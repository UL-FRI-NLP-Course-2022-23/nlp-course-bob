Čakanje na razplet denacionalizacijskega zahtevka, na ministrstvo za šolstvo naslovljenega poleti leta 1993, s katerim mariborska rimskokatoliška škofija zahteva v naravi vračilo dobrih 9700 kvadratnih metrov velike stavbe na Vrbanski 30 v Mariboru, kjer sta zdaj kmetijska srednja šola in fakulteta, da bi tako, med drugim, rešila prostorsko začasnost, na katero je zdaj obsojena tukajšnja škofijska gimnazija, je na površje znova prineslo protokol o "dokončni ureditvi premoženjskopravnih zadev med mestom Maribor in vanj vključenimi občinami ter rimskokatoliškim škofijstvom v Mariboru".
Kakšno je potemtakem zadnje tedne vnovič problematizirano razmerje med petnajst let starim mariborskim protokolom in zakonom o denacionalizaciji iz leta 1991?
Ni ga, že vsa leta veljavnosti denacionalizacijskega zakona vztrajajo v mariborski škofiji in v podkrepitev ponujajo nekaj argumentov.
S protokolom o "dokončni ureditvi premoženjskopravnih zadev med mestom Maribor in vanj vključenimi občinami ter rimskokatoliškim škofijstvom v Mariboru" zadeva denacionalizacija in rimskokatoliška cerkev v Mariboru ni mogla biti zaključena že kratko malo zato, ker tedaj razmislek o vračanju po vojni zaplenjenega imetja v last sploh še ni obstajal.
Denacionalizacijski zakon in protokol sta, skratka, tako vztrajajo v škofiji, dve različni zadevi že samo zato, ker se dokument mariborskih mestnih oblasti nikakor ni ukvarjal z denacionalizacijo oziroma vračanjem premoženja v naravi (v last!), ampak le z odškodnino iz naslova nacionalizacije in ekspropriacije (razlastitve) nekaterih objektov in zemljišč.
Pa tudi dokončno uresničen protokol ni bil nikoli.
To danes priznavajo tudi v mariborski mestni upravi.
A tudi če bi bil, bi, taka je statistika ravnatelja gospodarske uprave mariborske škofije Mirka Krašovca, "pokril" manj kot odstotek realne vrednosti po vojni škofiji odvzetega premoženja.
Zimbabvijski farmar William Steel objema mater Jeanette in sestro Marion, potem ko so ga včeraj izpustili iz zapora v Chinhoyiju, 120 kilometrov severozahodno od Harareja.
Po plačilu varščine so po 16 dneh pripora izpustili 21 moških, ki so se spopadli z vojnimi veterani in privrženci vladajoče stranke, ki so zasedli njihovo farmo.
Militantni privrženci vlade so lani februarja začeli napadati in si prisvajati farme v lasti belcev, pri tem pa je bilo tudi nekaj smrtnih žrtev.
Včeraj izpuščeni kmetje so obtoženi podžiganja nasilja.
Zagreb, 22. avgusta (STA/HINA) - Vodja poslanske skupine Demokratskega centra Vesna Škare Ožbolt je danes v odprtem pismu predsedniku odbora hrvaškega sabora za zunanjo politiko Zdravku Tomcu predlagala, da se na dnevni red prihodnje seje odbora uvrsti tudi meja z ZR Jugoslavijo, predvsem na območju ob Donavi, in da zunanji minister Tonino Picula poroča o poteku pogajanj o meji med Hrvaško in ZRJ.
Na prihodnji seji odbora, ki bo 6. septembra, bodo člani odbora razpravljali tudi o sporazumu o meji med Hrvaško in Slovenijo.***
Sodišče v Baskiji napadli z molotovkami
Slovenci imamo veliko humorja, vendar se ne znamo norčevati iz samih sebe - Najbolj smešne ta hip so šale o blondinkah, policajih ter Muju in Hasu
Katere šale so trenutno najboljše?
- Eno, da vidijo, kdo je prišel, drugo pa, da vidijo, ali je kaj prinesel.
Bolj redka poteza, ki pa je bila v teh letih zelo priljubljena.
Danes imata prednost 4. g3 in 4. d4.
Timman je bil konec sedemdesetih let velik Karpovov tekmec in je potezo gotovo pripravil kot presenečenje.
"Novinarstvo je delo, pri katerem ne moreš strogo ločiti med prostim časom in službo.
Eno se z drugim nenehno prepleta, česar sem še posebno vesela.
Zelo rada berem.
V knjižnico sicer ne hodim, knjige, predvsem angleške, pa redno kupujem.
Tudi zato, da obnavljam znanje jezika.
Študirala sem namreč v ZDA.
Knjige potem tudi posojam in tako pomagam še komu, da si ob zanimivem branju obnavlja besedni zaklad ali pa se uči angleščine," pravi novinarka Pop TV Duška Žolger.
"Tudi vodo obožujem.
Če imam več časa, se odpravim na morje, letos sem že bila v Novigradu in Premanturi, če pa je časa manj, se zadovoljim tudi s kopališčem.
Kadar sem doma v Poljčanah, se z družbo najpogosteje odpravim v Podčetrtek, mariborskih kopališč pa ne obiskujem.
Pa čeprav imam že nekaj mesecev v Mariboru stanovanje in ga počasi opremljam.
Rada imam tudi filme, a sem obiske kinodvoran že zdavnaj zamenjala z udobnim sedenjem v dnevni sobi in obiski videotek.
Pri tem namreč nisem časovno omejena, filme lahko gledam takrat, ko imam čas, in ne ko je film na sporedu."
V Mežici bodo obnovili in dozidali Narodni dom.
Manj čudovito bo, ko bodo našli dvornega norčka, ki bo pripravljen predlagati, da domu spremenijo ime in ga imenujejo po kakšnem...
(dopolnite sami).
Mlin je postavilo več družabnikov, na koncu je ostal edini lastnik Rakusch s podjetjem Rakusch & Comp. Zunanje mere objekta so 50 krat 30 metrov, sestavljen je iz treh med seboj povezanih enot.
Moč parnega stroja, ki je poganjal mlin, je bila 250 konjskih moči, kapaciteta je bila 6 vagonov žita v 24 urah.
Po II. svetovni vojni, ko so Rakuschev mlin nacionalizirali, je postal del državnega podjetja Železnina, podružnica Celje, ki se je v petdesetih letih preimenovalo v Kovinotehno.
Matija Golner: "Sodobno knjižničarstvo je integrirano v ponudbo novih kulturnih centrov, kjer ljudje preživljajo prosti čas in se izobražujejo."
Na prireditvi v Jurkloštru, ki se bo začela ob 15. uri, bo nastopilo 140 članov različnih folklornih društev in skupin iz laške občine.
Celjski policisti, ki so na osnovi odredbe preiskovalnega sodnika pred tednom dni opravljali hišno preiskavo v skladišču kmetijske zadruge v Preboldu, so bili precej presenečeni.
V prostorih, ki jih je imel v najemu 30-letni Celjan B. F., so iskali stvari, ki naj bi izhajale iz kaznivih dejanj.
Ker najemnik ni bil navzoč, so v prisotnosti lastnika v garažo vdrli s silo.
Kar so videli, jih je presenetilo: zagledali so večjo količino plastičnih sodov, na nalepkah je pisalo, da gre za anhidrid ocetne kisline.
V garaži je bilo dvesto 50-litrskih sodov.
"To najdbo smo takoj povezali z mariborskim primerom, saj so tudi tedaj ob razkritju večje količine take kisline sodelovali naši kriminalisti," je na tiskovni konferenci včeraj povedal Cveto Seničar, namestnik načelnika urada kriminalistične policije policijske uprave Celje.
Hišno preiskavo so prekinili in o primeru obvestili preiskovalnega sodnika in tožilca, ki sta prevzela nadaljnje delo.
Ker so vedeli, da je lahko taka kislina nevarna tudi sama po sebi, je preiskovalni sodnik poklical na pomoč celjske poklicne gasilce, ki so usposobljeni in opremljeni za ravnanje s takimi snovmi.
S celjsko Cinkarno pa so se dogovorili za ustrezno shrambo.
Podobno kot v mariborskem primeru naj bi tudi pri tem zadnjem zasegu namig o sumljivih poslih prišel od italijanskih varnostnih organov.
Tudi teh deset ton kisline je eno slovenskih podjetij uvozilo legalno, samo naj bi jo tudi uporabilo.
Imena podjetja nam na tiskovni konferenci niso povedali.
Čeprav je kislina prišla iz Italije k nam že v prvi polovici lanskega leta, je doslej še niso porabili, ampak so jo nekajkrat prestavili.
Policisti sumijo, da zato, da bi zabrisali sled in bi jo potem prodali za povsem druge namene.
V zvezi s tem zadnjih primerom so policisti priprli 30-letnega Celjana B. F. Ne le zaradi suma, da je storil kaznivo dejanje neupravičene proizvodnje mamil in prometa z njimi, ovadili so ga še zaradi protipravnega odlaganja nevarnih snovi, saj kislina ni bila skladiščena tako, kot določajo predpisi.
Kriminalistična policija tega primera še ni povsem raziskala in nadaljuje delo.
Povezala se je tudi s tujimi varnostnimi organi.
"V javnosti trgovina s tako imenovanimi predhodnimi sestavinami za proizvodnjo mamil nima tako negativnega predznaka kot preprodaja mamil, Združeni narodi in Interpol pa tako prodajo enačijo," pravi Dušan Mohorko.
Anhidrid ocetne kisline je nujno potreben pri ilegalni proizvodnji heroina iz morfina, ki je derivat opija.
Zato tudi pot te surovine poteka z zahoda na območja proizvodnje opija, to je do polj maka.
Pot običajno vodi prek držav, kjer tovrstne zakonodaje nimajo dovolj dodelane, do nedavnega je mednje sodila tudi Slovenija.
Ustrezen zakon o predhodnih sestavinah smo pri nas sprejeli šele pred kratkim (po uvozu teh dveh zaseženih količin); od tedaj, pravi Mohorko, so se z ministrstvom za zdravstvo dogovorili, da jih obveščajo o vsakem takem uvozu.
Ljubomir Jovanovič, vodja sektorja za organizirani kriminal pri Generalni policijski upravi, pravi, da sodi anhidrid ocetne kisline v drugo kategorijo predhodnih sestavin, takoj za kemikalijami za sintetične droge.
Zato je nad prometom s to kislino vse večji nadzor in ko se pokažejo elementi "preusmerjanja", kemikalijo zasežejo.
Količine zasežene kisline hitro rastejo: leta 1994 so je na svetu zasegli 84 ton, pet let kasneje 355 ton.
Razlog za tako množično trgovanje s to kislino je preprost: veliki zaslužki.
Cena namreč naraste najmanj desetkrat, lahko tudi 50-krat.
Običajna uradna cena je okoli tri tisoč tolarjev za liter, če jo komu uspe kupiti neposredno pri proizvajalcu, jo lahko dobi že za 150 tolarjev.
Vendar se tisti, ki imajo z nakupom te kisline nečedne namene, za tak nakup ne odločajo, ker je preveč nevaren.
Zoper vse tri - poleg notarja sta to še Mladen Kerin in Štefan Poštrak, vodilna človeka mariborskega Satexa - je banka vložila predloge za izvršbo, zaradi pritožbe pa vse zadeve obravnava pravdni oddelek mariborskega okrožnega sodišča.
Ajdič je kot prvi prejel sodbo, s katero se predlogu za izvršbo, ki je bil vložen 30. aprila 1998, ugodi do višine 801,047.706 tolarjev.
Sodba še ni pravnomočna, saj ima notar še možnost za pritožbo, postavlja pa se vprašanje, kako bo banki, če bo sodna odločba potrjena, uspelo izterjati tako ogromen znesek.
Sedaj veljavni zakon o izvršbi in zavarovanju (ZIZ) je začel veljati jeseni leta 1998.
Po tem zakonu je sodišče tisti organ, ki dovoli izvršbo, neposredno pa jo izvrši izvršitelj.
Še pred izvršbo je možna poravnava med dolžnikom in upnikom, ki se prav tako sklene pred sodiščem.
Tisti dan, ko dolžnik prejme sodno odločbo, začne teči rok, v katerem lahko dolžnik prostovoljno izpolni svoje obveznosti (ta je določen v odločbi).
Po preteku tega roka se opravi izvršba.
V NSi menijo tudi, da ministri pri tem, ko se spopadajo s sušo in položajem kmetov, prelagajo odgovornost drug na drugega: kmetijski minister Franci But na ministra za okolje Janeza Kopača, ki trdi, da je ministrstvo za okolje pristojno le za oceno suše, za izplačilo pa da je pristojno finančni ministrstvo, pri čemer minister za finance Tone Rop pravi, da v proračunskih rezervah denarja ni.
O morebitnih interpelacijah v NSi še ne razmišljajo.
Da vladajoča koalicija skuša skoncentrirati vzvode odločanja na čim manj oseb, je prepričan glavni tajnik stranke Anton Kokalj.
To se po njegovi oceni vidi iz tudi predlaganih sprememb ustave, kar pa odstopa od osnovnih načel EU o prenašanju pooblastil za odločanje na nižjo raven.
Se morda ena nanaša na ustavno pritožbo, ker sedanji javni razpis naj ne bi bil legitimen?
Upošteval naj ne bi novega zakona o telekomunikacijah, vrh tega pa tudi ne načela o spodbujanju svobodne tržne pobude.
V ministrstvu za informacijsko družbo so namreč že napovedali, da bodo podelili koncesijo tudi, če se bo prijavil samo en operater.
Mobitel je namreč že napovedal, da se bo prijavil.
Če se bo Si.
Mobil odločil za ustavno pritožbo in zahteval ponovitev razpisa, ga bo morala po morebitni razveljavitvi pripraviti neodvisna agencija in ne več ministrstvo ali vlada.
Delničarji, ki ne sprejmejo ponudbe za prevzem, ostanejo na pol praznih rok
Prevzemnik, ki želi prevzeti podjetje na borzi, mora v časopisju objaviti javno ponudbo za prevzem, kljub vsemu nekateri mali delničarji takrat ne prodajo delnic
Pričakujejo, da bodo letošnje prihodke v primerjavi z lanskimi povečali za 15 odstotkov, in sicer na 4,5 milijarde tolarjev.
V družbi, ki je lani poslovala z izgubo, se letos nadejajo, da bo dobiček ob koncu leta približno 80 milijonov tolarjev, kar je tudi realno pričakovati glede na dosežene rezultate v prvi polovici tega leta.
Ta čas v polzelski tovarni nogavic v sodelovanju z Avstrijci pripravljajo analizo o delovnih presežkih pri režijskem delu podjetja.
Prve ugotovitve bodo znane konec meseca.
Po Došlerjevem mnenju v proizvodnji predvidoma ne bo presežnih delavcev, skupno število zaposlenih pa naj bi se zmanjšalo za tri odstotke.
V družbi je zaposlenih 829 delavcev, ki imajo zaradi povečanja dodelavnih poslov za nemške partnerje polne roke dela.
MAN po upadu dobička spremenil napoved
Zaradi zastoja v svetovni konjunkturi ter povečanja stroškov za gorivo in zaposlene se je dobiček nemške letalske družbe Lufthansa v prvi polovici letošnjega leta občutno zmanjšal.
Operativni rezultat koncerna je od januarja do junija letos padel kar za 70 odstotkov na 105 milijonov evrov.
V enakem obdobju lani je bil rezultat podjetja še 349 milijonov evrov.
Promet se je v prvih šestih mesecih letos povečal za 13,7 odstotka na 7,8 milijarde evrov.
Upravni odbor za letošnje leto še vedno napoveduje od 700 do 750 milijonov evrov dobička od poslovanja.
Sprva so za letošnje leto sicer napovedovali milijardo evrov dobička, vendar so svojo napoved spremenili že junija.
V prvi polovici letošnjega leta namreč letala druge največje letalske družbe v Evropi niso bila več tako dobro zasedena kot v preteklosti.
Skupina Elan je v prvem letošnjem polletju ustvarila za 41 milijonov tolarjev izgube, kljub temu pa je poslovanje Elana po besedah prokurista družbe Uroša Koržeta v skladu s pričakovanji.
Prodaja v zimskošportnem segmentu, ki predstavlja 85 odstotkov prodaje (15 odstotkov odpade na poletni program), je za 10 odstotkov nižja od načrtovane, predvsem zaradi mile zime v Evropi, je povedal Korže.
Končni dobiček v letošnjem letu pa naj bi bil sicer za 30 odstotkov nižji od načrtovanega.
Elan naj bi po prvotnih načrtih uprave v letu 2001 ustvaril za 943,9 milijona tolarjev (4,3 milijona evrov) dobička, prodaja pa naj bi dosegla 16,2 milijarde tolarjev (74 milijonov evrov).
V Elanu pa sicer potekajo intenzivna prizadevanja za povrnitev vrednosti blagovne znamke Elana, ki jo je to podjetje nekoč že imelo.
"Računamo, da je samo z intenzivnimi vlaganji v blagovno znamko mogoče vzdržati v čedalje bolj konkurenčni bitki," je poudaril Korže.
Na Ljubljanski borzi vrednostnih papirjev je delniški indeks SBI 20 sredino trgovanje končal pri vrednosti 1958,70 točke, kar je 0,07 odstotka manj kot v torek.
Vrednost indeksa pidov PIX je narasla za 0,69 odstotka, vrednost indeksa prostega trga IPT za 1,43 odstotka.
Vrednost indeksa obveznic se ni spremenila.
Skupni promet je dosegel 1,1 milijarde tolarjev, večino prometa pa so prispevale delnice v kotaciji (499,88 milijona tolarjev).
Med delnicami v kotaciji je bilo v ospredju trgovanje z obema farmacevtskima družbama.
Z delnicami novomeške Krke je bilo 91,56 milijona tolarjev prometa, njihov tečaj pa je padel na 26.984 tolarjev.
Tečaj delnice ljubljanskega Leka se je ob 82,43 milijona tolarjev prometa znižal na 45.045 tolarjev.
Med drugimi so se podražile delnice Cometa (+6,20 odstotka), Luke Koper (+0,88 odstotka), Mercatorja (+0,30 odstotka), Gorenja Velenje (+0,13 odstotka), s katerimi so v vrednosti 32 milijonov tolarjev opravili posel s svežnji, pri čemer je lastnika zamenjalo 15.000 delnic po enotni ceni 2160 tolarjev.
Tečaj se je znižal delnicam Dela Prodaja (-3,85 odstotka), Save in Pivovarne Laško.
V drugem delu sporeda moteti v celih nizih, doživeta, skoraj puščavniška vokalna in instrumentalna glasba z navznoter obrnjeno tiho meditacij.
Vzorne izvedbe, ob katerih s tako dovršeno restavracijo kar ne more odpadati umetniško izpovedni omet.
Ansambel in njegov glasbeni direktor Kees Boeke sta bolj neznano glasbo približala tudi današnjemu času.
Še dolgo ne bo izhlapel spomin, res "slajši kot vrtnice", ob gostovanju angleškega ansambla The Palladian Ensemble in Pamela Thorby (kljunsta flavta), Rachel Podger (baročna vilina), Susanne Heinrich (viola da gamba), William Carter (teorba, kitara) in kontratenorist Robin Blaze.
Spored s kar angleškim pesemsko glasbenim sonetnim doživljanjem (Purcell, Blow), anonimnimi skladatelji, nič za pozabo, s karakterističnimi instrumentalnimi "grounds" Nicole Matteisa, kar avtorskimi priredbami Clare Sanabras, pa seveda sodobniki, kot so Gavin Bryars, Tim Risher.
Za vse skladatelje uglajeno je bilo zborovsko petje slovenskega komornega zbora Slovenicum in občutljivega Tomaža Faganela, za moški zbor Schola Cantorum in dirigenta Toneta Potočnika pa kot zborovski barvi sintetični pevski monokord v koralnih odlomkih.
Tudi trije solisti so dodali svoje zvočne črte.
Festival bi bil skromnejši, če zborovskega nastopa ne bi bilo.
V času holokavsta so nacistične oblasti izvajale tajno operacijo, katere naloga je bila zaseči zelo kakovostne violine in s tem tudi najboljše evropske inštrumente, je objavil ameriški časnik Chicago Tribune.
Zasežene violine, ki vključujejo na ducate neprecenljivih del Stradivarija, Guarnerija in Amata, bi lahko bile novo področje raziskav tistih, ki zahtevajo odškodnine za zaplenitev premoženja v času druge svetovne vojne, še dodaja časnik.
Alfred Rosenberg, Hitlerjev ideolog, je ustanovil glasbeni oddelek za posebne naloge, ki je deloval med leti 1940 in 1945.
Oddelek je v času holokavsta sledil nemškim okupacijskim silam in na zavzetih področjih ocenjeval, katalogiziral in pripravljal inštrumente in druge glasbene rekvizite za transport v Nemčijo.
Strokovnjaki imajo pri identifikaciji violin veliko težav, saj nimajo nazivov, datumov ali številk.
Poleg tega pa so muzeji zelo počasi opravljali identifikacijo vrednih predmetov, zato bo pot do povrnitve škode zelo težavna in verjetno ne bo nikoli dokončno rešena.
Z izborom, ki ga je za letošnje Borštnikovo srečanje predlagal selektor Jernej Novak, svet srečanja pa soglasno sprejel, se lahko, kar se v podnaslovu omenjenih gledališč tiče, skoraj povsem strinjam.
Lev pozimi (James Goldman, režija Jernej Lorenci) v celjskem gledališču in Amadeus (Peter Shaffer, režija Sebastijan Horvat) v mariborskem izstopata iz povprečja sezone, ki bi jo označila za povprečno.
Le da bi izbranima predstavama dodala še kranjsko Kako sem se naučila voziti (Paula Vogel, režija Mateja Koležnik).
Tudi v celjskem gledališču je sezona doživela višek na koncu, z Levom pozimi.
(Če se že gremo selekcioniranje, je pošteno povedati, da uvrščam v kontekstu dramskega gledališča Leva pozimi precej višje kot Amadeusa.)
A ob uspehu Leva pozimi je pač potrebno dodati, da sloni teža predstave na nedomačem elementu - Radku Poliču, in da so, posledično, tudi domači igralci, vsaj nekateri, igrali kot že dolgo ne.
Nasploh je celjsko gledališče v pretekli sezoni, z izjemo srčkane predstave za otroke V ozvezdju postelje Borisa A. Novaka in Vinka Moederndorferja, stavilo na sodobne tuje tekste, nekatere pri nas tudi prvič uprizorejne (ob Levu pozimi predvsem Stopardova Prava stvar v režiji Zvoneta Šedlbauerja), a zunaj že preizkušene in slavne.
Uprizoritve (sem štejem še Mišimovo markizo de Sade v režiji Dušana Mlakarja) bi ocenila kot "korektne".
Dva spoprijema s klasiko, Kraljem Learom (Matjaž Zupančič) in Revizorjem (Matija Logar in Jernej Lorenci), poskusita na novo, a ne dovolj dosledno, da bi imela za posledico tudi novi interpretaciji.
Jutri zvečer se bo v Piranu že drugo leto zaporedoma začela poletna evropska šola kreativnega razmišljanja oziroma interdisciplinarna delavnica idej New Moment Ideas Campus, ki bo do vključno torka, 28. avgusta, v duhu vodilne misli Nič ni ustvarjeno, kar ni predhodno odsanjano, predvsem pa izhajajoč iz izzivalnih vprašanj, recimo, kako razviti kreativnost, kako navdihniti in motivirati ljudi ali kako vzpodbuditi emocionalno inteligenco, ki se skriva v vsakem, ponudila vrsto zanimivih predavanj in prireditev na temo psihologije kreativnega razmišljanja, sociologije, astrofizike, šaha, športa in nenazadnje umetnosti.
Kot surovine za delovanje bioelektrarne Anton Korošec navaja kuhinjske organske ostanke (pomije), odpadna jedilna olja iz gospodinjstev, organske odpadke v živilski industriji in zeleno maso (na primer pokošeno travo).
Za ogrevanje kotlov bi uporabljali suho lesno maso - vejevje in ostanke dreves po gozdovih, les iz sadovnjakov in vrtov, drevoredov, parkov in ostanke lokalne lesne industrije.
Kot pravi Korošec, bi s sistemom daljinskega ogrevanja in z domala popolnim izgorevanjem v kurilnici sedanje emisije iz individualnih kurišč lahko zmanjšali kar za 98 odstotkov.
Hkrati bi rešili številne težave pri ravnanju z drevesnimi odpadki - poleg predelave bi si zagotovili bolj skrbno čiščenje gozdov in parkov.
Motoclub Black Dragons Slovenija iz občine Duplek organizira jutri, v petek, ob 16. uri tridnevni zbor motoristov v občini Duplek.
Udeleženci bodo med drugim lahko sodelovali v družabnih igrah in v panoramski vožnji po občini Duplek, ogledati pa si bo moč tudi nastope glasbenih skupin in žensko rokoborbo.
Danes mineva natanko 88 let od takrat, ko so v Mariboru odprli Stari most.
Da bo izgradnja novega mostu čez Dravo nujno potrebna, so Mariborčani ugotovili pred skoraj stoletjem - huda povodenj, ki je leta 1903 uničila Studenško brv, je namreč močno ogrozila tudi glavni leseni most na Lentu.
Ta je stal le nekaj metrov od sedanjega Starega mostu in kazalo je, da se divji reki prav dolgo ne bo več upiral.
Čeprav so občinski možje - kot je mogoče prebrati v številnih člankih, ki govorijo o zgodovini našega mesta - hitro staknili glave in začeli iskati lokacijo za novi most, je iskanje trajalo kar štiri leta.
Večina slovensko govorečih meščanov je namreč menila, da je najugodnejša lokacija za novi most podaljšek Svetozarevske ulice, medtem ko so se nemško govoreči odborniki zavzemali za sedanjo.
Okoliščine, v katerih se je v naslednjih letih večkrat znašel most, niso bile slovesne kot na njegov otvoritveni dan.
Na začetku druge svetovne vojne so ga porušili Nemci, od takratne obnove pa ga je ogrožalo pomanjkanje denarja za redna vzdrževalna dela.
Večkrat je bil zanemarjen celo do te mere, da je resno ogrožal varnost meščanov: leta 1966 sta se zaradi slabo privite ograje, katere vijake so lahko mimoidoči pulili kar z golimi rokami, smrtno ponesrečili zobozdravnica Marinka Geč in njena osemmesečna hči, ki sta zapeljali v ograjo in se utopili v deroči reki.
Od takrat so ograjo večkrat prebarvali in jo bolje vzdrževali.
Leta 1972 so z asfaltom prevlekli staro vozišče iz lesenih kock, čeprav je takrat marsikdo dvomil, da bo most vzdržal njegovo težo.
Preozko cestišče za promet na mostu, zaradi katerega sivijo prometnikom lasje še danes, smo v Večeru opisali kot resen problem že leta 1975.
Vzporednic iz zgodovine pa lahko potegnemo več: tudi danes se urbanisti, ko razpravljajo o novi brvi za pešce čez Dravo, ki naj bi bila v neposredni bližini Starega mostu, ne morejo dogovoriti o njeni lokaciji.
Da o večnem pomanjkanju denarja, o katerem poslušamo v mestu vsakič, ko je treba nekaj v prometu obnoviti, sploh ne govorimo.
In kako je na Vurberku danes, po skoraj 27 letih?
Za staro damo, kot je imenovala vurberško šolo, prav gotovo slabše.
Do Vurberka sicer ni več slabe prašne ceste, šolska zgradba je še vedno na tromeji, le s to razliko, da ne več v mariborski občini, ampak v občini Duplek.
V letu 1983/84 je zgradbo obnovila takratna občina Maribor Pobrežje, pouk "začasno" prekinila (tudi do danes šola na Vurberku uradno ni ukinjena), zgradbo pa dala v najem tovarni Lilet, ki je na Vurberku odprla obrat in zaposlila okrog 130 delavcev.
O usodi Lileta in njegovega obrata na Vurberku pa je tako bolj ali manj znano vse, saj je šel v stečaj kot prva mariborska tovarna.
O usodi šolske zgradbe smo povprašali na občini Duplek, in ker je župan Janez Ribič na dopustu, smo informacije dobili pri Francu Bebru, svetovalcu župana za občinske projekte.
Dejal je: "V občini želimo in si prizadevamo, da bi objekt služil osnovnemu namenu, torej vzgoji in izobraževanju.
Prijavili smo se na razpis ministrstva za šolstvo, in sicer za to, da bi objekt služil šoli v naravi.
V naslednjem letu bodo v ministrstvu odločali, kje vse bodo v Sloveniji šole v naravi."
Kaj menite o novem načinu plačevanja odpadkov?
Vlado Janžek, delavec iz Šentilja: "Živim na deželi, tam pa smetiščnih zabojnikov ne polnimo.
Popolnoma se strinjam s to novostjo, saj bo plačevanje odpadkov bolj logično.
Doma imam kompost, tako da odpadke ločujem.
Tudi papirnate izdelke ločujem od drugih."
Olga Berluti je vnukinja ustanovitelja podjetja, ki deluje že 70 let.
Vsakega imenitnega naročnika sprejme osebno, mu vzame mero in prisluhne njegovim željam in zahtevam.
Njene redne stranke so članice kluba nosilcev čevljev Berluti Swann Club, ki združuje 120 članov.
Berlutijeva pravi, da so njeni čevlji tako prefinjeni, da jih je najbolje čistiti kar s šampanjcem ali konjakom.
V sklopu letošnjega kmetijsko-živilskega sejma v Gornji Radgoni bosta Lokalna turistična organizacija Prlekija iz Ljutomera in gostinski obrat Trnek iz Mote pripravila tekmovanje v pripravi in kuhanju kisle juhe.
Tekmovanje bo na prostoru sejmišča v nedeljo, s pričetkom ob 8. uri, najuspešnejšim nastopajočim pa bodo podelili pokale in diplome.
Da bi popestrili vroče poletne dni in gostom pokazali, da jim je zanje še kako mar, bodo imeli jutri v Zdravilišču Radenci prav poseben dan.
Popoldan ob 16. uri bodo namreč med gosti, ki so to poletje bivali v njihovih hotelih Radin, Izvir in Miral vsaj pet dni po programu all inclusive, izžrebali deset nagrad velike nagradne igre Poletje 2001 v Zdravilišču Radenci.
Žrebanje bo javno, pa tudi za zanimiv zabavni program bodo poskrbeli.
Zadravčevi na 1,2 hektarja na več njivah pridelujejo papriko in sladke feferone.
Pridelek je zelo dober, tudi začetna cena paprike je bila ugodna, čeprav je kasneje zaradi uvoza občutno padla.
"Letos sem se odločil, da bom pri pridelavi paprike pogodbeno sodeloval s soboško družbo Agranta, ki bo poskrbela za prodajo pridelka.
Pogodbo za pridelavo feferonov za potrebe industrije imam sklenjeno tudi z gospodarskim interesnim združenjem Pomurski vrt v Ljutomeru."
Na vprašanje, zakaj se kmetje tako težko odločajo za tovrstno kmetovanje, je Janez odgovoril, da se bojijo (pre)visokih začetnih vlaganj.
Sam je v pridelavo na 1,2 hektarja površin moral vložiti okrog dva milijona tolarjev in tega stroška ne bo lahko pokriti.
Za pobiranje pridelka je potrebno veliko delovne sile, kar dodatno ovira odločitve za alternativno kmetovanje.
Poglavje zase pa so prevladujoči starejši kmetje, ki vztrajajo pri ukvarjanju s klasičnimi poljščinami, kot so pšenica, koruza in sladkorna pesa, in se jih ne da prepričati, da bi se preusmerili na zelenjavo ali vrtnine.
4 (c) "DZADRAVJAN" (c) Janez Zadravec: "Postopno se nam pridružujejo novi pridelovalci zelenjave in vrtnin."
Potem ko je Boris Sunko marca letos postal vršilec dolžnosti direktorja zavoda, si je prizadeval, da bi nadoknadil zamujeno, a ni šlo po načrtih.
"O vsaki zadevi se je treba dogovoriti s pristojnimi državnimi službami, potrditi pa jo mora tudi pristojno ministrstvo, zato tako dolgo traja, preden se lahko lotimo dela.
Glavni zastoj pa je nastal že lani zaradi nesporazuma pri stroških za ureditev okolice doma.
Ker ta problem takrat ni bil rešen, smo morali počakati na sprejetje letošnjega državnega proračuna, zato se je vse skupaj tako zavleklo," nam je dejal Boris Sunko.
In kdo je potem tu slab gospodar?
"Ko boš lačen z dela priša, si nareži lük..."
"Zavod ne bo mogel več delovati na tradicionalni, hierarhični način 'ukaza in nadzora' in zato se vsi skupaj trudimo opuščati tradicionalne metode, ki temeljijo na ubogljivosti, podrejanju in spoštovanju avtoritete," je zapisano v letnem programu dela zavoda Hrastovec-Trate.
Ljutomer: S skoraj letom zamude naj bi dom upokojencev odprli oktobra letos
Kot zmeraj doslej bo prireditev povezoval Slavko Podboj, zmagovalec pa bo dobil v enoletno uporabo volkswagen transporter krpan plus.
Tega je do zdaj uporabljal Denis Udovič in prijatelji pravijo, da se je nanj tako navadil, da se je odločil tudi letos resno potegovati zanj.
Sicer pa to tekmovanje za slovenske Martine Krpane ne bo zadnje.
Že čez dober mesec, 29. septembra, jih namreč v Mariboru čaka evropsko tekmovanje.
Kot pravi Bojan Vidmar, so naši fantje povsem enkovredni evropskih silakom, le kilogramov nimajo dovolj.
In zato sodi med priprave tudi pridobivanje kilogramov.
Petnajst najlepših iz petkovega izbora se bo 29. septembra v Cankarjevem domu potegovalo za naslov mis Slovenije
Ne prehitevajte dogodkov in ne rinite z glavo skozi zid.
Stvari se bodo uredile.
Kadar se peljemo po cesti mimo gradu Hrastovec proti Lenartu, na levi v daljavi zagledamo najprej jezero Komarnik, takoj zatem pa v senci dreves na hribčku desno tudi kamenit spomenik s črnim križem.
Spomenik spominja na nesrečno ljubezen med mladim grofom Ivanom Friderikom Herbersteinom, edinim dedičem velikega hrastovskega kraljestva, in plemkinjo Agato Nürnberg von Štralek konec 16. stoletja.
Leta 1599 sta se skrivaj poročila v cerkvi svetega Jakoba pri Lormanju; skrivaj zato, ker je Friderikova mati, Margareta Herberstein, tej zvezi zelo nasprotovala.
Sina je želela poročiti z Zofijo Štubenberg, mlado vurberško graščakinjo, a njen načrt se ni obnesel.
Igrajo: Graham Water, Mary Waters, Valerie Murray,
Zgodba se dogaja v ribiški vasici na očarljivo lepi obali severnozahodne Irske.
Ta brezčasna pripoved razkriva, kako moč narave lahko za vselej spremeni življenje ribiča in njegove družine.
Film iz leta 1994 Johna Saylesa je očarljiva pravljica o Selkieju, mitološkemu keltskemu bitju, pol človeku, pol tjulnu.
Igrajo: Tisha Campbell, Rusty Cundieff, Paula Jai Parker, Joe Torry, režija: Rusty Cundieff
Najboljša prijatelja Montel in Clyde na zabavi spoznata najboljši prijateljici Brandy in Adino.
Clyde ne izgublja dragocenega časa in pod pretvezo, da je bogat, hitro zapelje Adino.
Montel in Brandy tako ostaneta sama in se sčasoma zaljubita.
Adina, ki medtem izve, da Clyde ni bogat, nad njuno romanco ni prav nič navdušena.
Misel, da bi se morala družiti s Clydeom samo zato, ker sta Brandy in Montel par, ji ne da miru.
Zato s Clydeom združita moči v upanju, da bosta razdrla njuno razmerje.
Igrajo: Tisha Campbell, Rusty Cundieff, Paula Jai Parker, Joe Torry, režija: Rusty Cundieff
Danes godujeta:
1912 - Rodil se je Gene Kelly, s pravim imenom Eugene Curran Kelly, ameriški filmski igralec, plesalec in koreograf.
1572 - Katarina Medici je ukazala pokol francoskih protestantov - hugenotov, v zgodovini znan kot šentjernejska noč.
Ubili so več kot 20 tisoč ljudi, samo v Parizu deset tisoč.
1914 - Japonska je v prvi svetovni vojni napovedala vojno Nemčiji.
Thomasa (Martin Donovan) je ljubica - porno igralka Sofia (Elina Lowensohn) - iz nera-zumljivih razlogov porinila skozi okno, zato je izgubil spomin.
Zbudi se na cesti, brez do-kumentov, naslednji dan pa v kafeteriji sreča Isabelle (Isabelle Huppert), nekdanjo nuno, ki se ji je pred časom v sanjah prikazala devica Marija in jo iz Francije poslala v Ameriko, da opravi nedefinirano poslanstvo.
Po novem se Isabelle preživlja s pisanjem kratke proze za porno revije, s Thomasom pa se spoprijatelji, da bi mu pomagala pri iskanju njegove identitete...
Dramo je leta 1984 posnel režiser Hal Hartley.
V šest strani dolgi ovadbi SDiS podrobno opisuje vrsto domnevnih nepravilnostih, ki naj bi se bile dogajale delovnim invalidom pri vseh teh premestitvah.
Večkrat smo poklicali tudi v Talum in poskušali o tem kaj več izvedeti pri Brigiti Ačimovič, članici uprave Taluma d.d., ki je pred dvema letoma podpisala pogodbo o prevzemu presežnih delavcev s podjetjem Vilčnik s.p., a je bila vselej nedosegljiva.
Slavko Prejac je povedal, da je za kazensko ovadbo slišal, vendar je ne more podrobneje komentirati, ker je pravkar prišel z dopusta.
Na vprašanje, zakaj so se v podjetju odločili zaposliti tudi delovne invalide iz Taluma, je odgovoril, da jih je tako kot druge delavce izbral povsem naključno.
Sicer pa naj bi bil podjetje po slabem letu dni "prodal" (brezplačen prenos, op. p.)
Tončku Kandriču, predvsem zato, ker so imeli velike likvidnostne težave (neredna plačila kupcev) in zaradi nezadovoljstva delavcev (ti so tudi stavkali zaradi štirinajstdnevne zamude izplačila novembrskih in decembrskih plač), ki niso hoteli delati.
Pojasnil je še, da podjetje Vilčnik ni imelo statusa invalidskega podjetja, ampak ga je še pridobivalo.
Februarja lani je podjetje Vilčnik, ki se je ukvarjalo s pletenjem stolov, z izdelovanjem glinastih golobov in gradbeništvom, z vsemi zaposlenimi prevzel Tonček Kandrič.
"Nekaj delavcev že takoj na začetku ni več želelo delati v podjetju in so sami dvignili delovne knjižice.
Ostalo je 24 zaposlenih, od tega 18 delovnih invalidov.
Težave pa so se nadaljevale.
Od 24 jih je prihajalo v službo le kakšnih pet, drugi so bili na zdravljenju.
Dokončno mi je prekipelo aprila, ko je bila mesečna realizacija zaradi minimalne storilnosti zaposlenih le 170 tisočakov, za dajatve in plače pa je bilo treba zagotoviti okoli 2,4 milijona tolarjev.
Delavcem sem izdal sklepe o čakanju na delo, saj mi je bilo povsem jasno, da ti ljudje kratko malo nočejo delati in si želijo le priti na zavod za zaposlovanje, od tam pa pod okrilje Zpiza, kar bi bilo zanje očitno ugodneje," je prepričan Kandrič.
Učitelji in drugi delavci šole pričakujemo in zahtevamo, da se reševanje denacionalizacijskih zahtevkov v Mariboru ne rešuje na račun Srednje kmetijske šole Maribor in da se zagotovijo ustrezni prostori za njeno nadaljnje delovanje.
Podpiramo čimprejšnjo rešitev teh zahtevkov, vendar ne z nastajanjem novih krivic in v škodo kmetijske šole.
Prav tako zahtevamo, da se v reševanje tega vprašanja vključi Srednja kmetijska šola Maribor kot "lastnik" objektov in zemljišča na tem prostoru ter upoštevajo argumenti in stališča, ki jih predstavlja šola.
Največ pozornosti je v športnem parku na Taboru požel Goran Prpić.
Nekdanji hrvaški teniški profesionalec in dobri prijatelj Gorana Ivaniševića je namreč obiskal mesto pod Pohorjem in bil gost organizatorjev ženskega turnirja.
V veliko veselje množice gledalcev, ki so se zbrali ob igrišču, je Hrvat odigral ekshibicijski dvoboj proti selektorju slovenske ženske reprezentance Igorju Košaku.
Da Prpić teniške igre ni pozabil, ne gre poudarjati, z nekaj atraktivnimi potezami je pokazal, zakaj je včasih sodil v sam svetovni teniški vrh.
"Plačujemo igranje, ne jezikanje"
"Začeti smo morali pri temeljih, saj je bilo v klubu vse narobe.
Navijači so mu obrnili hrbet, ulica je govorila proti klubu, v delo uprave se je vmešavalo preveč ljudi.
Ob prevzemu predsedniške funkcije sem se najprej odločil za 'čistko' v navidezni upravi, od kluba pa je bilo treba umakniti tudi vse vsevedne 'selektorje'.
Teh je bilo v Kopru kakšnih 150.
Odpustili smo tudi sedem igralcev, a ne zaradi dvomljive kakovosti, temveč zaradi nestrinjanja z nekaterimi našimi zahtevami," pojasnjuje Popovič strogo, a dosledno načelo dela pri vodenju koprskega nogometnega prvoligaša.
Čeprav je zaslovel v avtomobilističnem športu (ob številnih naslovih državnega prvaka v kartingu in reliju je kot edini voznik s področja nekdanje Jugoslavije osvajal točke na dirkah svetovnega prvenstva), Popoviču nogomet ni tuj.
Kot najstnik se je v Kopru tudi sam podil za žogo, povezanost družine z najpopularnejšo postransko zadevo na svetu pa je pred leti utemeljil oče, prvi vidnejši sponzor kluba z Bonifike.
"Na koprskem stadionu je bil kot prvi izobešen pano z napisom Steklarstvo Popovič," ponosno poudarja prvi mož trenutno drugouvrščene ekipe v I. SNL.
"Vsako zadevo, ki se je lotim, želim opraviti najbolje.
Hočem zmagati.
Če se mi zdi, da nimam možnosti, se raje ničesar ne lotim.
Pri tem ne razmišljam le o kakšni posamični zmagi, temveč hočem zmagati v celi sezoni.
Tako je bilo pri vseh mojih prejšnjih športnih poskusih.
S kartingom sem začel šele pri 33 letih, a sem postal zmagovalec.
Šport je šport in zdaj načrtujem zmage tudi v nogometu.
Cilj bom dosegel šele, ko bom v enem izmed prihodnjih let osvojil slovensko lovoriko," zatrjuje Popovič in dodaja: "Koper meri na naslov državnega prvaka že v tej sezoni.
Če ne bi verjel v to, sploh ne bi postal predsednik."
Slovenski in španski odbojkarji se bodo ta teden pomerili še dvakrat, tekmi pa bosta na ogled ljubiteljem odbojke.
Prva bo nocoj ob 20. uri v športni dvorani v Slovenski Bistrici, druga pa jutri ob 18. uri v športni dvorani v Šempetru v Savinjski dolini.
- Nedvomno ste v preteklih dneh zahtevali tudi kak sestanek z vodstvom kluba.
Kaj ste dorekli, kako trener pojasnjuje odnos do vas?
"V podobnem položaju, da sedem na prestol evropskega motokrosa, sem bil že leta 1997, a takrat sem se moral zadovoljiti s trofejo podpravka.
Med dolgim premorom sem vzdrževal fizično moč, medtem ko kondicijsko nisem zadostno pripravljen.
Če na Češkem ne bi bilo prevelike vročine, bi morda imel možnosti za naslov.
Šele pred štirinajstimi dnevi sem odložil bergle, sedaj sem napredoval vsaj toliko, da lahko nemoteno treniram," nam je pred odhodom na Češko dejal Sašo Kragelj.
Novi kapetan Marko Milič (ob njem nemški adut Dirk Nowitzki) bo po evropskem prvenstvu začel trenirati z novim klubom, bolonjskim Pafom.
Kadar je center za socialno delo odločbo že izdal in je bila vložena pritožba, bodo pritožbe reševali v ministrstvu za delo, družino in socialne zadeve.
V primerih, ko bo odpravljena ali razveljavljena odločba, ki so jo izdali v centru za socialno delo, pa se bo postopek nadaljeval na sodišču.
Nova stranka pisala notranjemu ministru Radu Bohincu
Rejci so se odločili, da zaradi neizpolnjenih finančnih obveznosti ministrstva za kmetijstvo ne bodo sodelovali na letošnjem kmetijsko-živilskem sejmu v Gornji Radgoni
Ker se ministrstvo za kmetijstvo, gozdarstvo in prehrano na njihove zahteve vse do torka sploh ni odzvalo in tudi ni izpolnilo finančnih obveznosti do vseh omenjenih, bodo rejci napoved uresničili in jih torej na letošnjem sejmu ne bo.
"Vsi rejci govedi, rejska središča, testne postaje in osemenjevalni centri imajo izjemno velike finančne težave, ker vlada ni poravnala obveznosti do njih.
Uredba o neposrednih plačilih za rejo živali in plemenskih živali ter o podporah za pospeševanje prodaje kmetijskih pridelkov oziroma živil vse do torka še ni bila objavljena v Uradnem listu.
Strokovne službe in rejci govedi smo že na občnem zboru 22. marca skupaj z Zvezo govedorejcev Slovenije, torej povsem pravočasno, opozorili odgovorne na težave, vendar vse do danes ni bilo odzivov," pojasnjuje odločitev rejcev predsednik zveze Milan Selinšek.
Njihov sklep o bojkotu živinorejske razstave v celoti podpira tudi Zveza govedorejcev Slovenije.
Napoved za Slovenijo: Danes bo na Primorskem pretežno jasno s šibko burjo.
Drugod bo delno jasno z zmerno oblačnostjo, v vzhodni Sloveniji občasno pretežno oblačno s posameznimi plohami ali nevihtami.
Najnižje jutranje temperature bodo od 11 do 16, na Primorskem okoli 20, najvišje dnevne od 24 do 29, na Primorskem okoli 31 stopinj Celzija.
