_bbNajboljše je meso belca«
Po številnih zanimivih temah, ki so jih učenci in dijaki na otroških parlamentih obravnavali doslej, je tema letošnjega parlamenta široko zastavljena in težje razumljiva.
Humani medsebojni odnosi in zdrava spolnost je naslov, o katerem naj bi otroci na parlamentih razpravljali letos.
Tema, ki so si jo izbrali, je preširoko zastavljena, med obema deloma naslova, pa, vsaj na prvi pogled, ni mogoče najti smiselne povezave.
Matjaž Vodišek: »Po eni strani se mi zdi prav, da streljajo živali, po drugi pa ne.
Za lovca definitivno ni primeren vsak - lovec mora čutiti naravo.
Živali mora imeti rad in jih ne sme streljati kar v tri dni.«
Mojca Prah: »Sploh se mi ne zdi prav, da lovci streljajo živali.
Živali se mi smilijo in so ogrožene tudi brez pobijanja.
Sama bi lov ukinila, ker je to po mojem mnenju krut šport in ne koristi nikomur.«
Vladko Gašperšič: »Po mojem mnenju je prav, da streljajo tiste živali, ki so škodljive - lisice, na primer.
S tem pa ne mislim, da jih je treba popolnoma iztrebiti.
Lovci morajo biti tudi sočutni do živali in ne smejo pobiti vsega, kar vidijo.«
Slatinčanka Gordana Kitak, ki jo najbolj znana kot tajnica društva paraplegikov celjske regije, je izdala svojo pesniško zbirko.
Prva javna predstavitev Pogleda v sanje je bila v Zdravilišču Laško, sledila bo v Juneževi domačiji v Rogaški Slatini (pravkar obnovljenem kulturnem spomeniku), v Celju ter še kje.
Med dvesto registriranimi prevozniki na območju upravne enote Šmarje pri Jelšah je izpolnilo pogoje za pridobitev uporabnega dovoljenja za parkiranje le prevozniško podjetje Šmarjetrans iz Šmarja pri Jelšah.
V teku je tudi postopek izdaje uporabnega dovoljenja za veliko, pred kratkim urejeno parkirišče v Rogatcu, ki je med največjimi organiziranimi v Sloveniji.
Svetniki so za dobro delo v tej sezoni pohvalili direktorja družbe Celeia, Bojana Sedlarja.
V devetdesetih letih je kalvarija, spet zapuščena in zanemarjena, postala zbirališče slabih družb in tarča najrazličnejših vandalizmov.
Leta 1991 pa so obnovitvena dela dobila nov zagon.
Župnija je ob pomoči krajanov in ob sofinanciranju občine in ministrstva za kulturo zdaj uspela obnoviti pot na kalvarijo, zapreti in prebeliti vse kapelice, pot osvetliti ter urediti okolico.
»Prav slednje bo, tako verjamem, pomagalo, da bo kalvarija postala bolj obiskan duhovni in kulturnozgodovinski spomenik,« je ob tem optimističen župnik Jože Planinšek.
»Zdaj bomo lahko v kapelice namestili že prve kipe, ki naj bi jih v naslednjih dveh letih restavratorji obnovili, čaka pa nas še tudi obnova fresk v kapelicah.«
To bo, zaradi zahtevnosti obnove, še zlasti pretresljive upodobitve Golgote, ki s kompozicijo petih kipov zaključuje pot po celjski kalvariji, najzahtevnejši in bržkone tudi najdražji del obnove.
Na rožnovensko nedeljo so ob kapelicah obnovljene kalvarije verniki v spremstvu škofa dr. Antona Stresa in župnika Jožeta Planinška molili rožni venec.
Igralka Violeta Tomič, ki se je prejšnji teden slovenski javnosti premierno predstavila kot unikatna voditeljica novega kviza Najšibkejši člen, je pred časom blestela v gledališkem mjuziklu Chicago, ki so ga prvič zaigrali ravno v Celju.
Ker bo na televiziji ves čas do vratu zapeta, smo se odločili, da objavimo njeno malce bolj sproščeno slikico.
Naj se boj za najšibkejše spodnje perilo torej prične.
Mišu Toplaku, lastniku Top-fita, gre zadnje čase zelo dobro, saj je prejšnji teden v svojem športnem kompleksu odprl novo dvorano.
Glavna zvezda plesnega dela prireditve je bila seveda njegova seksi hči Kaja, sicer članica plesne skupine Topfit Divas, na katero je očka razumljivo izredno ponosen.
V beli majčki je izgledala še posebej privlačno, zato smo bili kar malce nevoščljivi njenemu fantu Davidu.
On: Naporen delovni teden se bo končal dosti prijetneje, kot pa je sprva kazalo.
S sodelavko bosta spoznala, da se dobro ujemata tudi na drugih področjih, ne le po poslovni plati.
Včasih zna biti prav prijetno, če si človek najde sorodno dušo!
Ona: Neka odločitev bo sicer težavna, vendar je na žalost neizogibna, zato je najbolje, da z njo pohitite, dokler je še čas.
Prijeten pomenek vam bo razsvetlil prenekatero zadevo, poleg tega pa nakazal morebitno rešitev.
Poleg vedno aktualnega zdravstvenega zavarovanja s medicinsko asistenco za tujino, trenutno v Vzajemni opozarjajo tudi na možnost doplačila za zavarovanje do polne vrednosti zdravstvenih storitev za mlade, ki so končali šolanje in torej nimajo več statusa dijaka ali študenta.
Zanje so pripravili tudi posebno akcijo z nagradno igro, ki bo trajala do 31. decembra.
Poleg teh in še vrsto drugih storitve Vzajemna omogoča tudi sklenitev nadstandardnega zavarovanja za boljšo namestitev v bolnišnici ali zdravilišču, kot edina zdravstvena zavarovalnica pri nas pa omogoča vključevanje v zdravstveno zavarovanje vsem tujcem, ki po zakonu nimajo lastnosti zavarovane osebe v Republiki Sloveniji.
Žal dogajanje okrog Ribiča ne pomeni, da bo gostilna tudi kmalu odprta.
Lastnik objekta Aleksander Jančar je namreč povedal, da opravljajo le najbolj nujna vzdrževalna dela.
Trto so porezali, ker je odmrla, ograjo pa je bilo treba porušiti, ker jo je krepko načela vlaga.
Gostilne, ki bi jo Jančar rad čim prej zopet oddal v najem ali pa jo prodal, za zdaj še ne bo obnavljal.
Očitno nikogar v Celju ali bližnji okolici ne zanima, da bi obogatil zelo skromno gostinsko ponudbo v starem mestnem jedru in pri tem najbrž tudi dobro zaslužil.
Poslovanje podjetja Schiedel je v veliki meri odvisno od stanovanjske gradnje.
V Preboldu si veliko obetajo od sprostitve denarja iz prve stanovanjske varčevalne sheme v prihodnjem letu.
Marca lani je Alpos že zagnal tovarno na Poljskem, v bližini Katovic, ki je v njihovi večinski lasti.
Iz nje poleg poljskega pokrivajo tudi trg severne Nemčije.
Letos so obrat za proizvodnjo cevi odprli tudi v srbskem Aleksincu, z njim pa pokrivali Srbijo in Makedonijo ter deloma tudi Bosno in Hercegovino, Madžarsko in Romunijo.
Bevc napoveduje, da bodo najverjetneje že letos skupno proizvodnjo cevi doma in v tujini iz lanskih 110.000 ton povečali na 200.000 ton.
S tem se bodo postavili ob bok največjim evropskim izdelovalcem konstrukcijskih cevi.
2. nagrado - knjigo Mož treh stoletij in majico NT&RC, prejme: Karolina Tuksar, Obrtniška 7, 2310 Slovenska Bistrica.
Pogledi se iskrijo, vname se ljubezen
Umrli so: Olga GALA iz Ljubljane, 90 let, Joško UCOVNIK iz Žalca, 50 let, Matjaž GERLANC iz Velenja, 37 let, Anton KOLAR iz Lesična, 75 let, Janez PETAVAR iz Radeč, 70 let, Jožefa STRANIČ iz Velike Pirešice, 92 let, Darko KOŽELJNIK iz Florjana, 46 let, Franc KOVAČ iz Vuzenice, 82 let, Franc PODLESNIK iz Celja, 86 let, Marta Suzana TRAMPUŠ iz Velenja, 91 let, Radislav MIKOLA iz Velenja, 56 let, Jožefa ZAKŠEK iz Sevnice, 78 let, Marija ŽORŽ iz Velenja, 79 let.
Skupaj s sodelavci je nekdanjo lastno proizvodnjo v okviru konjiške Kmetijske zadruge pripeljal osupljivo daleč iz čiste kmetijske proizvodnje v turizem.
A sedaj se nekje zatika, že prihodnje leto pa tudi to podjetje čaka nov izziv: preživeti bo treba v Evropi.
Kaj se dogaja, kako so pripravljeni?
Turistično društvo Resnik želi obnoviti tamkajšnjo šolo za lastne potrebe.
Šola je zdaj v občinski lasti in propada.
Na zadnji seji občinskega sveta je župan podprl pobudo, saj naj bi občina prispevala le del denarja za obnovo, ostalo bodo s svojim delom in denarjem prispevali krajani.
Če bi šlo vse po načrtih, bi lahko bil objekt saniran že letos.
V občini namreč ugotavljajo, da razmere trenutno kljub strogo določenim predpisom niso ustrezne.
K onesnaženju zraka pomembno prispevajo kurišča na trdo gorivo, ki jih nameravajo tudi s pomočjo odloka čim prej zamenjati z okolju bolj prijaznimi gorivi, najverjetneje plinom.
V kakšnem času bi to bili dolžni storiti vsi občani, kako, ter seveda kakšne bi bile kazni za tiste, ki odloka ne bi spoštovali, bodo dorekli v javni razpravi.
Ščepec soli lahko dodamo lahno stepenim jajčnim beljakom, kadar iz njih pripravljamo peno; sol » sprošča« proteine in tako preprečuje, da bi beljaki zakrknili.
Že prvi koncert v novi sezoni prinaša zvestemu celjskemu občinstvu zanimivost.
Na ustno harmoniko bo dela znamenitih tujih skladateljev in eno lastno skladbo igral virtuoz Vladimir Hrovat.
Brez dvoma bo zanimivo slišati, kako na ustno harmoniko zvenijo dela Čajkovskega, Borodina, Dvoržaka in drugih skladateljev.
Peti abonmajski koncert Celjskega godalnega orkestra bo 1. junija prihodnje leto.
Orkester bo igral dela Amanda Ivančiča, Johanna Sebastiana Bacha, Arnolda Schoenbergha in Nenada Firšta.
Solisti bodo: čembalistka Irena Kralj, violonist Jernej Brence in violončelist Wolfgang Panhofer.
V petek, 24. oktobra bo, prav tako ob 19.30, gledali dinamično in hrupno komedijo Ray Cooney: »MED DVEMA OGNJEMA«, ki nam jo bo pričarala Gledališka skupina KD »Ivan Kaučič« Ljutomer, v režiji Srečka Centriha (ljutomerskega).
V tej komediji se avtor norčuje iz zakonske nezvestobe.
V resnici pravzaprav ne, Na odru pa... definitivno da.
Zamenjave in zmešnjave se vrstijo v divjem ritmu, vendar komedija zmešnjav nikoli ne prestopi meje zmede, vse ostaja življenjsko verjetno in možno.
Vstopnice za vse predstave so že na voljo, v preprodaji vsak četrtek od 18. do 19. ure v kulturnem domu v Trnovljah ter uro pred predstavo, posebej ugodno pa ponujajo tudi abonmajske vstopnice za vse predstave.
Torej se nam ponuja zanimiv program, ki pa je bil za organizatorje kar zajeten, ki bi ga brez sodelovanja Mestne občine Celje, Javnega sklada za kulturne dejavnosti in sponzorjev vsekakor ne zmogli.
Medijski pokrovitelj je naša hiša NT & RC.
Vaša pojasnila okrog zastav ste si izmislili sami.
V tej državi ne poznam akta, ki bi prepovedal razobesiti poleg državne zastave še katerokoli drugo zastavo ali prapor legalno registriranega društva, zveze ali politične stranke.
Vaš navedek v Odgovoru ne vzdrži in je plod Vaših osebnih želja, ne pa dejanskega stanja.
Za prijateljice iz drugih krožkov ročnih del iz Savinjske in Dravske doline (Lovrenc na Pohorju, Ruš, Smolnika, Lobnice, Selnice ob Dravi, Bistrica ob Dravi, Limbuša, Peker, Razvanja in Maribora) pripravimo kulturni program kar same.
Zapojemo, zaigramo, povezujemo program.
Rade si gremo ogledat razstave ročnih del v druge kraje in tako sklepamo prijateljstva in znanstva, izmenjujemo izkušnje, vzorce in obojestransko napredujemo v tej naši ljubiteljski dejavnosti.
Naša največja želja je, da bi ostale zdrave, ustvarjalne in da bi ohranile stike z vsemi ljubitelji ročnih del.
Pri Svetem Štefanu smo nedavno doživel veliki dan dan nove maše.
Prvič se kraj Sveti Štefan omenja pred več kot 500 leti, samostojna župnija in kraj pa sta že 247 let.
V cerkveni kroniki ni zapisana še nobena nova maša, zato smo se vsi farani še toliko bolj veselili, da bo ravno naš rod tisti, ki bo to doživel.
Svetovni teden dojenja je del aktivnosti Svetovne zveze za dojenje, katerega namen je usmeriti pozornost družbe v spodbujanje dojenja.
Ob odpustu iz porodnišnice je v Sloveniji dojenih 95 odstotkov novorojenčkov, vendar nato dojenje prehitro upada.
Po besedah dr. med. Mojce Jereb-Kosi, specialistke pediatrije iz Zdravstvenega doma Celje, odstotek dojenih otrok po prvem mesecu življenja pade za približno 15 odstotkov, po šestih mesecih pa doji le še 56 odstotkov žensk.
Vzroki za prenehanje dojenja so zelo različni.
Kot prvo specialistka pediatrije dr. med. Andreja Tekauc Golob iz Splošne bolnišnice Maribor navaja še vedno preskopo znanje mater o pravilnem načinu dojenja (za prehitro uvajanje umetne prehrane se odločajo predvsem manj izobražene, mlajše in revnejše matere).
»Prvi neprijeten občutek pri dojenju je pogosto že kar razlog za prenehanje, pogost je tudi občutek matere, da ima premalo mleka, zato začne otroka hraniti še z mlečnim nadomestkom in s stekleničko, pri otroku pa s tem nastane sesalna zmeda.«
Tudi v okolju so včasih razlogi.
Če ne dobi ustrezne spodbude s strani najbližjih ali zdravstvenih delavcev, bo mati z dojenjem najverjetneje prenehala. _bbNajbolj krizna obdobja so pri treh, šestih tednih in pri treh mesecih, ko otrok nenadoma želi večjo količino mleka, zato je takrat nujno, da mati čim več počiva in hkrati uživa velike količine tekočine,« je še dodala.
Tajtana »Nič posebnega nisem«
Skromen, preprost človek o sebi ne želi preveč razpredati.
»Nisem človek javnosti, sem le običajen župnik, ki si želi delati z ljudmi in za ljudi,« jedrnato pove Vinko Čonč, »čeprav v tej župniji, v kateri sem sedaj dobra dva meseca, dela skorajda ne dohajam.«
No, skrb za sedemnajst tisoč župljanov res ni mačji kašelj.
»Ampak pri vsem tem nisem sam.
Župnija svetega Duha je izredno živa in lepo postavljena, razne skupine, ministranti, pevski zbor, katehisti in župnijsko-pastoralni svet to je že utečeno,« poudarja.
Kaj bi o Vinku Čonču še dodali?
Tisti, ki ste ga imeli možnost spoznati, vam verjetno napisane besede ne bodo povedale kaj novega.
O njem veste gotovo še veliko več, veliko tistega, kar se skromnemu župniku zdi odveč poudariti.
Spet drugim je težko opisati njegovo dobro voljo, ki se neopazno prelije tudi na ostale, ki imajo stik z njim.
Gotovo pa lahko zapišemo, da je župnik Čonč vse prej kot »nič posebnega«.
Z namenom približati pojem zaščite javnosti, se je organizator sejma, Uprava RS za zaščito in reševanje, tudi odločila za prestavitev sejma v Celje in ne v kakšno drugo sejemsko mesto.
V Celju so namreč našli veliko prostorskih možnosti za obsejemske aktivnosti, kot je bila na primer vaja Požar 2003 v Cinkarni Celje.
Ana, ali odpišeš vsem oboževalcem?
Ana: Tinkara je imela vedno zelo velike težave s tremo.
Tresla se je še po 20. nastopu.
Ana: Prvič sem se poljubila, ko sem bila stara 13 let.
Zgodilo se je na bazenu s fantom, ki je bil pet ali šest let starejši od mene.
Zdelo se mi je, da bo to za celo življenje, v resnici se je pa končalo pri tistem poljubu.
Oddaja Od petka do petka prinaša pregled najpomembnejših dogodkov tedna s komentarji.
Novinarka Špela Oset skrbno beleži dogodke, ki so se zgodili predvsem na Celjskem, pa tudi v Sloveniji in svetu.
CELJE - Znanje je ključnega pomena za uspešno sodelovanje z evropskimi narodi in za sooblikovanje Evrope, je na četrtkovi slovesnosti ob desetletnici delovanja Abiture, podjetja za izobraževanje, dejal celjski župan Bojan Šrot.
Ob tej priložnosti so uradno odprli novo predavalnico in računalniško učilnico s šestnajstimi računalniki.
V Abituri trenutno poteka srednješolsko in višješolsko izobraževanje za poklice prodajalec, ekonomski tehnik, računalniški tehnik, komercialist in poslovni sekretar, prizadevajo pa si tudi, da bi pridobili in izvajali program Visoke komercialne šole.
Ta predlog je podprla tudi Mestna občina Celje.
Prireditev je potekala tudi v znamenju podeljevanja priznanj profesorjem za njihovo kvalitetno delo v izobraževanju, kulturni prispevek k slovesnosti pa je dodala šansonjerka Jana Kvas.
Nekaj več kot sedem tisoč jih je, manj kot pol odstotka volilnega telesa, vendar pa se zdi, da bodo postali ena od ključnih tem prihajajočega volilnega leta.
Leto dni po osamosvojitvi smo iz slovenskega registra prebivalcev zaradi takega ali drugačnega razloga izbrisali 18.305 ljudi.
In začela se je zgodba o izbrisanih.
Prva leta bolj po tiho, saj je bil nacionalni »ponos« takrat še premočan, v zadnjem času pa vse glasneje trdijo, da se jim je zgodila velika krivica.
Med tem časom jih je 11 tisoč že dobilo dovoljenje za stalno prebivanje oziroma državljanstvo, dobrih sedem tisoč pa jih na to še čaka.
Ustavno sodišče je razsodilo, da jih mora notranje ministrstvo znova vpisati v register prebivalcev, to pa ni začelo izdajati ustreznih odločb, ampak je predlagalo t.i. tehnični zakon, s katerim bi uredili vračanje statusa izbrisanih.
Ti so ugotovili, da zakon pomeni »izigravanje odločbe ustavnega sodišča«, zato so glasno protestirali.
Ker je zakon predlagal notranji minister Rado Bohinc iz Združene liste socialnih demokratov, so aktivisti njihove prostore v torek prekrili s suhim listjem.
Še bolj zanimiva je teza, da naj bi poslanec vladne Liberalne demokracije Slovenije Jožef Školč grozil z interpelacijo proti Bohincu, preden pa je grožnja začela od znotraj razjedati koalicijsko združbo, je Školč zajamral, da ni zrasla na njegovem zelniku in se za kakšen dan umaknil v Benetke.
Opozicija je glede vprašanja izbrisanih bolj enotna večina jih noče več nazaj, to pa opravičujejo z razlago, da gre za bolj ali manj nasprotnike našega osamosvajanja.
Bojan Kotič (ZLSD) meni, da se z odločbami ustavnega sodišča lahko posameznik strinja ali pa tudi ne.
»Ko gre za vprašanje spoštovanja odločitve ustavnega sodišča, pa ni dileme.
Njegove odločitev bom pri svojem odločanju v državnem zboru spoštoval!« je odločen Kontič.
O Školčevem solo nastopu, kot ga je označil tudi vodja poslanske skupine LDS Tone Anderlič, pa velenjski poslanec meni, da »iskanje krivde za neizvajanje posameznih zadev predvsem pri drugih ni dober pristop.
Seveda je to še bolj vprašljivo, če to počne poslanec, ki je ves ta čas sodeloval pri oblikovanju zakonodaje, nekaj časa celo kot predsednik državnega zbora.«
Minuli vikend je 22.200 lovcev, kolikor jih je vpisanih v Lovsko zvezo Slovenije, začelo s skupnim lovom.
V skupinah, s puškami na ramah, odhajajo, da bi - po mnenju nekaterih - poskrbeli za selekcijo, ki je narava ne opravlja več, po mnenju drugih pa sejejo smrt.
V zadnjih desetih letih je nastalo nekaj društev, ki želijo opozoriti na nepotrebnost lova.
Posedovanje orožja pa lahko predstavlja določeno nevarnost tudi za okolje, kjer lovec živi, saj vseh 22.200 članov lovske družine z njihovimi »orožarnami« vred ne morejo nadzorovati.
Res je, da mora bodoči lovec skozi zelo zapleten proces učenja in da mora opraviti 200 ur praktičnega dela, potem pa še enajst izpitov.
Prva težava se pojavi pri zdravniškem pregledu.
Centru je bil v veliko pomoč Samo Bardutzky, ki je študent 4. letnika prava in tudi sam Zoisov štipendist.
Prednost tega tabora pred ostalimi je po njegovem mnenju predvsem v tem, da se na Mrzlici srečujejo z drugačnimi stvarmi kot v šoli.
»Iz teh najbolj nadarjenih dijakov poskušamo potegniti njihove misli, njihove ideje, njihovo kritičnost, skepso.
Zato smo delo zastavili na debatah, diskusijah, na problemskem delu,« pravi Bardutzky.
Teme se zelo razlikujejo od običajnih tem taborov.
Dve delavnici sta skupni za vse dijake, to sta delavnica ustvarjalnost-inovacije-kakovost in delavnica o komuniciranju.
Pri prvi so dijaki poskušali najti rešitev gospodarskega razvoja trboveljske regije, rezultate pa bodo predstavili danes na območni enoti gospodarske zbornice v Trbovljah.
Dijaki so si lahko izbrali še delavnice kultura, umetnost, estetika, identiteta Evropejca, družbena ureditev, človekove pravice, kritični premislek o naravi in ustvarjalno pisanje.
Tabora se udeležuje le 11 dijakov, saj so ga organizirali v času šole: »Razpis predvideva, da se morajo tabori zaključiti do konca oktobra.
So pa to res bistri dijaki, tako da odsotnost verjetno ne bo problem,« pravi Bardutzky.
Tabor se bo zaključil v soboto ob 11. uri, ko bodo dijaki predstavili rezultate svojega dela.
Dvorana je velika 22x11 metrov, kar je dovolj, da naenkrat vadi do 70 rekreativcev.
Zato napovedujejo, da rezervacije za ure aerobike ne bodo več potrebne.
Vadbo vodi strokovna ekipa inštruktoric aerobike, ki vsako leto potrjujejo svoje licence pri Fitnes zvezi Slovenije, udeležujejo pa se seminarjev tako doma kot tudi v tujini.
Imajo licence za specialne in licenčne programe: pilates, body pump, body attack, »za nosečnice«…
Radovednežem je omogočena enotedenska brezplačna vadba.
…nemudoma pa so jo preskusili redni in novi člani, ki se ogrevajo za aerobiko.
Hopsi presenetili Šentjurčane
Ko je padel levi bok v Dravogradu, je v prazno »odletel« še Marijan Budimir, dobro odmerjen strel mimo Aleksandra Šelige pa je pomenil poraz.
Seveda je olje na ogenj dolila tudi prva tekma četrtfinala pokala NZS v Ljudskem vrtu, kjer si je domačin po dveh izkoriščenih enajstmetrovkah (Ptujčan Robert Krajnc jih seveda ni spregledal) priigral lepo prednost pred povratno tekmo 23. oktobra na Hudinji.
Čadikovski, Koren, Plastovski, Budimir, Vršič in Kvas pa niso zmogli premagati Stanislava Kuzme.
V 2. ligi po 10. krogu na lestvici še vedno vodi Rudar, Dravinja pa je zdrsnila na 3. mesto.
Velenjčani so v Kidričevem dosegli tri gole.
Mrežo je dvakrat zatresel Ismet Ekmečić, enkrat pa Aleš Šmon.
»Prikazali smo tisto našo značilno igro, všečno za oko.
Ustvarili smo si veliko število priložnosti in tri od teh tudi izkoristili.
Počasi, a zanesljivo korakamo proti našemu cilju, ki smo si ga zadali pred sezono.
Ta je jasen, povratek v prvo ligo,« je dejal branilec Damjan Romih.
Tudi povratne tekme evropskega pokala Velenjčani ne bodo odigrali v Rdeči dvorani, ki še ni nared.
Po dobrih štirih mesecih gradbenih del, se obnova počasi približuje h koncu.
Po besedah direktorja Marjana Klepca naj bi bila na voljo za uporabo 25. oktobra, kar bi bilo samo deset dni po predpisanem roku.
»Vodja gradbišča pravi, da bo zunanja konstrukcija končana do konca tedna, tako da nam preostane še finalizacija notranjosti.
Po vseh težavah, ki smo jih imeli pri menjavi inštalacij, in še posebno potem, ko je nad zgornjim delom prišlo do ugreza ceste, lahko sedaj resnično pričakujemo, da bo dvorana kmalu v uporabi,« je bil optimističen Klepec.
Najbolj nestrpni so seveda rokometaši Gorenja, ki komaj čakajo, da bodo zaigrali v novi dvorani, s prvo tekmo pa lahko pričakujemo tudi spektakel, ki ga obljubljajo v upravi kluba.
Po tretjem alarmu so se v gašenje vključile vse enote Gasilske zveze Celje in je poveljstvo prevzel poveljnik zveze Vinko Sentočnik (desno), po četrtem alarmu, ko se je vključila celotna celjska regija, pa je poveljstvo prešlo v roke poveljnika regijskih gasilcev Janka Turnška (levo).
Avsenikovega abonmaja polk in valčkov bo v torek, 14. oktobra, ob 19.30 v Narodnem domu v Celju.
Po daljšem času se bodo v abonmaju predstavili člani ene naših prav gotovo najboljših slovenskih narodnozabavnih glasbenih skupin, Štajerskih 7, ki so na slovenski sceni 18 let.
Prvič se bodo v abonmaju predstavili v Celju in s pevcem Matjažem Mrakom.
V času od novinarske konference je Veterinarska fakulteta iz Ljubljane že demantirala, da bi nabavila več kot sto milijonov vredne aparature iz proračuna, povedali pa so tudi, da v Sloveniji obratuje že bistveno več teh naprav, kot navajajo pri Ericu ter da bodo masni spektrometer uporabljali tudi v pedagoške namene.
Tudi zato je projekt Golte, udejanjen minuli teden s podpisi družbenikov, še toliko bolj vreden pozornosti - v njem namreč (še) ni evropskega ali državnega denarja, temveč gre Zvonetu Esu priznati, da je uspel v začetni fazi k projektu pritegniti na videz 22 nezdružljivih družbenikov.
Struktura družbenikov je pisana, podjetja in občine pa se vrtijo v krogu Šaleške in Zgornje Savinjske doline.
Še ljubljanski BTC je zaradi Ljubenca Jožeta Mermala v tem kontekstu.
PETROVČE - Mešani pevski zbor A Capella tudi v tej sezoni nadaljuje z uspešnimi gostovanji, ki prinašajo vse večjo mednarodno uveljavitev.
V septembru so kot spremljajoči vokalni sestav za projekt Orkestra Slovenske vojske pod vodstvom prof. Milivoja Šurbka opozorili z dvema nastopoma.
Obakrat so se predstavili v Linhartovi dvorani Cankarjevega doma, in sicer v začetku septembra v okviru Nato Medical blond conference.
Drugič so petrovški pevci pod vodstvom dirigenta Mitje Bervarja ponovno zablesteli v okviru Svetovnih glasbenih dnevov, ki so jih v različnih slovenskih krajih pripravljali do minulega četrtka.
Če smo povsem pošteni, moramo priznati, da je takšen kulturni preobrat krivičen do tistih, ki ne prihajamo iz angleško govorečih področij.
Hkrati moramo tudi poudariti, da je veliko informacij dostopnih v slovenščini.
Po drugi strani pa dodatna znanja nikoli niso pomenila ovire, temveč prednost.
Hkrati je treba vedeti, da zaradi dodatnega znanja angleščine nimamo nič manj radi maternega jezika.
Gre preprosto za dejstvo, ki se mu ne moremo izogniti.
Veliko brezplačnih informacij je moč najti na svetovnem spletu.
Treba jih je zgolj poiskati in jih razumeti.
Interaktivnost, ki jo omogoča internet z elektronsko pošto, forumi, klepetalnicami in ostalimi sredstvi posredne in neposredne komunikacije, pomeni pomembno primerjalno prednost za tistega, ki jo bo znal izkoristiti.
Ali to pomeni propad neangleških jezikov?
Skrb za ohranjanje materinščine ostaja enaka, najbrž pa bi jo veljalo še bolj poudariti.
Toda to je že druga zgodba.
Pomembno je, da se nujnost aktivnega obvladovanja angleščine iz akademske sfere zgolj širi v nižje izobraževalne stopnje, celo do osnovne šole in vrtca.
In to samo po sebi ne pomeni nič slabega - prej narobe.
Nizozemci in nekateri drugi severnoevropski narodi se tega že dolgo zavedajo in za to niso potrebovali interneta.
Gre pač za geopolitčne in ekonomske vzroke.
In tudi njihovi jeziki zaradi tega prav nič ne trpijo.
V spomin na znanega pisatelja in dramatika Antona Novačana, ki je bil po rodu doma iz Zadobrove pri Škofji vasi, torej skoraj trnoveljski krajan, KUD Zarja Trnovlje pripravlja to srečanje amaterskih gledališč.
Poleg spominske note ta gledališka srečanja prikažejo uspehe nekaterih stalno delujočih amaterskih gledališč po Sloveniji.
Gostujoča gledališča se srečanju rada pridružijo in tako jim je tudi letos uspelo pripraviti zanimiv program, saj gre praviloma za skupine, ki sodijo v sam vrh slovenskega amaterskega gledališkega ustvarjanja.
POGLEJMO V PRIHODNOST
S prodajo hiše bo še nekaj težav.
Morali boste vztrajati in se zelo potruditi, da boste prodajo uspešno izpeljali.
Predvsem pa se morate odločiti.
Za sedaj o tem le razmišljate in želite spremembo, vendar pa se še niste zares odločili, da bi ukrepali.
Težave z zdravjem vašega moža sicer ostajajo, vendar pa se za sedaj ne bodo stopnjevale.
Kot kaže, je stanje zadovoljivo in stabilno in tudi splošno počutje bo kar nekaj časa dobro.
Drugih posebnosti ni.
