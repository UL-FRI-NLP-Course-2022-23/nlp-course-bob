Trst - Predstavniki vlad Furlanije - Julijske Krajine, Veneta in avstrijske Koroške so včeraj v Trstu podpisali sporazum o sodelovanju delovne skupnosti Brez meja (senza confini).
K sporazumu bo kmalu pristopila tudi Slovenija, zanj pa se zanimata tudi Hrvaška in avstrijska Štajerska.
Koroški deželni glavar Jörg Haider, ki je podpisal omenjeni sporazum, je povedal, da se bo delovna skupnost, ki naj bi se financirala s sredstvi EU, do konca leta preoblikovala v delniško družbo.
Po njegovih besedah že načrtujejo mladinsko olimpijado v Sloveniji in kulturni sejem v Venetu.
Za vodenje projetkov naj bi bil na voljo koroški urad v Bruslju, družba pa naj bi imela sedež v Celovcu.
Podrobnosti o delovni skupnosti naj bi sporočili na novinarski konferenci poleti.
Sporazum sta podpisala še predsednik deželne vlade Furlanije - Julijske Krajine Roberto Antonione in član deželne vlade Veneta, pristojen za finance, Fabio Gava.
Vremenski vpliv na splošno počutje in razpoloženje ljudi bo ugoden.
