#Globoko v zemeljskih plasteh vrvi življenje, ki predstavlja najmanj desetino vse biomase na Zemlji.#
Najdba je potrdila spektakularno domnevo mnogih mikrobiologov: zemeljska površina in morja se le majhen del naseljenega sveta.
V notranjosti Zemlje v resnici obstajajo številne "skrite biosfere".
Ta hipoteza je še do pred kratkim veljala tako rekoč za noro.
Življenje v vroči zemeljski skorji se je zazdelo verjetneje šele, ko so raziskovalci (med njimi regensburški biolog Karl Stetter) pred nekaj leti odkrili "ekstremofilne" bakterije, ki lahko živijo v eksotičnih okoljih gejzirov, vročih naftnih polj in vrelih žveplovih izvirov.
Na razpolago so tudi že prvi izsledki sistematičnih vrtanj v globlje plasti planeta, ki so bila opravljena z namenom, da bi dokazali življenje v globinah.
Na dan so prišli na svoje okolje odlično prilagojeni mikroorganizmi: globoko v zemeljski skorji so si enoceličarji ustvarili življenjska okolja, ki so verjetno povsem neodvisna od zunanjega sveta.
