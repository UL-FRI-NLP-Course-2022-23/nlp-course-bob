Kot tarča povračilne akcije se ponujajo predvsem islamski skrajneži.
To je pisana druščina, razkropljena po množici držav (verjetno s privrženci v samih ZDA).
Nekateri indici, zlasti samomorilskost, kažejo nanje.
Verjetno delujejo združeni v ohlapni teroristični internacionali, ki se povezuje ad hoc.
Tako je skoraj neranljiva.
Velika večina Američanov je zdaj za maščevanje, za vojni pohod - najbrž proti komurkoli vsaj malo sumljivemu.
A slišati je tudi veliko treznih glasov in pozivov k razmisleku o celotni ameriški zunanji politiki.
Toda ali se lahko ta zunanja politika spremeni, ne da se Amerika spremenila navznoter (postala manj turbo) in vsaj malo ublažila svojo samozaverovanost navzven?
Ves svet vključno z Evropo misli, da je Amerika imperij, ki se imperialno obnaša.
Američanom, pravi Američan Jedediah Purdy, pa se zdi, da so vse njihove vrednote (in interesi) univerzalne in da se torej svet, če jih sprejema, pač normalizira.
V talilni lonec svojih vrednot in interesov bi vtaknili kar ves planet.
Evropska unija kljub vsemu še ni obupala nad Lukašenkom.
Predstavniki evropskega parlamenta, ki so med predvolilno kampanjo obiskali Minsk, so sicer izrazili ogorčenje nad nesvobodno kampanjo, kljub temu pa so pozvali petnajsterico, naj Belorusije ne izolira še močneje.
Tudi v evropski komisiji pravijo, da je unija pripravljena pomagati Belorusiji, če bo ta začela izvajati gospodarske in demokratične reforme.
Lukašenko vidi največjo zaveznico v Rusiji, ki ga na tihem podpira, čeprav tudi po zadnjih predsedniških volitvah ni jasno izrazila svojega mnenja.
Opozicija zatrjuje, da bi bil v Belorusiji zmagal kdor koli, če bi ga podprl uradni Kremelj.
Kljub ne ravno velikemu navdušenju ruskega predsednika Vladimirja Putina, ki je medijem dal proste roke pri kritiziranju Lukašenka, Moskva ostaja zavezana oblikovanju rusko-beloruske unije.
Kremlju je Lukašenko, ki je leta 1996 sklenil sporazum o povezovanju z Rusijo, kot kaže, le sprejemljivejši kakor kak nacionalistični predsednik.
Še huje kot misliti na to je vsakič, ko iz časopisov in ekranov udarijo seznami nagrajencev z imeni in naslovi.
Ta dan, tokrat je bilo v sredo, sta se poleg srečnih nagrajencev v državi okrepili tudi zavist in nespamet.
Zakaj moj sosed ja, jaz pa ne, čeprav vsi moramo početi isto?
Po čem je lahko eden za davčno upravo boljši in vrednejši od drugega, tako da enemu da, drugemu pa ne?
Ej, kaj pa je ta davčna uprava, da lahko takole odbira ljudi?
Kaj vse si še lahko privošči?
Ivan Starčević, Nacionalov TV kritik: »Račan se je v neposrednem prenosu kretensko prilizoval Slovencem, ki zaradi svojega trajnega šovinizma ne bi smeli dobiti niti žlice morja in katerim bi, za začetek, morali zagroziti z uvajanjem vizumov za vstop na Hrvaško in odvzemom počitniških hiš.«
Omejena raketna obstreljevanja so izgubila vso privlačnost.
Pa tudi politično so problematična.
Rakete, ki so letele na Kabul in Kartum po napadih na ameriška veleposlaništva v Nairobiju in Dar Es Salaamu, so Billu Clintonu pridelale več zadrege kot vojaške slave.
Ne sme se še enkrat zgoditi, da storilec preživi silovit raketni napad in kljub nadzoru najbolje organiziranih obveščevalnih služb na svetu iz votline v Afganistanu načrtuje in izpelje še strašnejšo akcijo.
Po četrtkovih izjavah zunanjega ministra Colina Powella je poglavitni osumljenec saudski disident Osama Bin Laden, ki mu bijejo zadnje ure.
Vendar med krivci ne bo sam.
Tisočkrat na vseh televizijah sveta predvajani posnetki dveh velikih potniških letal, ki sta se v oblakih ognja in dima zarili v več kot 400 metrov visoki stolpnici njujorškega poslovnega središča na začetku delovnega dne, so sprva učinkovali neresnično.
Malo pozneje so reporterji enotno sporočili, da je neznani sovražnik ZDA napovedal vojno.
Ta okoliščina pelje nit proč od Bližnjega vzhoda v Afganistan.
A v tem primeru je treba vedeti, da je Osama bin Laden vendarle v prvi vrsti del kompleksne afganistanske zgodovine.
Sin bogatega savdskega podjetnika je bil uvrščen na ameriški interesni strani v Afganistanu, ko je financiral boj proti sovjetski vojski in se po uspehu boril zoper poznejše vlade, ki so se mu zdele odpadnice pravega islama.
S talibani ga je po mnenju poznavalcev zvarilo šele neuspešno ameriško bombardiranje njegovega domnevnega zatočišča v Afganistanu leta 1998.
Skrajno brezobziren človek se je kot skrajni reakcionar in verski gorečnež zlahka oprijel tudi protiamerikanizma kot mobilizacijskega gesla v mednarodni teroristični mreži.
Velika ironija je, da je najhujši teroristični udarec ZDA prizadejal Savdijec.
Če je namreč kdo zares imel koristi od Pax Americana, so to Arabci iz bogatih naftnih zalivskih dežel.
Na tem svetu namreč nihče ne pride tako poceni in s tako malo dela do tako velikega bogastva kot prav arabski (tudi ali predvsem savdski) naftni šejki.
ZDA pa v teh državah zaradi ekonomskih in strateških interesov vzdržujejo arhaične režime, ki delajo vse ravno nasprotno od tistega, kar Američani razglašajo za svoje (in svetovne) vrednote.
Te vrednote so po potrebi relativizirane, kar ZDA v precejšnji meri jemlje verodostojnost.
Država, ki v tolikšni meri poudarja pomen moralnih načel, bi morala zelo paziti, da v praksi vsaj približno ravna v skladu z njimi.
Jeza in sovraštvo zdaj domujeta tudi na drugi strani.
Nobenega dvoma ni namreč, da bodo Američani odgovorili na grozljiv teroristični napad in udarili po tistih, ki jih imajo za sovražnike.
Povedali so že, da ne bodo delali razlik med neposredniki sovražniki in tistimi, ki jih podpirajo.
Prav tako ni dvoma, da bo po 11. septembru 2001 precej teže izvesti kakršno koli teroristično akcijo na ameriških tleh, še posebno koordinirano.
Ni pa dvoma tudi o tem, da bo v sedanjem družbenoekonomskem sistemu in obstoječih mednarodnih razmerjih terorizem zelo težko izkoreniniti.
Za uspešno izvedbo teroristične akcije je treba imeti motiv, denar, znanje in priložnost.
S poostritvijo varnostnega nadzora lahko Američani in njihovi zavezniki teroristom omejijo le priložnosti.
Morda jim lahko deloma otežijo dostop do znanja.
Denar se bo vedno našel, motiv pa bo ostal oziroma se utegne ob brutalni povračilni akciji celo okrepiti.
Toda neposredna škoda, ki jo bo v taki ali drugačni obliki pa seveda v neprimerno manjšem obsegu občutila tudi marsikatera druga država sveta, v tem trenutku vendar ni ključna.
Bistveno je stanje dveh največjih svetovnih ekonomij, ki ju je torkova kataklizma dodatno zamajala.
Amerika je v letu dni doživela enormen padec tečajev tehnoloških delnic, pa tudi občutno nižanje delnic t. i. realne ekonomije.
Aktivnost se manjša, investicij je malo.
Brezposelnost še naprej narašča.
Z napadom se je negotovost, psihološka kategorija, čez noč močno poglobila.
Tu res ni dvoma: najslabša bi bila v tem trenutku panika, ki bi povzročila beg investitorjev na borzi.
Za supersilo, ki je kot celota čez glavo zadolžena in tudi sicer močno odvisna od tujih naložb, bi bilo to v tem trenutku hud udarec.
Tudi Japonski ne gre in ne gre dobro.
Nekaj časa je že kazala šibke znake oživljanja, v teh dneh pa znova poročajo o možnosti tretje recesije v zadnjem desetletju.
Bojijo se tudi, da bančni sistem ne bo več prenesel visokega, hitro naraščajočega javnega dolga.
Še najbolje gre Evropi, a tudi ta niha nekje na robu.
V prvih urah so prevladala čustva.
Vrača se razum.
Glede na »samomorilsko izvedbo« terorističnega napada, so v zanosu tragedije v New Yorku in Washingtonu zatrjevali politični analitiki, so izvajalci nedvomno z Bližnjega vzhoda.
Politično nekorektno rečeno, so Arabci oziroma muslimanski fundamentalisti.
So poosebljenje zla na začetku vojne proti dobremu ali pa vojne civilizacij, v kateri so temne sile vzhoda, ki so primerljive z evropskimi iz srednjega veka, napadle napredni, demokratični zahod.
Preiskovalci so sporočili, da so atentatorji akcijo načrtovali tudi v Hamburgu.
Ali to pomeni, da evropske države in še posebno Nemčija proti teroristom ne ukrepajo dovolj odločno?
Je ranljiv ves zahodni svet ali samo Združene države Amerike?
Kdo ve?
Kabul bodo najverjetneje zravnali z zemljo.
Kaj bodo s tem dosegli, ni znano - samo poglejte si to mesto, že zdaj je ena sama ruševina.
Zato so Talibani tam tudi na oblasti in konec koncev so Talibani ameriška stvaritev.
Pred leti sem obiskal pakistanski Pešavar ob meji z Afganistanom.
V Afganistan nas niso spustili, kljub temu pa smo videli, kako je Cia vanj črpala denar.
ZDA so podpirale tudi Sadama Huseina, dokler se je bojeval proti Iranu, in tudi po zalivski vojni so ga pustili na oblasti - zaradi naftnih interesov in zato, ker si Savdska Arabija v soseščini ni želela šiitov, ampak sunite.
Medtem ko Američani govorijo o kaznovanju, nemški obrambni minister predlaga večjo pomoč nerazvitim.
Bodo Nemci in drugi iz Nata sploh pomagali Američanom v njihovi maščevalni akciji?
ZDA so preživele dvesto let in neštete krize.
Še vsaka diktatura je na koncu propadla, zato ker ni prilagodljiva, ZDA pa so.
In ko se maščujejo, se maščujejo brutalno.
Poglejte si samo njihovo državljansko vojno, kako kruta je bila, ali pa suženjstvo.
In poglejte si ameriške zapore!
V njih je šest milijonov ljudi, ki so jih zaklenili stran in na katere sploh ne mislijo več.
V sedanji krizi bodo težko našli tistega, ki naj bi ga napadli, saj ne morejo obračunavati z vsem muslimanskim svetom.
Toda nedvomno bodo nekaj poiskali.
Plameni so preskakovali nadstropja in v nekaj minutah so velikanski oblaki gostega črnega dima ovili žareče jeklo in steklo stolpa.
Skozi dim in razbitine je bilo mogoče videti uslužbence, ki so se objeli in skočili v globino.
Nekateri so se držali za roke, drugi so goreli.
»Telesa so padala na ulični tlak, od njih je brizgala kri,« pripoveduje hišnik George Dwarika, ki se je priplazil iz kleti.
»Sploh nisi mogel priti ven, povsod je bila kri.
Videl sem moškega, ki je pomahal z rdečo zastavo, nato pa skočil v prazno.«
Očividci pripovedujejo o paru, ki je držeč se za roke stopil na rob okna.
On je skočil prvi z rokami v bok, kot bi od ocenjevalcev pričakoval točke za umetniški vtis, za njim pa je skočila ženska, ki je pod pazduho tiščala torbico, kot bi po pristanku nameravala poklicati taksi.
Najbolj ganljive prizore, ki jih po izjavah očividcev popisuje Washington Post, so ponujali ljudje, ki so povsem mirno pogledali v globino, da bi ocenili, kako visoko so in kaj se z njimi dogaja, in nato skočili.
Po Francisu Fukujami, ki ga je prelomno leto 1989 zaneslo tako daleč, da je razglasil »konec zgodovine« in nastop »dolgočasja« v razvitih liberalnodemokratskih držav, se je nazadnje pojavil tudi 11. september 2001, ki se je tragično poigral s pričakovanji tega avtorja.
Če je ta datum tudi napoved tega, kakšno (novo) stoletje se obeta, po tistem, ko je mesto minulih utopij zavzela distopija, se pravi čas, v katerem ne bi moglo biti slabše, kot je, potem se človeštvu ne piše nič dobrega.
Takšna družboslovca, kot sta S. Huntington in U. Beck, zagovornika tez o »spopadu civilizacij« oziroma »družbi tveganj« ( risk society ), omenjeni datum ni mogel presenetiti.
Poleg tega pa ni težko že v tem trenutku ugotoviti, da so za razliko od prejšnjega stoletja v tem stoletju začeli z vojnami »civilisti« (teroristi), ki pri tem niti ne potrebujejo klasičnega orožja, temveč jim pri njihovem uničevalnem pohodu zadostuje mirnodobska tehnologija, ki jo odvzamejo civilni družbi - svoji naslednji žrtvi.
Medtem ko bodo zgodovinarji k zgodovinsko prelomnim letnicam, kot so 28. junij, 1. avgust, 1. september ali 22. junij, ki označujejo »pred« in »potem«, dodali še 11. september, ostaja svetovnim politikom in civilni družbi, da poiščejo prave odgovore in strategije, ki bodo reševali tiste pereče globalne ekonomske in politične probleme, iz katerih terorizem črpa.
Ta zgled so si vzeli k srcu Turki, ki so desetletja poskušali ujeti voditelja kurdske PKK Abdulaha Ocalana.
Nikoli jim ni uspelo, ker je zatočišče vedno našel v Siriji, kjer je imel oporišča.
Ko so se Turki odločili dokončati nesrečno kurdsko zgodbo, niso poslali komandosov v Damask.
Razporedili so tankovske divizije na mejo s Sirijo in pokojnemu predsedniku Asadu ponudili alternativo.
Ali sam zapre kurdska oporišča in izžene Ocalana ali pa bodo šli na Damask in napadli njega.
Z dveh strani obkoljeni Asad se je vdal, preden so tanki prestopili mejo.
Zaprl je oporišča PKK, Ocalan pa je bil v nekaj dneh v turškem zaporu.
Najbolj se s Huntingtonovo tezo o spopadu med kulturami ujema izpričana sovražnost radikalne različice islamizma do vsega, kar pooseblja Zahod, a tudi tu je priporočljiva previdnost.
Islamske radikalne veje, organizirane kot teroristične skupine, je najti od Alžirije do Indonezije.
Prvenstveni cilji napadov so režimi njihovih držav, o katerih kot verski gorečneži sodijo, da so se oddaljili od prave vere in jih štejejo za lutke v rokah moralno iztirjenega Zahoda oziroma Amerike kot njegovega simbola.
Bližnji vzhod z »matičnim« konfliktom med palestinskimi Arabci in Judi je nenehno obnavljajoče se gojišče takih poenotenih radikalnih pogledov na Zahod.
Nekompromisna politika Izraela na zasedenih arabskih ozemljih, za katero naj bi bila popolna podpora ZDA, ji dodaja svež eksplozivni antiamerikanizem.
Zanesljivo je iz te gmote mogoče s sklicevanjem na islam mobilizirati mlade verske fanatike, ki so pripravljeni umreti za svete cilje.
Vendar je beg v reakcionarno razlago islamizma prej znamenje brezizhodnosti kot občutek moči in ne pomeni, da niso drugod delujoče skupine razvile lastne dinamike.
Če naj bi bil svetovni terorizem le podaljšanje islamskega palestinskega terorizma (kar trdi Izrael), zakaj napad z ugrabljenimi letali ni bil usmerjen zoper simbolne spomenike zahodne kulture na tleh Izraela, torej zgodovinske Palestine, temveč zoper cilje v Ameriki?
Pred Ameriko, Evropo in drugimi deli sveta so nemara tedni, morda meseci preizkušenj.
Ko bo najbolj delikatno obdobje mimo, pa bo verjetno prišel čas za redefinicijo osnovnih postulatov ameriške oziroma mednarodne svetovne gospodarske ureditve.
Do veljavne svetovne ekonomske arhitekture z vedno večjimi socialnimi razlikami med bogatimi in revnimi tako na Zahodu kot v nerazvitem delu zemeljske oble je kritičen vedno večji del svetovne javnosti.
Sedanjo ureditev so prek IMF in Svetovne banke očitno vse predolgo vsiljevale državam s šibkim gospodarstvom prav oziroma predvsem mogočne ZDA.
V času, ko gredo ameriškemu narodu in njegovi vladi vse simpatije, je nadvse nehvaležno poudarjati, da so Američani teroristični napad na neki način izzivali in izzvali.
A vendar, s pogostim unilaterizmom, aroganco moči, selekcioniranim razkazovanjem mišic, prezirom do OZN, politiko dvojnih meril na Bližnjem vzhodu in še kje ter končno, najpomembneje, z družbenoekonomskim sistemom, ki ga izvajajo, propagirajo in izvažajo, so si ustvarjali nasprotnike in jih dražili.
ZDA poosebljajo zahodne vrednote v dobrem in slabem, vključno s kapitalistično družbeno ureditvijo, ki so jo z nesmiselnim pretiranim bogatenjem elite pripeljali do absurda.
Tudi Zahodna Evropa se gre v odnosu do preostalega sveta neokolonialistični kapitalistični imperializem, a jo je pri tem vsaj malo sram in se gre zato pomoč državam v razvoju, ki jo potem obeša na velik zvon.
Doma socialni mir vzdržuje z visokimi davki in državo blaginje, pa nekako gre.
Napad na Ameriko z njenimi civilnimi letali na New York in Washington ni le teroristični napad z najhujšimi posledicami v zgodovini, ampak tudi edinstven v strategiji samomorilskih napadov.
Ta zadnja ima korenine na Bližnjem vzhodu.
Islamisti jo izpopolnjujejo vsaj 20 let.
Samomorilski napadi so orožje šibkejših proti močnejšim.
Napadalci so doslej morali znati le detonirati eksploziv, ki je pripet okrog telesa ali nameščen v avtomobilu.
Navadno so revni, mladi in verni.
Vsaj v Izraelu, ki je najbolj pogosta tarča samomorilskih napadov Palestincev z zasedenih ozemelj.
Samomorilske operacije izvirajo iz porevolucionarnega Irana, kjer se je več tisoč vojakov v vojni proti Iraku spremenilo v »človeške mine«.
Šiitski muslimani so v Libanonu to strategijo prevzeli v boju proti izraelski vojski v osmdesetih letih.
Ameriški in francoski marinci ter padalci so bili njihova tarča v Bejrutu, kjer je v samomorilskih napadih umrlo 241 Američanov in 58 Francozov.
V podobnem napadu na izraelsko oporišče obveščevalne službe v libanonskem pristaniškem mestu Tajre je umrlo 60 ljudi.
Američani in Francozi so po napadih zaključili mirovno misijo v Libanonu.
Izraelska vojska se je po 18 letih okupacije juga sosednje države umaknila lani.
Kaj bodo po novi določitvi samomorilskih operacij naredili Američani?
Po neizbežnem vojaškem maščevanju se bodo morali ozreti na svojo preteklost in soočiti z islamskimi ljubljenci, ki so jih dolga leta zasipali s pozornostjo, nato pa jih zavrgli kot pankrte.
Ampak zahodnjaki to težko razumemo.
Večina današnjega zahodnjaškega sveta je sestavljena iz tisočev možnih svetov in življenjskih prostorov (geografskih, interesnih, razvedrilnih, socialnih), da zahodnjak - posameznik ni več tako simbiotično in tragično vezan na točno določeno okolje, kot je bilo to v preteklosti.
Zahodnjaški posameznik danes objektivno ni več v položaju, ko bi imel na voljo le pripadnost enemu samemu možnemu puščavskemu plemenu in njegovim pravilom, zunaj plemenskega ognja pa bi bili levi, sovražniki in smrt.
In zato si je težko predstavljati, da bi zahodnjaka katerakoli skupnost lahko tako totalno zapredla v mreže pripadnosti, da bi iz njega lahko naredila vojaka - samomorilca.
Zato zahodnjaki samomorilcev na WTC ne moremo razumeti.
Kar pa nas toliko bolj opozarja, da tudi v današnjem svetu še vedno obstajajo različne civilizacije.
Ampak zakaj so tovrstna opozorila čedalje bolj nasilna?
Najbrž tudi zaradi dejstva, da je nasilna tudi zahodnjaška civilizacija, ko z glavnim orožjem - ekonomijo - v temelju uničuje vse druge oblike civilizacij, ki na drug način kot zahodnjaki ustvarjajo ravnovesje med posameznikom in skupnostjo.
Saj ne, da bi katerikoli ekonomist želel podirati džamije, ampak vdor globalne ekonomije v vsaki družbi sproži reprodukcijo zahodnjaških obrazcev življenja; njihovo uvajanje boleče sesuva kulture, spreminja pravila in odnose, seje družbeni vakuum, moralno praznino, izgubljenost, žrtvuje nekaj generacij; Pri tem pa zahodnjaki ne le lomastimo po tujih kulturnih obrazcih, ampak zraven še patetično piskamo o demokraciji in svoboščinah, podobno kot so španci med klanjem Indijancev prekrščevali njihove duše in jih zaneseno pošiljali odrešene naravnost v nebesa.
Saj res, morda je s perspektive tisočletja bolje, da globalna ekonomija opravi hitro in enkrat za vselej spremeni planet v globalno, zahodnjaško vas.
Vendar se ob tem ni treba čuditi, da bodo prizadete kulture občasno opozarjale na svoj obstoj in ogroženost z dejanji, ki so zunaj naših civilizacijskih obrazcev.
Vojaki - samomorilci so učinkoviti ravno zato, ker jih zahodnjaki v okviru svojih kulturnih obrazcev ne moremo razumeti.
Ravno njihov obstoj pa nas opominja, da naši, zahodnjaški kulturni obrazci niso univerzalni zakon človeškega bivanja, ampak samo zelo specifičen način ureditve neke človeške kulture.
Lahko bi bilo katerokoli, toda Ljubljana je enkrat že imela veliko srečo.
Med razpadom Jugoslavije so se po njej sprehajali morilci z enako miselnostjo kot teroristi, ki so napadli New York in Washington.
Ti ljudje hočejo svet nove vrste, a ne vedo, kakšne.
Morilci, ki so polni čudnih etničnih zamisli in niso intelektualci; prav tako niso intelektualci tisti, ki letala uporabljajo za bombe.
Niti niso dobri muslimani.
Mislijo, da bodo svojim družinam naredili nekaj dobrega - staršem puščajo sporočila, da jih bodo zavarovali pred novim, sovražnim svetom.
Po svetu hodi zelo veliko socialno motenih ljudi.
Nekateri med njimi pa so tudi samomorilski, in če to dvoje pride skupaj, so težave neizogibne.
V dvajsetem stoletju so se družbene spone zrahljale, tehnologija pa je vsenavzoča.
Imamo tudi čedalje več ljudi.
Dvajseto stoletje je v dveh, treh vojnah pobilo sto, dvesto milijonov ljudi, a je ljudi vseeno trikrat več, kot jih je bilo pred petdesetimi leti.
Kmalu nam grozi podvojitev števila prebivalstva, s sodobno tehnologijo pa za preživetje na tem planetu potrebujemo vse manj ljudi.
Stabilnost ni naravna, verjamem v kaos.
Živimo v giroskopu in stabilnost nam ni dana; vsaj ne tistim, ki je ne ustvarijo sami.
Ne vem, kako bi lahko integrirali vse te ljudi.
Muslimanov je zdaj milijarda, v prihodnjih tridesetih letih jih bo dve milijardi.
In pri tem sploh niso muslimani tisti, ki jih je odneslo vstran - odneslo je družbo, ki jo poosebljajo.
Zakaj govorite o zahodnem svetu?
Največ ljudi so v minulih letih ubili v Afriki.
Ljudje, ki so mesarili po Ruandi, so enaki tem, ki ugrabljajo letala.
Nobene socialne strukture ni bilo več, globalizacija ljudi združuje tehnološko, ne prinaša pa novih socialnih struktur.
Ker so Tutsije sovražili, so jih preprosto umorili.
Človeštvo je od vekomaj poznalo etnične spore, nikoli doslej pa še ni imelo na voljo tehnologije za hkratni pomor milijonov.
Tudi v Indiji nenehno podstavljajo bombe, pa na Filipinih, v Indoneziji.
Ljudje umirajo vsak dan, samo da o tem na zahodu nič ne slišite.
Ker se je zdela resničnost tako absurdna, kaotična, fragmentirana, naključna in nekontinuirana, so številni pisci že v začetku šestdesetih let opustili pisanje o ameriškem javnem življenju.
Velikopotezne teroristične zarote, ki so se zdele tako oddaljene od resničnosti, so ostale področje kakega Toma Clancyja, čigar roman iz leta 1994 pripoveduje o boeingu 747, s katerim se japonski pilot zaleti v stavbo kongresa na Kapitolu.
V napadu umrejo vsi kongresniki.
Ko je prvo letalo ob 8.48 zjutraj treščilo v severni stolp WTC, so ljudje v južnem stolpu ob pogledu na pekel pred seboj dobro vedeli, kaj jim je storiti - kar najhitreje oditi ven.
Katherine Ilachinski, ki jo je eksplozija vrgla s stola, na katerem je sedela, je bila ena do njih.
Kljub svojim sedemdesetim letom je arhitektka, ki je delala v 91. nadstropju južnega stolpa, hitro odšla proti stopnicam.
A drugi, ki niso čisto jasno vedeli, kaj se dogaja, so se obotavljali.
Petnajst minut, kolikor je trajalo, da je treščilo drugo letalo, pa je hitro minevalo...
Richard Jacobs, uslužbenec Fuji Bank, je 79. nadstropje zapustil z vsemi kolegi, a ko so v 48. nadstropju slišali sporočilo, da je položaj pod nadzorom, so nekateri vstopili v dvigalo in se vrnili - dve minuti prej, preden je letalo raztreščilo njihovo nadstropje.
Približno ena ura je minila od trenutka, ko je v severni stolp treščilo prvo letalo, in trenutkom, ko se je sesul južni stolp.
Odločitve, ki so jih ljudje sprejemali v tej uri, so odločale o njihovem življenju in smrti.
Steven Morello, upravnik severnega stolpa s pisarno v 93. nadstropju, je bil takšne vrste družinski človek, ki je med delovnim časom vsaj štirikrat do petkrat poklical domov, ki je nosil poročni prstan na obeh rokah, enega zlatega od poroke pred 33 leti in enega srebrnega, ki so mu ga podarili trije odrasli otroci.
Ko žene Eileen do opoldne ni poklical, je vedela, da se mu z astmo ni posrečilo priti na varno...
Očividci pripovedujejo o paru, ki je držeč se za roke stopil na rob okna.
On je skočil prvi z rokami v bok, kot bi od ocenjevalcev pričakoval točke za umetniški vtis, za njim pa je skočila ženska, ki je pod pazduho tiščala torbico, kot bi po pristanku nameravala poklicati taksi.
Najbolj ganljive prizore, ki jih po izjavah očividcev popisuje Washington Post, so ponujali ljudje, ki so povsem mirno pogledali v globino, da bi ocenili, kako visoko so in kaj se z njimi dogaja, in nato skočili.
Nekateri zaposleni v WTC so po srečnem naključju zamudili službo.
Petdesetletna Kathleen Dendy si je šla ostrič lase, zato ni prišla pravočasno v pisarno v 99. nadstropju.
Štiridesetletni računalniški programer Rajesh Trivedi, ki je navadno prihajal ob sedmih, je moral odpeljati sina v šolo.
Obstal je v gneči na cesti in ni prišel do svoje pisarne v 80. nadstropju.
Za vsak tak dogodek, za tega pa ni težko že danes ugotoviti, da bo imel daljnosežne zgodovinske posledice, poskušajo njegovi razlagalci iskati vzporednice v zgodovini.
V tej zvezi se največkrat omenja japonsko bombardiranje Pearl Harbourja leta 1941, nekdo pa je šel še bolj nazaj v zgodovino in je omenil atentat v Sarajevu leta 1914.
Verjetno takšne primerjave niso brez vsake vrednosti, vendar je njihov domet prekratek za prepričljivo oceno, ki bi lahko izmerila nove razsežnosti terorizma v globalni dobi in pripeljala do relevantnih strategij za spopad s terorizmom.
Psihološki šok in občutne posledice - tako za ZDA kot za svet - ki jih je v tem trenutku še težko napovedati, vsekakor spominjajo na oba omenjena zgodovinska dogodka, vendar gre tudi za pomembne razlike.
Pri Pearl Harborju ni bilo nobenih težav pri identificiranju storilca, ki je zagrešil zločin, prav tako pa je bil takoj pri roki odgovor - napoved vojne in vojaški obračun z agresorjem.
Primerjava z atentatom v Sarajevu pa je še bolj na šibkih nogah, ker izhaja iz poenostavljene podmene, da so ZDA imperij, ki si ga prizadevajo bodisi muslimanski bodisi krščanski fundamentalisti prizadeti na njegovem najbolj ranljivem mestu.
Vendar je treba pripomniti, da tudi najbolj radikalne kritike (Michael Hardt in Antonio Negri) ZDA kot glavnega svetovnega dirigenta globalizacije ugotavljajo, da je globalizacija odpravila sleherno možnost, da bi se na svetu formiral nov zgodovinski imperij, ki bi ga personificiral bodisi kakšen prestolonaslednik Ferdinand in še manj kakšna »Zimska palača«.
Za kaj torej gre?
Ampak zvečer bom v vsakem primeru topotala po stanovanju, vreščala, da bo naš ati še strastneje zatrjeval, kako je nogomet vaba za neandertalce, in z vsem srcem navijala za našo nogometno ekipo.
Delavnik, do kakršnih gojim totalno averzijo.
Ob sedmih zjutraj, ko se še predajam krščanskemu spokoju in ugodju tople postelje ter v mislih podoživljam sinočnjo nogometno evforijo, zabrlizga telefon.
Nekdo, katerega ime preslišim, me zasoplo vabi na šolo, na otvoritev bralne značke.
Razberem, da nekam na Primorsko, ne pa tudi natančnejše lokacije.
Zamomljam, da bom zagotovo tam, nato pa se zaspano lotim ožemanja agrumov in konzumiranja neznanskih količin vitamina C, ki bo pometel s prostimi radikali v mojem telesu.
Naredim dva predklona in tri počepe, v mislih izvedem serijo razteznih vaj in sem fit.
Na vrsti je čokolada.
Previsok odmerek umetnega sladkorja me katapultira za računalnik.
Odločno sledim evolucijskim vijugam v svoji glavi in z dosežkom sem zadovoljna.
Sem razmeroma obetajoč potencial in v starem horoskopu, v poglavju o značajih, piše, da bom, če bom dobra gospodinja, znala premagati vse ovire.
Hm, nemara pa tiči izvor mojih težav v premajhni zavzetosti za robljenje zaves in odstranjevanje vodnega kamna.
Sarah, ki je prejšnji večer odpovedala sodelovanje pri svoji prvi domači nalogi, odpeljem v šolo.
Med potjo se spreva, ker je mraz in ne sme nositi kratkih rokavov.
Zabrusi mi, da sem tečna in vtikljiva, tako kot fantje v razredu.
Obzirno vprašam, kdaj je opazila to motečo podobnost med njimi in mano, pa odvrne, da že v vrtcu.
Z Borisom telefonično usklajujeva zgodbo, po kateri bo nastal nov scenarij, če ne bodo medtem uvedli davka na dodatno produktivnost.
Sledi prioritetna naloga: pisanje nove knjige.
Domišljiji pustim prosto pot in dobro uro krmarim med svojimi junaki.
Žanr grozljivke premore nekaj specifičnih zakonitosti, ki jih upoštevam bolj intuitivno kot po pameti, zato se mi ob telefonskem klicu iz založbe Karantanija po obrazu razleze zadovoljen nasmeh.
Urednica mi sporoči, da ji je rokopis, ki sem ga oddala v juliju in bo v začetku prihodnjega leta izšel v knjižni obliki, izredno všeč.
Da ga je njena hči brala do štirih zjutraj, ker ga, preprosto, ni mogla odložiti.
Saj pravim, da nas otroci prekašajo v vsem, kar smo izgubili na poti odraščanja.
Tako zelo se angažiramo za bralno kulturo, da bomo kmalu vriskali od sreče, če bodo otroci prebirali etikete na plastenkah, hkrati pa se trudimo, da naše knjižne police zevajo prazne.
Dovolimo otrokom, da v knjigah uživajo, nikar jih nenehno ne opominjajmo, kakšno literaturo morajo brati in kako čudovito doživetje je branje!
Saj to že vedo!
Mi smo tisti, ki o tem nimamo pojma.
Ob tej priložnosti odraslim toplo priporočam branje mladinske literature.
Ima glavo in rep, tako da se v njej zlepa ne morejo izgubiti.
Dopoldne preživim za računalnikom.
V enem od svojih besedil sem zapisala, da je delo, enako kot spoznanje, možno tudi na podlagi čistega uma, ampak zadeva noče delovati.
Za tri klavrne strani potrebujem nekaj ur.
Nazadnje pošljem junake spat in si privoščim malico.
Končno mi uspe spregovoriti nekaj besed z urednikom mladinskega leposlovja pri MK.
Izvem, da bo moj roman z naslovom Baraba v zbirki Odisej izšel predvidoma v začetku novembra.
Držim pesti, da bo dovolj privlačen za bralce in dovolj etičen za stroko.
Spomnim se lanskoletnega simpozija na Očesu besede v Murski Soboti.
Nihče ni maral polemizirati o sporni zadevi, ki je tedaj pretresla javnost, zato pa smo dosti moralizirali, pretvarjajoč se, kako zelo konstruktivno poteka razprava.
Post festum je padlo osamljeno vprašanje, ali je nenapisano pravilo srečnega konca v mladinski literaturi etično ali zavajajoče dejanje.
Odgovora ni bilo.
Tudi dopoldne, nabito z obveznostmi, mine v podobnem razpoloženju.
Enajstica je v numerologiji izredno nepriljubljeno število.
Nase vleče nesreče, slabosti in bolezni.
Ne počutim se dobro, svoje delo opravljam medlo in brez zagnanosti.
Tečaji sveta škripljejo, vendar služijo svojemu namenu, tako kot vse dni.
Vse besede so odveč.
Terorizem postaja nekakšna srhljiva, izprijena zvrst sodobne človeške govorice.
Njegov razvoj in sofisticirana organiziranost sta nepojmljiva.
Že tako majav svetovni mir je skrhan in šele ob takih grozodejstvih se v resnici manifestira ranljivost sveta.
Imam prekrižane roke in ne molim.
Kaj to pomeni za navidezno nedolžne ljudi na tej zemlji?
Navidezno pravim zato, ker smo že dolgo vsi osumljeni.
Navadili smo se na osebne preglede, kjer pač komu pade na pamet.
Kaj bo zdaj, si lahko komaj predstavljamo.
Do zdaj, recimo, nisi mogel kar tako ustaviti človeka in ga dati povohat policijskemu psu, zdaj bo to najbrž mogoče.
Nikoli ne veš, kdo nosi eksploziv.
Na koncu bodo tudi na braniku odlične demokracije ugotovili, kar so vedeli stari boljševiki: »Sovražnik nikoli ne spi!«
Obisk Helen Keller je bil za Ljubljano velik dogodek.
Pričevanje o njem je ohranil zbornik gluhonemih iz leta 1940, kjer so objavljene besede učiteljice Matilde Podkrajšek:
»Glej slovito, še živečo Američanko, gdč. Helen Keller!
Akoravno gluhonema in slepa, se je naučila govoriti.
Študirala je naprej ter napravila doktorat.
Ko ji je na vprašanje, ali je njen glas lep, profesor odkritosrčno povedal, da hrešči, se je zatekla nazaj k učiteljici in zastavila vse sile, da z njeno pomočjo odpravi napako.
Leta 1931, meseca julija, sem jo slišala predavati v Ljubljani v Delavski zbornici.
Ustanovitelj in upravnik doma slepih v Zemunu, gospod Veljko Ramadanović jo je pripeljal k nam.
Še danes sem mu hvaležna za ta izredni užitek.
V družbi Helen Kellerjeve je bila prva učiteljica, sedaj že umrla miss Thompson.
Dvorana je bila nabito polna, ko nam je ta čudovita ženska predavala.
Helen Keller je govorila z milim, naravnim, nekoliko tihim glasom v angleškem jeziku.
Zna pa tudi nemški in francoski.
Besed ni poudarjala pravilno, a glas, nositelj govora, je bil lep.
Prepričala sem se na lastna ušesa, da je Kellerjeva govorila brez vseh glasovnih napak.«
Izobraževanje na najvišji ravni je za gluhe ljudi še vedno težko dosegljivo.
Tu pač ni Amerika, kjer imajo posebne univerze za pametne in ambiciozne ljudi, ki znajo vse, samo slišijo ne.
Poleg inteligence in talenta, vztrajnosti in delavnosti je nujen še dodatni splet srečnih okoliščin - o pravem trenutku mora biti v bližini prava oseba, ki ima pravo mešanico karakternih lastnosti in znanj.
Vse to se je dogajalo in zgodilo dvema dekletoma, da sta dosegli univerzitetno izobrazbo in da zadnjih pet let poučujeta na zavodu za gluhe in naglušne v Ljubljani.
Mislim, da smo.
To bi bolj vedel producent Dane Hočevar.
Je pa res, da se mi zdi malo brez veze, da se zdaj direktor festivala Filip Robar Dorin na vsa usta hvali, »kaj vse smo dosegli«, da je bil to vse njegov koncept.
Pravzaprav nas bo prepričal, da je kar sam naredil ta film.
To me res jezi.
Sploh če se spomnim, kakšne pritiske so izvajali, ker sem prekršil formalnosti, in mi grozili celo s tožbo.
Tudi ko sem mu pokazal že zmontirano verzijo celovečerca, je rekel, da je zgodba prešibka, da bi zdržala več kot petnajst minut.
Kot recimo podoba moškega za šankom, ki mu iz plastične bele vrečke padeta kruh in mleko...
Niste bili nikoli v skušnjavi, da bi igralcem vsiljevali lastno vizijo?
Če se greš film, se ga greš zares.
To je isto, kot če bi pisal knjigo, in bi pisal samo zato, ker bi ti stavki zveneli lepo, in bi onaniral nad lastnim stilom.
Knjiga ne bo dobra.
Kateri slovenski film bi predlagali za tujejezičnega oskarja?
Ja, to je bilo res.
Napovedala je celo natančneje: da bom dobil beneškega leva.
Zato moje prijatelje ta lev ni toliko presenetil...
(smeh) Jasno, da gre za iracionalne stvari, ki jim sprva ne verjameš...
Še najmanj sem verjel prvi prerokbi, da ne bomo dobili niti ene nagrade na portoroškem festivalu.
Pomislil sem, v konkurenci petih filmov smo, pa da nam ne namenijo niti ene nagrade... to je nemogoče.
Urednico umetniškega programa Melito Zajc ste očarali še pred zlatim levom in zdaj se že pripravljate na snemanje nove humoristične, menda »spet tipično slovenske« tv serije.
To me pač trenutno najbolj navdušuje.
Ne vem pa, kaj bo naprej.
(smeh) Ja, a problem je v tem, ker moj mercedes nima zvezde.
In zdaj razmišljam, kaj bi dal namesto zvezde.
Razmišljam, da bi gor montiral kar tega leva, a se bojim, da je pretežek in da ne bi mogel odpreti havbe.
In če kljub vsemu ne pristane?
»A njegove mame ni nihče videl?!« sem smeje vprašal.
Ko sem govoril z Nickovimi starši, ju je še vedno begalo stališče, da za darovanje ne zadošča, da njun sin umre z bolj ali manj nepoškodovanim telesom.
Umreti bi moral pravilne smrti, sistemi v njegovem telesu bi morali prenehati delovati v določenem vrstnem redu.
»Zaradi tega sem tako zmedena,« je dejala njegova mama, »ne razumem, zakaj ga ne morejo priključiti nazaj na respirator, če njegovo srce preneha biti.«
Tudi Rick je bil zbegan glede trenutka, ko »bo vtič iztaknjen«.
Dejansko trenutka, ko bi bil vtič iztaknjen, ni; da bi se organi ohranili pri življenju, ostane respirator vključen - in srce bije še naprej - dokler kirurg organov ne odstrani.
Komisija je hotela tudi prepričati javnost, da možganska smrt ni zgolj pravniška fikcija, temveč opis biološkega dejstva.
Upoštevani sta bili dve temeljni načeli.
V prvem, imenovanem formulacija o »velikih možganih«, naj bi bila »možgansko mrtva« oseba mrtva zato, ker je bil uničen njen neokorteks, center zavesti.
Tako je izgubila sposobnost mišljenja in čutenja - zmožnost človeškosti - ki nas dela to, kar smo, in naša življenja vredna življenja.
Toda takšni kriteriji »kakovosti življenja«, je navedla komisija, sprožajo neprijetna etična in politična vprašanja o ravnanju s senilnimi pacienti in o tem, kako družba spoštuje življenja duševno prizadetih.
Na posnetku je Alan Shewmon, urejen, malce plešast otroški nevrolog z UCLA stal ob postelji in opravljal zdravniški pregled.
Pregledal je fantove oči, mu pri ušesih zarožljal z maracasom, mu v nosnico vstavil kos vate, v uho kanil nekaj kapljic mrzle vode, na jezik pa limono, ga ščipal, pretipaval in opazoval.
Na nobenega od teh dejanj se fant, ki ga bom imenoval Matthew, ni odzval.
V zameno bi, opozarja Troug, pacienti dobili večji nadzor nad koncem svojega življenja: ne bi jim več bilo treba čakati na prestop zmanipulirane meje, namesto tega bi lahko določili, kdaj bi želeli biti proglašeni za mrtve, da bi lahko darovali organe.
To pa morda ne bi bila zadostna uteha za tiste, ki menijo, da bi potreba po organih utegnila pri zdravnikih zbuditi sprevržene nagibe in bi se pacientov, potem ko bi njihova življenja primerjali z življenji tistih, ki so večvredni ali manj poškodovani, odrekli.
Youngner je skeptičen glede tega, kako bi njegovo stališče sprejeli drugi zdravniki in, kar je še pomembneje, potencialni darovalci.
»Menim, da bi bilo glasno zagovarjanje opustitve predpisa o mrtvih darovalcih napaka,« je dejal.
Skrbi ga, mi je povedal, da bi verni konservativci in drugi utegnili to »pograbiti kot kršenje pravice do življenja« in s tem transplantacije - tako kot splave ali raziskave zarodnih izvornih celic - pogrezniti v blato neskončnih političnih prepirov.
Človek, ki je kot vodena, manevrirna raketa, ta definicija brezosebne vojne.
Poznamo jo iz Zaliva, poznamo jo iz Jugoslavije.
Nima vesti, ne more se prestrašiti, se zdrzniti nad tem, kaj počne.
Ni šans, da se premisli.
Nikoli ni brala Butorjeve Modifikacije.
Šiba, sika naprej.
Zapiči se v tarčo in se stali v večnost.
Ne da bi vedela, koliko jih je pograbila s sabo.
Da je Richard vsaj genialen norec, če že ne čisti genij, je postalo jasno na US Openu leta 1997, ko se je Venus na svojem sploh prvem turnirju za grand slam zavihtela v finale.
Večina staršev bi jokala od sreče.
Richardu se je to zdelo nekaj povsem običajnega.
»Počakajte, da pride Serena, ona je še boljša,« se je glasila njegova bojna napoved, potem pa je v svojem slogu dodal: »Prišel bo dan, ko bosta imeni mojih hčerk na samem vrhu ženske računalniške lestvice!«
Papeži obsojajo suženjstvo in podjarmljanje v 16. in 17. stoletju.
Pavel III.: »Določamo in izjavljamo (...), da je prepovedano jemati svobodo in premoženje omenjenim Indijancem in vsem drugim ljudstvom, ki bi jih v prihodnje kristjani spoznali, pa čeprav so zunaj vere.
Nasprotno, določamo in izjavljamo, da smejo svobodno in veljavno uporabljati in uživati svobodo ter svoje premoženje in ju tudi doseči; ne sme se jih zasužnjiti.«
Ko Pij V. zahteva, naj imajo domačini enake pravice kot koloni, še dodaja: »Zato ne sme biti dovoljeno, da bi kakšni posamezni gospodje uporabljali Indijance kot sužnje niti v hiši nit na polju.
Smejo pa zaposliti z blagostjo tiste, ki sami hočejo delati, vendar jih je treba v celoti in pravično plačati za njihovo delo, kakor so se prej skupaj z njimi dogovorili.«
Urban VIII. piše portugalskemu generalnemu nadzorniku: »Zelo odločno prepovej, naj si nihče ne drzne ali poskuša zasužnjiti Indijancev, jih prodajati, kupovati, zamenjavati, dajati, ločiti od njihovih žena in otrok, jim odvzeti njihovo lastnino in dobrine, preseljevati ali jim odvzeti svobodo.«
Za kršilce velja kazen izobčenja.
Res pa je, da papeži tistega časa niso imeli več moči, da bi svoje zahteve kako drugače podkrepili kakor z duhovnimi kaznimi, teh pa se koloni, iskalci zakladov, niso več bali, ker jim je bila višja vrednota materialno bogastvo.
Mamon je že spodrival Boga!
Avgust je tisti mesec, ki ga v Sloveniji radi imenujemo »čas kislih kumaric«, ko se v državi ne dogaja nič posebnega (čeprav za letošnji avgust tega ne bi mogel trditi).
Nič čudnega torej, da je praznik Marijinega vnebovzetja (ali bolje rečeno: pridiga ljubljanskega nadškofa dr. Franca Rodeta ob tem prazniku) vsako leto znova v središču pozornosti.
Letošnji nadškofov nagovor ni vzbudil toliko pozornosti, kljub temu pa je sprožil nekaj odmevov.
Eden izmed njih je tudi dopis ge. Zvonke Tepina iz Strunjana (Delo, 25. avgusta).
Po zakonu bi morali delodajalci izdelati in sprejeti »izjavo o varnosti z ocenjevanjem tveganja« do 27. 7. 2001.
Razlog za podaljšanje roka je bila ugotovitev, da izjave o varnosti z oceno tveganja večina delodajalcev do roka ni opravila.
Zaradi te ugotovitve so prispevki izzveneli kot očitki in grožnje »nevestnim« delodajalcem.
Ne želim opravičevati neizvajanja predpisov, vendar tudi očitki niso povsem korektni.
Bo preživel vsaj mladič
Načelno nimam nič proti GSO.
Vendar bom previden in bom na podlagi izkušenj iz preteklosti proti GSO.
Ko pa bom bral, da bo kdo od naših biotehnologov namesto izjave, da ni znanstvenih dokazov, do so GSO škodljivi, bral, da so znanstveni dokazi, da zdravju ne škodujejo, ali celo zdravju koristijo, si bom oddahnil.
Z veseljem bom kupoval in jedel genetsko spremenjeno hrano.
V ustavo smo zapisali, da smo socialna država.
Že dolgo pa vemo, da socialne države ni brez socialnomedicinske naravnanosti osnovnega zdravstva.
Zdravstveni domovi so bili ustanovljeni v obdobju med obema svetovnima vojnama prav zaradi socialnih bolezni, ki prizadenejo narodovo zdravje in ekonomijo.
Čeprav so zdravniške zbornice protestirale, države niso videle drugega načina za dispanzersko obravnavo socialnih bolezni in ranljivih skupin prebivalstva.
Če bi leta 1992 izhajali iz ničelnega položaja, bi bila dilema med privatiziranim osnovnim zdravstvom in zdravstvenimi domovi mogoče upravičena.
Ker pa smo imeli dobro delujočo mrežo zdravstvenih domov, je bilo njihovo uničevanje nedopustna zdravstvena in ekonomska napaka.
Vse pohvale s področja osnovnega zdravstva, ki jih ministri za zdravje pričakovano ali nepričakovano dobijo v tujini, so zasluga zdravstvenih domov.
Vsekakor bi morali to upoštevati tudi takrat, ko analiziramo, zakaj nazadujemo na lestvicah Svetovne zdravstvene organizacije.
