Francoska javnost, še posebej pa tisti prostovoljci, ki so včeraj izvedeli, da so s sodelovanjem v akciji čiščenja obal nehote ogrožali tudi svoje lastno zdravje, je ogorčena.
Ne zato, ker je Jospinova vlada analize kancerogenosti naftne zmesi z Erike naročila šele zdaj, ko so se o tem pojavili prvi sumi.
Pač pa predvsem zato, ker je naftna družba TotalFina kot naročnik prevoza nafte z Erike prikrivala tudi to informacijo.
Resda je teden dni po brodolomu, ko je naftni madež dosegel obalo in se je čiščenje začelo, na osnovi svojih analiz obelodanila, da se je v izogib zdravstvenemu tveganju pri čiščenju obal treba strogo držati zaščitnih ukrepov.
O tem, za kakšno tveganje pravzaprav gre, pa ni črhnila nobene.
Zagreb - Le teden potem, ko je Ankica Tuđman od premiera Ivice Račana zahtevala, naj vlada začne revizijo privatizacije s pregledom lastnine družine Tuđman, so v hrvaški javnosti spet dvignile prah informacije o »poslih« Miroslava Tuđmana, sina pokojnega državnega poglavarja, ki je po izvolitvi predsednika Stipeta Mesića odstopil s funkcije direktorja Hrvaške obveščevalne službe (HIS).
Kot razkriva tednik Nacional, je Miroslav Tuđman leta 1996 postal lastnik počitniške vile v Selcah na Braču, ne da bi plačal zanjo eno samo hrvaško kuno.
Kot piše Nacional, je gradnjo luksuzne vile z 250 kvadratnimi metri površine podjetjem iz Hrvaške in Hercegovine plačalo hrvaško ministrstvo za obrambo.
Bistveno večji naj bi bil poslovni imperij Tuđmanovih.
Stjepan Tuđman naj bi bil tudi lastnik verige lokalov v središču Zagreba in hotela na Lastovu.
Da ne omenjamo velike zbirke umetniških slik ter »konjička« Ankice in Nevenke Tuđman - zbiranja krznenih plaščev.
Najprej bo zbral denar, nato bo pisal spomine
Washington - Na vzhodni obali ZDA, od Atlante do New Yorka, so v teh dneh namerili rekordno visoke temperature za ta letni čas.
Temperature so se dvignile tudi do 29,5 stopinj Celzija, so sporočili ameriški vremenoslovci, sicer so na celotni vzhodni obali ZDA presegle 20 stopinj Celzija.
Pričakujejo, da se bo vročinski val v prihodnjih dneh nadaljeval.
V soboto bo v hribovitem svetu zahodne Slovenije pretežno oblačno, drugod bo prevladovalo sončno vreme.
Pihal bo jugozahodni veter.
V nedeljo bo spremenljivo do pretežno oblačno, popoldne bodo manjše krajevne padavine.
