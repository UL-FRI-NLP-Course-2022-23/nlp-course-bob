Tisti, ki imate radi corvette, a obenem slabo srce, preskočite naslednji stavek.
Corvette je bila leta 1992 že skoraj pokopana, v krsti in z zabitimi žeblji.
Nova generacija corvette je bila namreč sprva načrtovana že za leto 1993, pa so velike izgube koncerna GM njen rojstni datum najprej prestavile na leto 1994, nato 1995 in še kasneje na 1996.
Oktobra 1992 je šlo za biti ali ne biti.
Pred očmi najvišjih koncernskih veljakov so oblikovalci odgrnili pregrinjala z devetih modelov bodoče corvette.
Zvečer je bila corvette spet med živimi in šefi so sklenili: vstajenje bo leta 1997.
Prva, ročno narejena corvette je prototipne delavnice zapustila leta 1994.
Testiranja so potekala v vročih arizonskih puščavah, visoko na severu Kanade, na javni cesti pa prvič v Grand Forksu, v Severni Dakoti.
Pred pričetkom izdelave je corvette preizkusila še aljaška in avstralska tla.
C5 (interna oznaka) je morala namreč biti izdelana boljše kot predhodnica, pri kateri je šklepetanje na začetku spadalo v serijsko opremo.
Vectra caravan pri uporabi upraviči vsa pričakovanja.
Z ničemer ne izstopa iz množice podobnih avtomobilov drugih znamk in pri nobeni stvari ni izrazito slabša.
Predvsem pa je vectra caravan Opel.
Takšne imajo kupci očitno radi.
Tudi če so nekoliko predragi.
Vectra caravan, ki ima brata z zajetnejšima prtljažnikoma (astra in omega caravan), je zasnovana v duhu sodobnih avtomobilov te vrste, pri katerih je namen podrejen oblikovni všečnosti.
Kupi snega se manjšajo
SEŽANA - Danes ob 11. uri bo podjetje OMV Istrabenz iz Kopra odprlo prenovljen bencinski servis na mednarodnem mejnem prehodu Fernetiči.
S 450 milijoni tolarjev, kolikor jih je za obnovo fasade namenilo ministrstvo za zdravstvo, bodo v bolnišnici pridobili tudi novo predavalnico s 150 sedeži na strehi stolpnice.
Dodaten prostor bo omogočil pripravo večjih posvetov, različnih srečanj in drugih prireditev.
V bolnišnici upajo, da bodo izvajalci obnovitvenih del (SCT Ljubljana) vse načrtovano delo opravili v predvidenem roku, to je do aprila letos.
PORTOROŽ - Prav nobene ladje našega prevoznika Splošne plovbe Portorož ni v domačem pristanišču v Kopru.
V prosti plovbi je Bled v Imminghamu, Kanin v Argentini in Bohinj v Liverpoolu.
Na liniji za zahodno Afriko je Piran v Marseillu, Kras pa bo v teh dneh priplul v Amsterdam.
Od ladij, ki so jih dali v najem, je Maribor v Kashimi, Kamnik v Port Kelangu, Kranj v Singapurju in Celje v Port Kelangu.
CELJE - Banka Celje (BAC) si je še kot LB Splošna banka Celje v letu 1994 zadala temeljni cilj: povečanje slovenskega tržnega deleža s 3,17 na 5,7 odstotka.
Pri tem je bilo jasno, da tega ni moč doseči zgolj na Celjskem, marveč s prodorom na celoten slovenski prostor.
Predvsem pa se je pokazalo, da je nujno prodreti v Ljubljano.
Z nakupom večinskega deleža Banke Noricum ji je to uspelo in pred kratkim je odprla glavno podružnico v Ljubljani.
Z bilančno vsoto 92,9 milijarde in nad 11 milijard jamstvenega kapitala je med tridesetimi slovenskimi bankami trdno na petem mestu, dosegla pa je petodstotni tržni delež.
Lanski dobiček BAC je znašal milijardo tolarjev.
Še najmanj dela so graditelji opravili na avtocestni povezavi sever-jug, kar je razumljivo, kajti to ni prednostna smer.
Zaradi potreb in ekonomske upravičenosti pa so se načrtovalci vseeno odločili za graditev odsekov Višnja Gora-Bič in Krška vas-Obrežje na Dolenjskem, skupaj dolga okoli 24 kilometrov.
Od predvidenih 113 kilometrov bo v smeri od severa proti jugu tako manjkalo še 60 kilometrov avtocest na Dolenjskem in 20 kilometrov na Gorenjskem.
Tu je vlada sprejela uredbo o lokacijskem načrtu za odsek Podtabor-Naklo, vendar pa ga bodo začeli graditi po letu 2000, tako kot tudi vse druge.
Za to smer namreč niso predvidena tuja posojila, zato bi jo gradili samo iz domačih virov - bencinskega tolarja, podaljšanega do leta 2004.
Ob sedanjem hotelu v Planici, ki naj bi ga obnovili, razmišljajo le o manjšem alpskem hotelu z največ 100 posteljami, manjšo telovadnico, pokritim bazenom, savno in fitnesom, v območju skakalnic pa le o manjših lokalih.
VELENJE - V upravni stavbi Rudnika lignita Velenje je na ogled razstava likovnih del Arpada Šalamona, člana konjiške likovne sekcije.
Na tako imenovani pregledni razstavi bodo na ogled vsa njegova dela, ki so nastajala od leta 1980 na tradicionalnih rudarskih likovnih kolonijah.
Pred časom so se kolonije preimenovale v Ex Tempore, zadnjih deset let pa jih uspešno prireja Stojan Špegel, kulturni animator RLV.
Arpad Šalamon je sodeloval na vseh sedemnajstih likovnih kolonijah.
SLOVENSKE KONJICE - Sedem konjiških likovnikov se je nedavno lotilo nenavadnega dela.
Iz dela hrastovega debla klešejo skulpturo, ki bo postavljena v spomin vsem predvojnim, med- in povojnim žrtvam, ki so izgubile življenje na območju konjiške občine.
V hrastov les vklesani motivi so nekoliko temačni, saj so umetniki upodabljali posamezne dele človeškega telesa.
Eno izmed osrednjih lesenih ploskev so preoblikovali v podobo mrtvega goloba, ki je nekakšen simbol miru.
Milan Lamovec - Didi, Slavko Slapnik - Gadi, Vojko Kumer, Slavko Tomše, Zlati Prah, Arpad Šalamon in Franci Ratej bodo delo sklenili predvidoma še ta mesec, saj morajo svoj izdelek le še dokončno obrusiti in ga zaščititi z lakom.
Skulptura bo najverjetneje dobila še granitni podstavek, stala pa bo v bližini konjiškega pokopališča.
Zamisel za svojstven spomenik žrtvam vojne se je porodila konjiškemu županu, ko so v mestnem parku podrli najstarejši hrast v vsej občini.
Kos debla podrtega drevesa se tako ne bo spremenil le v spomenik nasilno pobitim, ampak bo ohranjal tudi spomin na nekoč mogočen hrast.
KRANJ - V knjižnici gimnazije so tokrat pripravili razstavo fotografij dijakinje 4. c razreda Mine Tušak.
Predstavlja kar 22 fotografij z izborom pesmi slovenskih pesnikov, kar je tudi povod za naslov razstave Z naravo in poezijo v srcu.
Prvo Minino javno predstavitev si bomo lahko ogledali do 14. marca.
CELJE - V začetku prihodnjega tedna bodo v prostorih Zavoda za zdravstveno varstvo v Ipavčevi ulici v Celju odprli nov razstavni prostor.
To bo predvsem nova možnost za prikaz likovnega ustvarjanja zdravnikov, farmacevtov in drugih zdravstvenih delavcev.
Večina prekmurskih priseljencev se je naselila v Avellanedu v južnem delu Buenos Airesa.
V Rosariu so od 1925 Slovenci delali v opekarnah in gradbeništvu.
V Urugvaju je bilo pred prvo svetovno vojno le nekaj Slovencev, po letu pa se je začelo priseljevanje iz Primorske in Prekmurja.
Slovenci so se v manjšem številu naselili tudi v Čilu in Venezueli.
V Mehiki je v letih 1864-67 služilo veliko slovenskih najemnikov nadvojvode Maksimilijana, ki so ga v Mehiki ustoličili za cesarja.
Porno film, ki ga je plavolasa ameriška seks bomba Marilyn Monroe posnela leta 1947, ko je bila še povsem neznano dekle, bodo prikazali v začetku februarja na filmskem festivalu v Barceloni.
Erotični film, za katerega doslej javnost ni vedela, bodo v severni Španiji prodali na dražbi.
Lastnik šest in pol minut dolgega filma iz leta 1947, je neki španski režiser, ki ga je svojčas nabavil v Parizu.
Mnoge najbolj zanima, kakšno ceno bo film, v katerem nastopa tedaj enaindvajsetletna Marilyn, na dražbi dosegel.
Ameriški pop zvezdnik Michael Jackson je te dni na kratko obiskal Veliko Britanijo.
Mnogi so kar nekaj časa ugibali, zakaj se je Miha brez kakršnihkoli napovedi nenadoma skrivnostno pojavil na Škotskem.
Novinarjem pa je uspelo izvedeti, da je Jackson, ki je tudi tokrat obraz skrival za šalom, močno zaskrbljen za svoje zdravje.
Ker se najbolj boji onesnaženega zraka in bacilov, se bo preselil na Škotsko, kjer se še vedno lahko pohvalijo z dobrim zrakom.
Tam je za milijon dolarjev kupil dvorec in skoraj 6 hektarov zemlje, posestvo pa leži blizu mesteca Galashiels, med Edinburghom in angleško mejo.
Jackson se je na poti proti Angliji ustavil ob cesti v McDonald'su, nato pa je prenočil v House Hotelu ob jezeru Lomond.
"Tudi za nas je bil visoki obisk prvovrstno presenečenje.
Pravzaprav niti nismo vedeli, da gre za Jacksona, to so nam povedali drugi," je povedal lastnik hotela.
Jakson je bil na poti proti jugu Anglije, kjer tudi namerava kupiti hišo, v katero se bo umaknil, ko bo na Škotskem slabo vreme.
"Rad sem tu, zato bi si rad tu ustvaril svoj dom.
Dežela je čudovita in tudi ljudje so dobri", je za Sunday Mail povedal Jackson.
Če odmislimo obetajoča se nihanja, ki so začasna oziroma naključna (zaradi različnega števila delovnih dni in razporeditve praznikov v istih mesecih zaporednih let), prihaja industrijska produkcija v letošnje leto na trendno dobrih 6 odstotkov višji ravni kot pred letom, tako da bodo medletni rezultati tudi v začetnih mesecih leta 1997 zelo verjetno pozitivni.
Nove okoliščine (odpravljanje carin v trgovanju z državami Evropske unije) bodo vplivale tudi na gospodarsko aktivnost.
Odpiranje gospodarstva utegne povzročiti probleme delu menjalnega sektorja (to je producentom, ki konkurirajo s tujo ponudbo), usmerjenemu v prodajo na domačem trgu.
Verjetna izsiljena fiskalna ekspanzija (v obliki povečanih prelivov sredstev določenim sektorjem prebivalstva) bi s povečanimi dohodki prebivalstva in okrepljenim povpraševanjem spodbujala gospodarsko rast.
Po drugi strani pa bi jo z zmanjšanim investicijskim povpraševanjem zaradi višje obrestne mere (do katere bi pripeljalo državno sposojanje sredstev za financiranje proračunskega primanjkljaja) in nižjim izvoznim povpraševanjem zaradi okrepljenega tečaja domače valute (povezanega s prilivom deviz) zmanjševala.
Tako v predvolilnem obdobju kot tudi v času "boja" za oblikovanje nove vlade je bilo zdaj z ene zdaj z druge strani pogosto slišati obljubo, da je sivi ekonomji treba stopiti na prste, saj se je ta v zadnjih nekaj letih prav nesramno razbohotila.
To niti ni čudno, saj so razmere, kot so zmanjšanje števila zaposlenih v gospodarstvu v zadnjih petih letih za skoraj 140.000, visoki stroški dela, neprilagojena delovna zakonodaja, ki delodajalce ne spodbuja k večjemu zaposlovanju, nizke plače, nezanesljivost izplačil v mnogih podjetjih in tako nizka življenjska raven zaposlenih, idealne, da sta se delo in zaposlovanje na črno razcvetela.
O tem, kako obsežen je pojav sive ekonomje pri nas, so na voljo samo ocene.
Kljub temu pa bi država že zdavnaj morala začeti biti plat zvona, saj po podatkih Inštituta za ekonomska raziskovanja v Ljubljani Slovenija že leta 1993 ni prav nič zaostajala za drugimi evropskimi državami.
Po predvidevanjih tega inštituta naj bi delež na črno znašal od 16,8 do 21,3 odstotka bruto domačega proizvoda, kar pomeni, da je tega leta neprijavljeni dohodek znašal od 240 do 305 milijard tolarjev.
Po besedah Stanke Kukar, vodje omenjene raziskave, je obseg sive ekonomije v Sloveniji tudi v letu 1994 in 1995 ostal na približno enaki ravni, čeprav je po njenem prepričanju treba priznati, da je v tej oceni še precej skrite rezerve.
Ministrstvo za gospodarske dejavnosti pa je lani v svojem predlogu strategije razvoja malega gospodarstva zapisalo še nekoliko večjo številko (22 odstotka bruto domačega proizvoda), po mnenju Obrtne zbornice Slovenije pa lahko govorimo kar o 25-odstotnem deležu.
Pa ne samo to; zaradi porozne zakonodaje, ki ne pozna učinkovite kaznovalne politike, je mogoče pričakovati, da se bodo tudi tisti, ki svoje delo opravljajo legalno, prej ali slej znašli v skušnjavi in se spustili v "nelegalne vode".
Tega se zaveda tudi vlada, ki pa po drugi strani dobro ve, da zajezitev sive ekonomije ni preprosta naloga, saj prav z dopuščanjem sivega bogatenja ohranja že zelo razrahljan socialni mir.
Poleg tega pa bi država zaradi nadzora morala še bolj povečati državni aparat, to pa precej stane in je veliko vprašanje, ali se Sloveniji takšno dejanje sploh splača.
Tveganost tujih firm je narasla!
Izkazalo se je, da so tuje firme, ki jih preverjamo Slovenci, v povprečju nekaj manj rizične od slovenskih firm, ki jih preverjajo tujci!
Povprečni faktor tveganja tujih firm je bil namreč 2,47, povprečni faktor tveganja slovenskih firm pa 2,51.
Razlika ni velika.
Zaskrbljujoče pa je morda to, da je bil povprečni faktor tveganja tujih firm, ki smo jih preverjali Slovenci leto poprej, še 2,40, kar je pa kar precejšnja razlika!
Pokazalo se je, da je ta tema zelo občutljiva tudi za banko, saj so posamezni primeri kraj med seboj zelo različni.
To je tudi razlog, da obravnavajo vsak primer kraje čekovnih blanketov in kartice posebej, pri tem pa se ravnajo po navodilih o vnovčevanju čekov, ki jih je izdala centralna banka, in po zakonu o čekih.
Zaradi tega so ponavadi trgovci rešeni obveznosti kritja vnovčenih ukradenih čekov, kar z vidika banke in okradenega res ni pošteno, vendar v nasprotnem primeru trgovine najverjetneje sploh ne bi več sprejemale čekov.
Kljub temu pa imajo tudi trgovci navodila pri sprejemanju čeka.
Trgovec mora namreč opazovati podpisovanje čeka in kolikor se podpis na kartici ne ujema s tistim na čeku, ali je ček vnaprej podpisan, se mora plačnik še enkrat podpisati na zadnjo stran čeka.
Če je stvar še vedno sumljiva, mora trgovec zahtevati osebni dokument, v primeru kakršnegakoli suma pa zavrniti plačilo s čekom.
Osebni čeki v razvitih državah že zdavnaj niso več "v modi", tudi zaradi kraj.
Drugače kot s čeki pa je s plačilnimi karticami.
Če je ta ukradena, imetnik krije škodo, ki se pojavi v 24 urah po prijavi kraje, za poznejše vnovčitve pa ni več odgovoren.
Kot pravijo v NLB, bo morda bolje z novo debetno kartico, ki jo pripravlja skupaj več slovenskih bank.
Nemčija ohranja vodilno vlogo
Likvidatorja, ki sta od medbančnega denarnega zavoda prejela skoraj 300 milijard lir denarja, bosta skušala izterjati vse tiste kredite, ki so težko izterljivi ali pa sploh ne.
Višina takih kreditov je javnosti neznana.
Prav zato so predvsem v zamejski javnosti še vedno glasna ugibanja, ali je bila tako ostra odločitev centralne banke, ki je TKB likvidirala, upravičena.
Z ustanovitvijo NTKB se je končalo 36 let dolgo poslovanje TKB, ki je bila v lasti slovenske manjšine.
Več kot polovica anketiranih menedžerjev meni, da so splošne razmere v ekonomskem in političnem sistemu v obdobju tranzicije po osamosvojitvi Slovenije negativno delovale na ekonomski položaj njihovega podjetja, najbolj zaradi izgube trgov v nekdanji Jugoslaviji, zaradi vojne na ozemlju nekdanje skupne države in zaradi denacionalizacije.
Na splošno pa pozitivno ocenjujejo lastninsko preoblikovanje.
Kar 36 odstotkov vprašanih je odgovorilo, da se je z lastninjenjem povečala motivacija zaposlenih za delo, le odstotek manj pa jih meni, da po lastninjenju poslovno odločanje poteka enostavneje in hitreje.
Menedžerje najbolj moti, da lastninsko preoblikovanje traja predolgo in da se v tem času vrhnji menedžment ni mogel ukvarjati s pravimi problemi poslovanja in razvoja.
Obtožnica okrožnega državnega tožilstva mu namreč očita, da je dekleta pridobival in nagovarjal k prostituciji, tako da je imel od avgusta 1994 in do 25. januarja letos (takrat so na obisk prišli kriminalisti) najeto enosobno stanovanje v Palmejevi ulici 8 v Ljubljani in tri sobe v Nastanitvenem centru na Celovški 264.
Prostore je lično opremil, v njih pa naj bi omogočal spolno občevanje in druge posteljne užitke za denar.
Obtožnica mu še očita, da je dekleta novačil za prostitucijo prek oglasov v Salomonovem oglasniku.
Od zaseženih predmetov mu bodo vrnili prenosne telefone, kondome, ki jih lahko sam porabi, vsi ostali zaseženi predmeti, kot so vibratorji, videokaseta Odiseja v vesolju in lično vodena dokumentacija, pa bodo ostali v rokah sodišča.
Prazniki so minili brez nadležnega pokanja petard
Kot so doslej ugotovili kriminalisti UNZ Ljubljana, ki so takoj po dejanju prijeli storilca, opravili ogled kraja in začeli zbirati obvestila o zločinu, se je usodni sestanek stanovalcev bloka na Mucherjevi začel v sredo ob 17. uri.
Kak vraževernež bi morda že tedaj imel slabe občutke zaradi dejstva, da je bilo na sestanku navzočih natanko trinajst (13) stanovalcev, a na tak razplet seveda ni bilo moč pomisliti niti v najhujši mori, četudi je bil dnevni red sestanka pereč in četudi je bil med udeleženci tudi Vili S., s čigar besom so imeli slabe izkušnje že mnogi stanovalci.
Tako naj bi po trditvah nekaterih izmed njih že marsikomu grozil bodisi z orožjem, bodisi z nožem.
Nekoč naj bi svoj nerazumljivi bes stresel tudi tako, da je v skupni sušilnici razrezal vrvi za sušenje perila na desetcentimetrske koščke.
Geografski informacijski sistemi so razmeroma nova tehnologija shranjevanja, obdelave in predstavljanja prostorskih podatkov, ki so postali širše dostopni šele konec 80. let.
"Ob koncu tega stoletja mora biti umetnost postavljena tudi v funkcijo raziskovanja"
Nevarnost preži s streh
"Od 2. januarja smo izdali že 301 ustno in 342 pisnih opozoril zaradi neizpolnjevanja odloka o zimski službi.
Osmim fizičnim osebam smo izrekli mandatne kazni v višini pet tisoč tolarjev, poslali smo tudi 56 vabil na zaslišanje.
Večina zavezancev se je na naša opozorila pozitivno odzvala in odstranila neočiščen sneg, led in ledene sveče," je povedala načelnica mestnega inšpektorata Nuša Tavčar in dodala, da Ljubljančanke in Ljubljančani po nekaj zelenih zimah očitno še vedno niso dojeli, da so zime lahko tudi zelo snežne in da so dolžni izpolnjevati odlok o zimski službi.
"V njihovo opravičilo naj povem, da se je veliko lastnikov in najemnikov v zadnjih letih zamenjalo, zato marsikdo tudi ni seznanjen z določili odloka.
Zato smo tudi inšpektorji nekoliko bolj mili.
Naš namen ni, da bi ljudi čim več kaznovali, temveč da bi bilo mesto bolj čisto."
Predsednik sindikata TLP Jože Jager je po včerajšnji skupščini lastnikov razočaran in ogorčen nad tem, da po tolikem času, po vseh aktivnostih in prizadevanjih, niso našli druge rešitve, kakor vzdrževanje statusa quo in podaljševanje agonije.
S pomočjo njihovih prispevkov, zlasti v živilih in sladkarijah, so v sindikatu napolnili zajetne pakete, s katerimi so obdarili 110 otrok v starosti od enega do devet let.
Za donacije se sindikat TLP zahvaljuje podjetjem: Adamič, Pekarna Vrhnika, Gorenjka - Žito, Radovljica, Medex, Miklošičeva, Emona Merkur, Šmartinska, Mercator, Dunajska, Droga-Portorož, Kolinska-Vinocet, Sadje-zelenjava in drugim.
Mestni svetniki s predloženimi proračunskimi dokumenti niso bili zadovoljni
Vsi so sicer za, ampak...
Od božičnega večera so prejeli že 300 klicev
Tako so na novinarski konferenci po včerajšnjem sestanku opozorili člani Gospodarskega interesnega združenja za utekočinjeni naftni plin (GIZ UNP), ki so sklenili svojim članom priporočiti, naj ravnajo gospodarno in po predpisih ter zmanjšajo ali začasno celo opustijo program jeklenk z utekočinjenim naftnim plinom, saj jim to prinaša izgubo.
Eden od stroškov je tudi vzdrževanje jeklenk.
V ceni kilograma plina je za ta namen predvidenih pet tolarjev, vendar pa je po zatrjevanju distributerjev ta strošek več kot trikrat višji.
Jeklenk, ki jih zaradi pomanjkanja denarja za preglede in vzdrževanje vsak dan vzamejo iz prometa, je samo v Ljubljani približno 300, po vsej Sloveniji pa skoraj 2000, je povedal direktor Butan Plina Franc Vidmar.
Grozi nam torej pomanjkanje takšnih jeklenk, ki jih je v lasti slovenskih gospodinjstev po ocenah distributerjev približno 900.000.
Hkrati so zagotovili, da so vse jeklenke, ki so v obtoku, neoporečne.
Predlog finančne reorganizacije podjetja Cimos Koper, ki je v postopku prisilne poravnave, je sklep precej velikega projekta Sklada za razvoj in ministrstva za gospodarske dejavnosti, ki omogoča prihodnost temu gospodarskemu sistemu.
Posebna vladna skupina je dosegla dogovor s francoskim partnerjem in tako je podjetje dobilo možnost za obnovo proizvodnje.
Zdaj potekajo še notranje organizacijske in kadrovske spremembe.
Prisilna poravnava je bila uvedena s sklepom sodišča julija, končni rok pa je konec tega meseca.
Vlada je terjatve do Cimosa v višini 1,9 milijarde v 80 odstotkih spremenila v lastniški delež države v osnovnem kapitalu podjetja, 20 odstotkov pa v posojilo pod enakimi pogoji, kot veljajo za bančne upnike Cimosa v postopku prisilne poravnave.
Enako priporoča Zavodu za pokojninsko in invalidsko zavarovanje, Zavodu za zdravstveno zavarovanje, Skladu za razvoj in Slovenskemu odškodninskemu skladu ter Cimosu predlaga, naj se po končanem postopku poravnave in finančni reorganizaciji prijavi na javni razpis za dodelitev državnega poroštva domačim bankam-upnicam pod pogoji zakona o poroštvih RS za poravnavo obveznosti iz poslov restrukturiranja dolgov.
Večer poprej podpisani dogovor med parlamentarnimi strankami je očitno vzdržal do nadaljevanja zasedanja zbora, saj so poslanci včeraj brez ene same razprave in samo z enim glasom proti ustanovili - tokrat ne samo začasno - razvpito komisijo za volitve, imenovanja in administrativne zadeve.
Tej 20-članski kadrovski komisiji, ki ima pomemben vpliv na imenovanja državnih in drugih javnih funkcionarjev, sodnikov, na primer, bo predsedoval Igor Bavčar (LDS), za podpredsednika pa je državni zbor določil poslanca SLS Cirila Smrkolja.
Med člani najdemo Toneta Anderliča (LDS), Miroslava Mozetiča (SKD), Mirana Potrča (ZLSD), tri poslanke (nacionalistko Polonco Dobrajc, poslanko SLS Darinko Mravljak in poslanko madžarske manjšine Marijo Pozsončevo).
Socialdemokrate v tej komisiji zastopa po zdajšnjih nastopih sodeč udarna četverica poslancev (Hvalica, Janša, Rupar in Špiletič).
Drnovšek je Podobnika tudi seznanil, da bo danes vsem strankam sporočil svoje videnje vlade narodne enotnosti, v katerem naj bi bilo poleg načina delovanja takšne vlade tudi nekaj programskih točk in predlog razdelitve ministrskih mest.
Ta del predloga naj bi bil tokrat verjetno bolj v obliki navajanja številk, koliko mest naj bi pripadlo posamezni stranki, kot pa v obliki konkretnih navedb, katera mesta naj bi katera od strank dobila.
Mandatar tudi meni, da bo verjetno težko zadovoljiti vsa pričakovanja.
Marjan Podobnik mu je predlagal, da bi morda vlada narodne enotnosti imela več možnosti za uspešno delovanje, če bi poskušali vsaj na nekaterih področjih uveljavljati kriterije strokovne vlade.
- Kakšno pa je vaše osebno mnenje o zdajšnjem predlogu, ki zadeva umetnost?
Se vam zdi utemeljeno skrčiti umetnost (likovni ali glasbeni pouk, odvisno od tega, kaj si bodo otroci v zadnjem triletju izbrali) na eno uro tedensko?
V eni uri si, kot je opozorila v Dnevniku Alenka Gerlovič, komajda čopiče pripraviš in pospraviš...
LJUBLJANA, 17. - Na pogajanjih o splošni kolektivni pogodbi za gospodarstvo so včeraj najprej potrdili poslovnik, nato pa obravnavali splošni del pogodbe.
Sindikati so zahtevali odgovore na vprašanja v zvezi z odpovedjo splošne koletivne pogodbe glede na socialni sporazum.
Splošna kolektivna pogodba za gospodarstvo velja do 31. maja letos, panožne pogodbe pa do 31. avgusta letos.
Dogovorili so se o upoštevanju mednarodnih konvencij in priporočil mednarodne organizacije za delo ter določili, kaj je osnova za pogajanje.
V primeru predčasne odpovedi splošne koletivne pogodbe naj bi tudi pri nas uveljavili institut, kot velja v zahodni Evropi, in sicer, da ostane pogodba po odpovedi v veljavi še leto dni.
Delodajalci so od sindikatov zahtevali jasen odgovor, ali se bodo v času pogajanj odpovedali stavki.
Sindikati na to zahtevo niso pripravljeni pristati, zagotovili pa so, da se za stvako ne bodo odločili, če bodo pogajanja potekala normalno in če ne bo nepotrebnih zapletov.
Pogajanja bodo nadaljevali prihodnji četrtek.
So medicinske sestre v dežurni službi del zasebnikove ekipe ali jih je dolžan zagotoviti zdravstveni dom?
Cramer, ki je bil skupaj z Aaronom Spellingom producent znamenite "Dinastije", se je navdušil nad zgodbo, odkupil je avtorske pravice in tri leta kasneje v sodelovanju s televizijsko družbo ABC na podlagi Danielline zgodbe poskrbel za televizijsko nadaljevanko.
Daniellina naslednja knjiga, roman z naslovom "Changes" (Spremembe), je prišla v knjigarne ravno takrat, ko se je roman "Now and Forever" (Sedaj in za zmeraj) poslavljal s seznama knjižnih uspešnih.
Kritiki so bili pri presojanju knjige veliko prizanesljivejši kot pri ocenjevanju filma in tudi zaradi tega se je tej knjigi že ob izidu obetal lep uspeh.
S filmom Rabljeva freska se je občinstvu obetal precej nenavaden newage film, ki hoče pritegniti z atraktivno, v tenčico skrivnosti zavito zgodbo, v kateri so junaki vrženi v neobvladljive situacije in jim je usoda nenaklonjeno napisana že pred njihovim rojstvom.
V ospredju pripovedi sta filmski režiser in restavratorka slik, ki prideta hkrati v vasico, on iskat svoje korenine in ona restavrirat že skoraj uničeno stensko slikarijo.
8.00 Ljubezenske zveze - 8.20 Pritisni za srečo!
10.00 Najdi besedo, kviz - 10.30 Fant, dama, Hoerig - 11.00 Kerner - 12.00 Verin opoldanski talkshow - 13.00 Sonja - 14.00 Cagney & Lacey - 15.00 Jake in McCabe - 16.00 Ograje našega mesta - 17.00 Vsak proti vsakemu - 17.30 Regionalna reportaža - 18.00 Strela! boulevard-magazin - 18.30 Poročila - 19.00 Kolo sreče - 20.00 Star Trek: Vesoljska ladja Voyager - 21.00 Moški v ženski vlogi - 22.00 Zdaj ste vi na vrsti!
9.45 Novo...računalniki za otroke - 10.15 Denarna borza - 10.45 Deželni magazin - 11.30 Popotovanja po Nemčiji - 12.00 Igre moči - 12.45 Naši sosedje: Nizozemci - 13.15 Najmlajše sodišče - 14.45 Snow-Time - 15.00 Šport pod drobnogledom - 15.30 Cuba quasi libre - 16.30 Umetnost 20. stoletja - 17.15 Halo, kako gre?
9.00 Čas v sliki - 9.05 Film - 10.35 Bogati in lepi - 11.20 Zvezna dežela danes - 11.45 Pogled na vreme - 12.00 Čas v sliki - 12.10 Vera - 13.00 Čas v sliki - 13.10 Ljuba družina - 13.55 Če bi sosedi to vedeli ...
Zapleti ob modernizaciji JE Krško
Naša dekleta, ki nastopajo le v tehničnih disciplinah, so nekaj dni vadila v Kranjski Gori in se udeležila nekaterih FIS tekmovanj ter tekmovanj za evropski pokal, pred odhodom so vadila še na Pohorju in si včeraj ogledale progo v Zwieslu.
"Ni posebej zahtevna, a le na pogled, ker je na njej mešanica s topovi izdelanega in naravnega snega, ki so ga še utrjevali z vodo," je dejal po včerajšnjem ogledu Jaro Kalan, šef naše ženske vrste.
Ob Urški Hrovat in Špeli Pretnar, bodo izmed naših na startu še Nataša Bokal, Mojca Suhadolc, Katja Koren in Špela Bračun.
Alenka Dovžan se je na zadnjem treningu nekoliko udarila v koleno in bo nastopila na sobotnem veleslalomu, zamenjala pa bo našo najslabšo z današnjega tekmovanja.
Tako danes kot jutri bo prva vožnja bo 10.30 in druga ob 13.30, nedeljski slalom pa ob 9.30 in 12.30.
Predvsem bom imel veliko miru, saj me ne bodo preganjala nenehna potovanja.
Popolnoma se bom lahko posvetil družini.
V Pauju imam hišo z velikim vrtom in užival bom v svojem kotičku."
Marijan Kraljević - 7: Igral je zelo dobro, skoraj že "par excellence".
Le Funderburke je bil napoti, sicer bi bil Marijan pravi "roi", kralj.
Henrie lovi Miliča
ZAGREB, 17. - Glejte, kod hodite.
In pazite, kam boste stopili.
Pa ne samo zaradi poledice, temveč tudi zaradi kamnitih plošč, po katerih hodite.
Tako so v teh zimskih dneh opozarjali Rečane.
Kdo ve, morda enak dobronamerni nasvet ne bi bil odveč tudi Ljubljančanom ali Zagrebčanom.
Obe mesti sta prav tako polepšali svoje glavne ulice in trge z novimi granitnimi ploščami.
TRBOVLJE, 17. - V Trbovljah bo poslej treba plačati tudi - pasjo ljubezen.
Občinski svetniki so sprejeli odlok, pobudnik je društvo proti mučenju živali Trbovlje, da vsi lastniki psov v mestu (izvzeti so gospodarji vaških psov, ti so pri hiši zaradi potrebe, in invalidi z izšolanimi psi) letno odštejejo tri tisočake takse na lastništvo ene pasje glave.
BERLIN, 17. - V Nemčiji v teh dneh poteka mednarodni agroživilski sejem Grüne Woche (zeleni teden).
Obiskal ga je tudi nemški minister za kmetijstvo in si ogledal, na kakšen način Nemci slavijo svojo govedino: s 40-kilogramskim hamburgerjem.
Tako zajetnemu obroku bi že kar težko rekli hitra hrana.
HONNECOURT, 17. - V Franciji se je včeraj pripetila spektakularna prometna nesreča.
Tovornjak, naložen z zelenjavo, je zletel z avtoceste med Reimsom in Calaisom in pristal na kabini.
Voznik je bil nekaj ur ujet v kabini, sovoznik, ki je pred nesrečo spal v postelji v tovornjaku, pa je nepoškodovan zapustil razbito vozilo.
O stanju zelenjave ne poročajo.
Kam vse so prileteli meteoriti
Na zemljevidu vidite, kam je treščilo največ meteoritov - eden od njih je priletel že pred 49.000 leti (v Arizoni in je napravil luknjo s premerom 100 metrov), največji pa je padel na Nemčijo pred 14 milijoni let, na Nördlinger Ries.
V Evropo drvimo kot polži.
1863 - Rodil se je ruski igralec, režiser in teatrolog Sergejevič Aleksejev, bolj znan kot Stanislavski.
S svojimi prijemi je povzročil pravo revolucijo v gledališki umetnosti.
Zimska solata: Majhen gomolj zelene olupimo, 2 jabolki olupimo, odstranimo pečke, 2 debela korenčka ostrgamo in vse troje naribamo vsako posebej, nekaj listov zelja narežemo na tanke rezance.
Jabolka takoj pokapamo z limoninim sokom, da ne porjave.
Vsekakor pa se je Nemčija ustrašila obtožb evropskih zaveznic.
Bonska diplomacija se je hitro umaknila z Balkana in je bila tiho tudi kasneje, ko je Berlusconijeva Italija izsiljevala Slovenijo.
Prevelika morala in načelnost se v zunanji politiki ne splačata, je tedaj verjetno presodil nemški kancler Kohl, ki so se mu zaradi Slovenije in Hrvaške nenadoma podirala najbolj dragocena zavezništva.
Proevropsko usmerjeni Kohl ni hotel še bolj tvegati dobrih odnosov z zahodnimi sosedami, saj je le v tem videl prihodnjo blaginjo svoje države.
Poleg tega si je s priznanjem Ljubljane in Zagreba nakopal še jezo Rusije, ki ji je dolgoval hvaležnost za združitev Nemčij, pa tudi tiho negodovanje Washingtona, ki tedaj še ni prevzel kasnejše aktivne - in načelne - vloge na Balkanu.
Nemčija se je zato umaknila.
Vojne na ozemlju nekdanje Jugoslavije je Kohlova vlada kasneje izkoristila za rehabilitacijo svojih oboroženih sil, po daytonskem sporazumu najprej na Hrvaškem, zdaj pa še v Bosni in Hercegovini.
Diplomatske pobude pa že vse od pomladi 1992 prepušča drugim.
V eksploziji umrlo dvanajst ljudi
Prav to pa je tisto, kar loči obe stranki in razmere v obeh državah.
Demonstranti očitajo Miloševiču predvsem nespoštovanje demokratičnih pravil.
Slobodan Milošević si ohranja oblast z nedemokratičnimi sredstvi.
Novembra lani ni prvič ponaredil volitev, tudi policije ni zdaj prvič poslal na ulice proti demonstrantom.
V Bolgariji demonstranti nimajo nobenih pripomb k demokratičnosti tamkajšnjih socialistov.
Ti so vedno bolj ali manj spoštovali demokratični postopek, z njim so prišli znova na oblast, nekatera znamenja pa kažejo, da so pripravljeni upoštevati tudi zunajparlamentarno poudarjanje demokratične volje, torej so se pripravljeni pogovarjati tudi o morebitnih predčasnih volitvah, čeprav jih k temu pravzaprav ne more nihče prisiliti.
ZAGREB, 17. - Na Hrvaškem utegnejo dobiti večstrankarsko vlado.
Tako že nekaj dni napovedujejo časniki, ki so blizu oblastem.
Državna televizija tudi ni kar tako.
V svojem najbolj gledanem dnevniku je objavila besede predsednikovega svetovalca za notranjo politiko Ivice Pašalića v parlamentu, da je Hrvaška demokratska skupnost oblikovala svojo skupino za pogajanja z opozicijo.
Po njegovem ni izključeno, da bi novo hrvaško vlado sestavilo več strank, če bi to državi zagotovilo politično trdnost.
Besede so potrdile dosedanja namigovanja o temeljitejših spremembah v hrvaškem političnem sistemu.
Najprej naj bi z ustavnimi spremembami odpravili predsedniški sistem in prepustili več pristojnosti parlamentu.
Po teh namigih bi predsednika države v prihodnje volili v parlamentu in ne na neposrednih volitvah.
O vsem tem naj bi se menda na nedavnem srečanju pogovarjala tudi kardinal Franjo Kuharić in liberalec Dražen Budiša.
Hrvaška naj bi dobila koalicijsko vlado štirih vodilnih strank, se pravi hadezeja, liberalcev, kmetov in esdepejevcev.
Manj kot 48 ur po podpisu sporazuma pa se Izraelci in Palestinci že ne strinjajo, kako se bodo dogovorili o nadaljnjem umikanju izraelskih enot z Zahodnega brega.
Netanjahu je dejal, da ameriško pismo zagotovil določa, da bo Izrael sam odločil o treh nadaljnjih umikih svojih enot, potem ko bodo odšli iz Hebrona.
Palestinska osvobodilna organizacija pa trdi, da bodo o tem odločali skupaj.
Izraelski vojaki so iz vreč iztresali pesek, ki so ga ob svoje postojanke postavili, da bi jih varovale pred morebitnimi streli.
Odvažali so nadzorne reflektorje, mladi vojaki pa so odpenjali bodečo žico, ki so jo tja postavili njihovi predhodniki leta 1967.
Mnogi, ki danes odhajajo, se takrat še niso rodili.
Že v času njenega prvega premierskega mandata si je Zardari prislužil naziv "gospod 10 %", v njenem drugem mandatu pa že "gospod 90 %".
V času drugega mandata je Benazir svojemu možu najprej poverila relativno nizek položaj v ministrstvu za okolje, toda kasneje mu je na njegovo insistiranje dodelila ministrstvo za investicije.
V pakistanskem tisku so ob tem zapisali, da je to nekaj takega, kot če bi Al Caponeja postavili za direktorja nacionalne banke.
Naj bo kakorkoli že, Zardarijevi sumljivi posli v senci njegove žene na čelu vlade vključujejo obtožbe o nakupu pet milijonov dolarjev vrednega posestva v Angliji, o jemanju provizij pri prodaji polj z naravnim plinom in pri prodaji delnic državne naftne družbe.
Poleg tega naj bi prijateljem prodajal državno zemljo in radijske ter televizijske frekvence.
Vendar pa Zardari zdaj ždi v ječi, ker je obtožen za atentat na Benazirinega brata Murtazo.
Benazir naj bi sicer sama ne bila vpletena v sumljive posle, vendar pa zatrjuje, da so vse obtožbe nedokazane in trdno zagovarja moža.
V sicer nasploh zelo skorumpirani državi, kakršna je Pakistan, je kajpak vladajočim strukturam izgovor o korupciji vedno pri roki in kot vemo, je predsednik države Faruk Legari lansko leto Benazir že drugič odslovil s položaja predsednice vlade.
