V Slovenj Gradcu gradijo novo tovarno za kaširanje blaga Kmalu med proizvajalci celotnega avtomobilskega sedeža?
Glavni namen garancijskih skladov je zbiranje sredstev iz različnih virov, ki jih člani sklada namenjajo za zagotavljanje posojil in garancij zanje.
»S tem je podjetnikom olajšan dostop do bančnih posojil, in kot kažejo izkušnje iz drugih garancijskih skladov, člani sklada posojila tudi v resnici vrnejo,« je povedala Milena Glavač, direktorica PIC.
Doslej je bilo v Sloveniji na podlagi razpisa ministrstva za malo gospodarstvo in turizem ustanovljenih pet skladov, država pa naj bi ustanovila še dva.
Na temelju tega projekta je mogoče pridobiti sredstva za delovanje sklada do višine 100 milijonov tolarjev, zato v kočevskem PIC želijo, da bi tak način spodbujanja podjetništva zagotovili tudi na območju devetih občin: Kočevja, Osilnice, Kostela, Ribnice, Sodražice, Loškega Potoka, Cerknice, Velikih Lašč in Dobrepolja.
»Eden od razpisnih pogojev je regijska narava projekta, vendar naj občine, ki smo jih že ali pa jih še bomo povabili k sodelovanju v tem projektu, tega ne razumejo kot oblikovanje regije, ampak samo kot združevanje na podlagi skupnih interesov,« pravi Brane Merhar, direktor Recinka, v okviru katerega deluje PIC.
