Nadaljevanka o ameriški mafijski družini Sopran je deležna številnih pohval in priznanj, a odkar ima eden od stranskih igralcev opravka s sodiščem, so težave.
Mladoletni Robert Iler igra sina glavnega lika Tonyja Soprana in je obtožen, da je z dvema vrstnikoma na Manhattnu oropal dva najstnika.
Menda jima je vzel 40 dolarjev.
Štiri leta je že, kar sta dvojčici Vlasta in Vesna navdušili poslušalce in strokovnjake na področju narodnozabavne glasbe.
V teh letih sta sodelovali na vseh pomembnejših prireditvah in si pridobili veliko oboževalcev.
Pri založbi Igor in Zlati zvoki sta izdali dve plošči, tretjo pripravljata.
Dvojčicama se je sedaj priključil še Janez Šabec, simpatičen glasbenik, sicer brat znane pevke Gašperjev in avtorice besedil Vere Šolinc.
Trio bo igral tudi zabavno glasbo in vsak bo moral poprijeti za več instrumentov.
Uradno se bodo predstavili na festivalu narečnih skladb, ki bo 22. septembra v Mariboru, in sicer s skladbo En čink počak.
Članica sila priljubljene najstniške skupine S Club 7, ki nastopa v ameriški TV nanizanki in tudi poje, je Jo Velda O'Meara.
Pred kratkim smo jo spoznali na fotografiji, na kateri ni prav nič več najstniška.
Jure Košir se je v nasprotju s tem, da se na smučiščih ne skriva pred novinarji in fotoreporterji, odločil, da bo njegova poroka z Alenko Ružič skrita za javnost.
Z Alenko sta se zaprla na blejski grad in varnostniki so skrbno pazili, da se jima ni približal prav nihče iz medijskih hiš.
V tem primeru bi bilo seveda bolje, če bi se poročila v Las Vegasu.
