Medtem so Cicka nekam prinesli in ga položili na hladen, jeklen pult.
Cicko se vsega ni niti dobro zavedal, zato se ni prestrašil, ko se mu je približal brkat moški v belem oblačilu.
Prigovarjal mu je in gospa ga je božala po glavi.
Potem je Cicka na hitro zaskelelo v bedru, nakar je potonil v spanje.
Julijus se je predramil iz opoldanskega počitka in veselo zaklical vnukoma s praga: »Kje da sta bila otroka moja?
Ali prav slišijo moja ostarela ušesa?
Vstopita, vstopita!«
Riki je pogledal dedka in mu žalostno povedal: »Hotel naju je pojesti, dedek.
Cicka je skoraj pohrustal.«
Tedaj si je Cicko odgrnil košato dlako in pokazal dedku še svežo brazgotino ugriza morskega psa na svojem hrbtu.
Proti dečku je zaplavala ena od velikih želv, ki ga je s kotičkom očesa opazila med hranjenjem.
Prikazala se mu je pred očmi in dečku se je zazdela podobna njegovi mami.
Imela je ravno takšne velike tople oči in izraz na obrazu je imela podoben.
»Mama!« je pomislil deček-želvica.
Priplaval je še velik želvji samec, ki ga je močno spominjal na njegovega očeta.
»In očka!« je pri sebi vzkliknil deček.
Nekoč, ko ni bilo pouka in se je Riki doma neznansko dolgočasil, mu ni preostalo drugega, kot da se odpravi do svojega bratrančka Cicka.
Ker je bil bratranček prikovan na toplo ležišče zaradi rahle vročine, je Riki ostal pri njem v sobi.
Popoldne pa sta bolnega Cicka obiskala še dedek Julijus in njegova dolgoletna prijateljica psička Lili.
Ob prijetnem kramljanju se je dan prevesil v večer.
Začelo je deževati.
Tako se je obisk rahlo podaljšal in Lili si je po krepčilni večerji vzela čas, da pove bolnemu Cicku prigodo, ki jo je doživela z dečkom, ki je skrbel zanjo, ko je bila še mlada psička.
Seveda sta tudi Riki in dedek Julijus napela ušesa.
Povedala je zgodbo o dečku, ki je ležal v svoji posteljici, ravno tako kot sedaj Cicko.
Toda ta njen deček ni bil bolan.
Najbolj na svetu si je želel poiskati kraj ...
Deček z zlatorumenimi lasmi se je na blazini pogrezal v sanje.
Znašel se je v nevarni deželi dinozavrov in orjaških rastlin.
Pokrajina je bila kamnita, rjava in zelo temna.
Temnozelene velikanske zveri so se grozeče plazile okoli njega.
Bil je sam, nemočen in počutil se je izgubljenega.
Bitja so upogibala svoje dolge vratove in ga ovohavala z režečimi gobci.
Vonjal je njihovo smrdečo sapo že čisto blizu svojega obraza.
Slutil je, da bo po njem!
Eden od največjih ga je že hotel podreti z ogromno krempljasto trdo šapo, ko se je pojavil rešitelj.
Tik ob dečku se je v zraku ustavilo majhno zlato vesoljsko plovilo.
Preprost robotek velikih oči in kovinske barve mu je pomahal, naj skoči na sosednji sedež.
Bil je rešen in z robotom je že letel z vetrom v zlatih laseh proč od požrešnih nevarnih zveri.
Svetlolasi fantek je opazoval elektronsko stvarco ob sebi.
Zdela se mu je prijazna.
No, saj ga je tudi rešila pred nevarnimi prazgodovinskimi zverinami iz podzavesti.
Robotek je bil sestavljen iz dveh srebrnih kock, med seboj povezanih z barvnimi žicami in cevčicami.
Gledal je naravnost predse in ročno upravljal s plovilom, kot kak izurjen vesoljski pilot.
Pokrajina pod njima se je spreminjala, iz pragozda so začeli kukati vulkani in okolica se je prelevila v kamnito pustinjo.
Iz drvečega plovila se je lepo videla žareča lava, ki je vrela in se penila v temnih očeh kraterjev.
Priletela sta nad puščavo.
Tu se je deček opogumil in vprašal jeklenega pilota, kam gresta.
Drsela sta že nad temno modrim oceanom, ko je dobil odgovor iz kovinskih glasilk.
Robot je kockasto glavo obrnil k njemu in rekel iz trebuha: »Na izvir vendar!«
Bilo je proti koncu poletja.
Dedek Julijus je v počastitev Rikijeve in Cickove srečne vrnitve z nevarne raziskovalne avanture priredil zabavo samo za majhne kužke.
Ko je začel padati mrak, je Julijus organiziral nabiranje deščic in skupaj s povabljenci so zakurili majhen ogenj.
Posedli so se po travi in kužkom so v soju ognja žareli obrazi od pričakovanja.
Kajti Julijus je v takih trenutkih vedno pripovedoval zgodbe.
Enja je bila majhna, puhasta opica.
Pripadala je rodu tolstorepih mačjih makijev, čeprav so jo vsi zafrkavali, da izgleda kot mali mišji maki, tako je bila suhljata in drobna.
Drugi opič-ji otroci so se norčevali iz njenega tenkega repka in suhljatega telesa.
Bila je najspretnejša in najhitrejša v plezanju ter norenju po visokih krošnjah, zaradi česar so jo še bolj zafrkavali.
Govorili so ji, da je tako hitra samo zaradi vetriča, ki pihlja, češ da jo privzdiguje in potiska naprej kot gosje pero.
Preveč sončen dan ali ko so rastline govorile
Tedaj pa sem za svojim hrbtom zaslišal nežen prhutajoč glas: »Prav ljubek je!«
Vrtnica je nekako zaškripala s cvetnimi lističi v smeri proti belim lilijam.
Lilije so ji odškripale s cvetovi nazaj.
Rekla je: »Nisem se mogla spomniti vašega izraza.
Prijazne lilije so mi povedale, da vi porodnišnici pravite rastlinjak.«
Ustrašila se je in čisto prenehala rasti.
Bala se je uzreti kanarčka.
Bala se je, da nista iste vrste.
Riki in Cicko sta seveda že preiskovala balkonske rožice.
Dedek Julijus pa se je poskušal spomniti, ali je tudi on že doživel kaj podobnega na kakšni od svojih številnih avantur.
Preden se je Bernard zavedel, od kod leti žoga, jo je že zgrešil in pristala je v travi.
Poskusila sta si podajati žogo še nekajkrat.
Vrgel jo je nekako že, toda vedno, ko je bil na vrsti, da jo ujame, je klavrno zgrešil.
Pač, manjkalo mu je nekaj let vaje, da bi znal kar iz prve oceniti razdaljo do žoge in njeno hitrost.
V hipu se mu je zdelo, da ga Alicija sovražno gleda.
Počutil se je okornega in skrajno nerodnega.
Začelo ga je kuhati od vročine, poten je bil in nemočen.
V nekem trenutku se je obrnil in stekel v svojo sobo.
Ulegel se je na trebuh in zavlekel glavo pod blazino.
Z obema rokama si jo je pritiskal na glavo, dokler mu ni začelo primanjkovati zraka.
Nato se je obrnil in prizadeto gledal v strop.
Jezil se je na svojo okornost in žal mu je postalo, da je pustil deklico samo sredi igrišča.
Toda nazaj ni mogel.
Na posteljo ga je prikoval sram, kuhal ga je gnev nad lastnim neuspehom.
Rdeč od ihte se je odločil: »Vsak dan bom vadil z žogo!«
S to odločitvijo v srcu je pomirjen zaspal.
A boš tudi ti potem ozdravela, tako kot sem jaz?«
Bil sem odličen reševalec.
Imel sem svoj skafander in znal sem se premikati v breztežnem prostoru.
Če smo bili v nevarnosti, sem moral pritisniti z gobčkom na zeleni gumb …
Čakaj, ali je bil rumen?
Ne, mislim, da je bil zelen …
Ah, saj ni pomembno.
Pritisnil sem gumb, s katerim smo se povezali neposredno s centrom na Zemlji.
Andrea je bila simpatična in pogumna punca.
Zelo dobro sva se razumela.
Leniks je bil star Škot.
Nisva se razumela najbolje, saj je imel staromodne poglede na pse in je menil, da sem odpravi vse prej kot potreben.
Zaradi svojih izkušenj v vesolju pa je bil za naše odprave nepogrešljiv.
No, takole je bilo.
V sibirskih širjavah so strokovnjaki med iskanjem novih naftnih vrelcev pri vrtanju v globine Zemlje odkrili še en svet.
Poklicali so agencijo za nezemeljske zadeve.
Seveda so raziskavo dodelili nam trem.
Bili smo najboljši v tistem času.
Poklicali so nas in nas obvestili o nalogi.
Njihovo delegacijo so predstavljali štirje bledi ljudje in tri bitja, podobna mišim ali krtom, ki so jim sledila.
Skozi grgotanje, ki so nam ga namenili, smo razumeli, da se že nekaj časa sprašujejo, ali nad njimi obstaja kakšno površje in ali je na njem življenje.
Andrea se je takoj znašla.
Začela je odgovarjati tako, da je naš jezik opremila z dosti grgranja.
Delovalo je!
»Torej, vas sedaj zebe.
Se jedro ohlaja?« sem jo zaskrbljeno vprašal.
Ustrašil sem se tudi za nas zgoraj.
V primeru, da bi se Zemljino jedro ohlajalo, bi posledice kmalu začutili tudi mi.
Vroče jedro, poleg sonca, ohranja temperaturo površja, ki jo potrebujemo za življenje mi zgoraj.
Praznovanja je bilo konec in gostje so se odpravili domov.
Ker pa je bilo že zelo pozno, je dedek povabil vnuka Rikija in Cicka, da ostaneta in prenočita pri njem.
Bratrančka sta povabilo z veseljem sprejela.
V nekaj naslednjih minutah sta se umila in se spravila v posteljo.
Dedek se je usedel na rob pomožnega ležišča in se zazrl skozi okno v zvezdnato nebo, da bi se lažje spomnil kakšne zgodbe.
Ker je tisto noč ravno sijala polna luna, se je dedek spomnil kratke zgodbice, ki sta jo povedali školjki z dna temnega oceana.
Onidve sta jo izvedeli od majhne morske deklice, ki je nekoč plavala mimo njiju.
Morski deklici pa jo je povedal njen prijatelj galeb.
Ker galebi letijo tudi daleč na kopno, jo je najbrž izvedel nekje tam.
Zgodbica je govorila o zlatolasi deklici, ki je s svojo mamico živela v lični hiški ob gozdu.
Vse je bilo v najlepšem redu, a vendar je bila:
Ko je odrasla, je postala tudi sama mamica in nikoli ni verjela sliki, ki jo je videla v zrcalu.
Tako je ostala lepa, mlada in srečna tudi, ko se je ogledalo začelo gubati od same starosti.
