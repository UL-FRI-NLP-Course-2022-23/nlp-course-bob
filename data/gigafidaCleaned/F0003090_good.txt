Albrightova se je po dolgem nizu groženj, dvorjenja, podkupovanja in prelomljenih obljub vdala in posel prepustila Billu Clintonu, ki je Netanjahuja in Arafata za dva tedna zaprl v kongresni center na plantaži Wye River.
Po mučnih pogajanjih so potem v Beli hiši v družbi jordanskega kralja Huseina in pod budnim Clintonovim očesom podpisali še en mirovni memorandum in slovesno obljubili, da ga bodo to pot pa zares izpeljali.
Netanjahu je potreboval osem ur, kolikor traja let iz Washingtona do Jeruzalema, da ga je razveljavil.
Takoj po pristanku na letališču Ben Gurion je rekel, da sporazuma ne bo izpeljal, dokler Palestinci ne izpolnijo novih pogojev, in zgodbo zavrtel po ustaljenih tirih.
Po dveh letih nenehnega vrtenja okrog istih vprašanj je tudi Američanom postalo jasno, da nima več smisla.
Mirovni proces je bil postavljen v zmrzovalnik in je čakal, da se izraelska vlada zamenja.
Nekoliko hladni, vendar prijateljski odnosi z egiptovskim predsednikom Hosnijem Mubarakom, jordanskim kraljem Huseinom in njegovim sinom Abdalo so padli globoko pod raven z začetka devetdesetih let.
Katar, Tunizija in Maroko so diskretno zaprli svoje pisarne v Tel Avivu, obiski evropskih državnikov so postali vse redkejši, na koncu Netanjahu tudi ni bil več dobrodošel v Beli hiši.
Izraelci, ki so zaljubljeni v svojo državo, so Netanjahuju najbolj zamerili, da je Izraelu nadel neprijeten in goljufiv obraz.
Deželo je razdejal tudi navznoter.
Vedno tleča nasprotja med vernimi in sekularnimi državljani ter med priseljenci iz Evrope in priseljenci iz bližnjevzhodnih držav so eksplodirala do stopnje sovraštva, tako da so na levi in desni začeli govoriti o možnosti državljanske vojne med Izraelci.
Netanjahuja so zapuščali en sodelavec za drugim, okrog njega so ostali samo najtrši pristaši najbolj neprijetnih političnih struj.
Na volitve je odšel z oskubljeno ekipo, proti njemu pa so nastopili njegov nekdanji obrambni, zunanji in finančni minister.
Z zamrznitvijo mirovnega procesa je izgubil politično periferijo, z vratolomno notranjo politiko pa svoje lastno politično jedro.
Do zadnjega trenutka je v kampanji vrtel najbolj nemogoče slogane in poskušal še enkrat zanetiti vzdušje sovraštva in strahu, ki ga je na oblast pripeljalo pred tremi leti, vendar nič več ni delovalo.
Iz klobuka je vlekel vedno bolj nenavadne živali, vendar nobena ni prepričala, nazaj v klobuk pa je padlo zelo malo glasov.
Barak ni zmagal zato, ker bi bili Izraelci glasovali zanj.
Politično precej bledi general je zmagal, ker je velika večina Izraelcev bila pripravljena izvoliti kogarkoli, samo da se znebi Bibija.
Še štiri dni po volitvah si z olajšanjem ponavljajo »Netanjahu ni več premier.«
Spektakularni premier je čez noč postal slaba šala.
Ostaja pa vprašanje, ali velja to prav za vse države, kot je vsem v zadnjih letih priporočal Robert Rubin, ki je nenehno gasil en finančni požar z drugim.
Bi bilo morda Rusiji bolje, če bi oponašala kitajsko postopno približevanje k vključitvi v »kozmopolitsko ekonomijo«?
Zgodovina bo šele v prihodnosti izrekla svojo razsodbo o tej najnovejši fazi »globalizacije«, v katere reševanje so Robert Rubin, Mednarodni denarni sklad in drugi vložili okoli 200 milijard dolarjev, po drugi strani pa je na široko odprla ventile tudi sama tiskarna dolarjev.
Znamenj, da se globalno gospodarstvo počasi postavlja na noge, je več, je pa tudi cena - kot jo je izračunala Svetovna banka - vrtoglavo visoka.
Banka ugotavlja, da se je število ljudi na tem planetu, ki živijo na robu revščine - kar pomeni, da na dan zaslužijo manj kot dolar - povečalo na 1,5 milijarde oziroma za novih 500 milijonov ljudi.
Kdo ve, morda bi bilo mnogim od teh ljudi bolje, če bi se njihove vlade ravnale po Alexandru Hamiltonu, ne pa po Robertu Rubinu.
