Eden glavnih ciljev projekta ANSMET je določitev območij najdišč meteoritov na ledu in spoznavanje mehanizmov nastajanja najdišč s pomočjo t. i. glacialne koncentracije.
Na teh posebnih območjih, ki jih imenujejo kar obrežja, ledena ploskev deluje kot nekakšen tekoči trak.
Ta prinaša na površje meteorite, ki so bili vklenjeni v globinah med plastmi polarnega ledu.
Meteoriti so pogosto zelo neenakomerno razporejeni in na njihovo zbiranje v manjše ali večje skupine vplivajo različni dejavniki.
Mednje spadata gibanje ledenih plasti in dejstvo, da meteorji pogosto padajo v skupinah, ki se nato ob udarcu na led razbijejo in razpršijo ali pa razpadajo zaradi vremenskih vplivov, potem ko jih gibanje ledenih plasti spet spravi na površje.
S pomočjo kartiranja najdišč meteoritov želijo znanstveniki ugotoviti povezavo med lego najdišč in gibanjem ledenih plasti pod njimi.
Vzporedno pa iščejo tudi odgovor na vprašanje, kako dolgo že traja gibanje teh ledenih plasti in na kakšen način ter kje na podlagi teh dognanj lahko pričakujejo prihodnja najdišča meteoritov.
S pomočjo kartiranja lahko tudi ugotavljajo, kateri meteoriti so bili nekoč deli skupnega večjega objekta, čeprav so danes razpršeni daleč naokoli.
Prav tako iščejo povezavo med delci, ki jih najdejo na istih območjih v posameznih letih.
Seveda je namen izdelave kart tudi ta, da olajšajo delo novim odpravam, ki bodo tako lažje našle lokacije posameznih že odkritih najdišč.
Pri kartiranju si člani odprave pomagajo z različnimi pripomočki in metodami, od dobrega starega korakanja s kompasom v roki, geodetskih teodolitov in elektronskih razdaljemerov in v zadnjih nekaj letih tudi z instrumenti GPS za satelitsko določanje položaja.
(Več o sistemu GPS lahko preberete v poletni prilogi revije ŽIT 1996/7-8 z naslovom Geomatika -- mozaik merskih metod.)
Pogost cilj odprav je ledeniška groblja Elephant Moraine v južnem delu Viktorijine Zemlje, sicer pa približno 250 km severozahodno od postaje McMurdo.
To območje je stalni predmet raziskav že od leta 1976, na njem pa so našli že skoraj 4.000 primerkov meteoritov.
Ko ekipa doseže ciljno mesto raziskav, postavijo bazni tabor in se pripravijo za delo.
(Scott je tragični junak Antarktike, ki je po neverjetni smoli v začetku leta 1912 skupaj s svojimi štirimi kolegi umrl med vračanjem z Južnega tečaja.
Tega je le mesec dni pred njim prvi dosegel norveški polarni raziskovalec Roald Amundsen s svojo ekipo.)
Ti piramidasti šotori so po obliki zelo podobni tistim, ki so jih uporabljali zgodnji polarni raziskovalci.
Dno šotora je kvadratasto s stranico 2,7 m, višina šotora pa je prav tako 2,7 m. Sam šotor je iz gostega najlona in lahko kljubuje vetrovom s hitrostjo čez 200 km/h. Ogrevanje zagotavljajo majhne kuhalne pečice.
V obdobju antarktičnega poletja raziskovalcem taka oprema zagotavlja dokajšnje udobje.
Posebne težave pomeni električno napajanje opreme GPS.
Eno polnjenje baterij pogosto vzdrži le 20--30 minut neprekinjenega delovanja.
Najpogosteje si pomagajo z neposrednim napajanjem iz akumulatorja snežnih sani.
Včasih pa je treba sprejemnik postaviti na točko, kamor s snežnimi sanmi ne morejo priti, kot npr. na kontrolne geodetske točke na skalnatih vzpetinah.
V takih primerih si pomagajo tako, da iz odpadne embalaže iz penaste gume izdelajo izolacijska gnezda.
Vanje namestijo še kemične grelne blazinice in vse skupaj z opremo dajo v plastično vrečo.
Tako zagotovijo, da baterije na toplem z izkoriščanjem lastne toplotne izgube zdržijo bistveno dlje.
Vir: Članek je priredba članka, objavljenega v reviji GPS World, št. 1/1998, ki ga je napisal ameriški geolog in profesionalni gorski vodič John Schutt, od leta 1980 stalni član projekta ANSMET.
Postaviti:
