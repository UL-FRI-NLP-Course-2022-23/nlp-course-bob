Potem je bila tu še nepogrešljiva upokojena teta Neža.
Zdaj že dve leti ni več hodila v službo, nobenih skrbi ni imela zaradi tega in je kar žarela od zdravja.
Zato pa je hotela kar naprej kaj delati.
Komaj se je poleti zdanilo, že je z ruto, zavezano zadaj za tilnikom, brkljala po dvorišču.
Po trikrat na dan je pometla stopnišče, če je bilo treba ali ne, pobrisala vežo, kar naprej je zračila in stepala žimnice ali obešala perilo.
Prežala je na vsak plevel pred hišo, in če ga ni našla, oplela gredico Pesnikovi ženi, ki je zaradi tega vneto zatrjevala, da čisto zagotovo še zdaj živijo na svetu dobre vile.
Potem je babica brž potisnila Ančki v roke veliko rezino sladke pite.
In ko je gledala, kako se deklič sladka, je malce povrtala vanjo: »Ali tvoja mama nikoli ne naredi slaščic?«
Poldi se je za kovček lepo zahvalil, čeprav si je mislil svoje.
»Moja aktovka nima nič opraviti z učenostjo.«
In ga je shranil v omaro.
»Za slabe čase,« je dejal.
Po svetu pa je še naprej hodil s staro aktovko.
No, nekaj malega pa si je Neža le prizadevala okoli njega.
A tega sosedi za nič na svetu ne bi izdala.
»Oh, Neža, kako bolj zdrave bi bile tvoje kosti, če bi po rožice hodila kar sama,« si je mislil Poldi, a ker je bil vljuden sosed, ji je obljubil, da bo zvečer že imela svoja zdravila.
Posebno domač je bil z gospodom Poldijem Stari Jakec, ki je hodil okoli s platneno malho in ga je zaradi nje poznalo vse mesto.
V njej je nosil vedno samo dve stvari: majhno zelenko, v kateri je bilo zdravilo za njegove bolne noge, pa časopise in revije vseh barv in vrst.
Zelenko mu je napolnila prijazna natakarica pri Poceni postrežbi.
Kadar so bile njegove noge le pretežke, je sedel na klopco pred spomenikom Velikega pesnika in pokusil zdravilo ter si odpočil, potem pa spet šel naprej po opravkih.
Teh ni nikoli zmanjkalo.
Obredel je vse vogale in kote.
Vsepovsod je nabiral časopise.
Vsako jutro so jih bili polni smetnjaki, in to ne stari, prav včerajšnji s čisto svežimi novicami so bili.
»Joj, na Nežo ne smem pozabiti.
Brž moram še k zeliščni mamici.«
S poklonom se je poslovil od zeljarice Mici in šel za vonjem dišečih travic.
Mmmm, kako prijetno je dišalo.
Čeprav je bila zeliščna mamica skrita prav v kotu tržnice, je ne bi mogel nihče zgrešiti.
In kakšen red je imela na mizi.
Vsaka rastlinica je bila razstavljena v svojem žakeljčku: melisa, kamilica, lapuh, šipek, materina dušica, glog, malinovo listje.
Za vsakogar je imela kaj: za bolne in zdrave, za mlade in stare, čajčke za zaspance in nespečne.
Knjižni molj je prisegal na njena zdravila in vse prehlade prebolel s pomočjo rožic.
Tisto, česar niso opravile njene rastlinice, pa je naredila dobra beseda.
Vse je natanko razložila in povedala.
Tudi dvakrat, če je bilo treba.
Zeliščna mamica se je Poldija zelo razveselila:
»Glej ga, fanta!« se je Poldi razveselil Modroslovca.
Njega so bili v knjigarni vsi najbolj veseli, s Poldijem pa sta sploh bila prva klasa.
Včasih sta si celo vzela čas za sprehod v mestni park in tam nadaljevala razprave.
Modroslovec je vedno prinesel najbolj svežih novic iz umetniških krogov.
Celo takšne, ki jih ni bilo moč prebrati v časopisu.
Krožile so ustno med poznavalci: kaj je kdo zagrešil, koga okrcal, komu nagajal, kdo koga ogoljufal pri avtorskih pravicah, kdo komu ukradel bleščečo idejo.
Kako napeto je lahko življenje v umetniških krogih!
Kaj kdo piše, kaj je kdo povedal na tem in tem sestanku, katera knjiga je dobra in jo je treba na vsak način vsaj prelistati.
Prebrskal je vsak listek, ki ga je našel med stranmi knjig, prinešenih v knjigarno, in odkril tudi kaj takšnega, česar ne bi smel.
Izobrazba Knjižnega molja in njegovih sodelavcev pa bi bila precej pomanjkljiva, če ne bi k njim zahajal tudi Modroslovec.
A prinašal ni le novic.
Bil je kavalir od glave do pet.
Nikoli ni prišel praznih rok.
Na poti v prodajalno je vedno zavil najprej v slaščičarno in naročil štiri bele gozdičke.
To so bile namreč najboljše torte v mestu.
»Pa lepo jih zavijte!« je vedno sproti naročal, ker je bil natančen tudi pri drugih stvareh, ne samo pri knjigah in novicah.
Ena rezina je bila za Poldija, to je odnesel domov Neži (saj veste, ona je bila s kuho in peko skregana), ena za Polonco in ena za Štefana.
Četrto pa je dobil tisti, ki je bil prav tisti čas v knjigarni, morda Stari Jakec ali pa Jurček, ki je brskal po slikanicah, ali kdo drug.
Kajti Poldijeva knjigarna je imela stalne in občasne stranke.
»Nič ne bo iz tega, deklič,« je dejal.
»Krpe,« je modro dokončala misel Ninika.
»Ja, ampak če že hočeta, vama lahko pokažem, kako ta naprava deluje.«
In je Poldi zdaj stopil na tretjo stopnico lesene lestve in čisto iz kota omare potegnil majhen steklen lonček in leseno škatlico.
»S peresniki se brez peres ne da nič narediti, četudi imaš zraven poln lonček črnila.
Zato pa rabiš tole.«
Ja, vrnil se bo, kot se vračajo ptice selivke.
Tako ali tako bi se že zdavnaj lahko upokojil, a je imel preveč rad svojo knjigarno in ljudi, ki so se zbirali v njej.
Premisliti tudi mora, kaj bo naredil s svojo zbirko dragocenih tiskov, enciklopedij in leksikonov.
Poklonil jih bo svoji knjigarni, pa ne za prodajo, temveč za v stekleno omaro, naj se vidi, da je bila njegova knjigarna najimenitnejša starinarnica v mestu.
Kakšno malenkost bo podaril svojim sosedom, najnujnejše pripomočke pa odpeljal s seboj.
Nekaj prostora zanje se bo zagotovo našlo na njegovi domačiji.
Dal bo naročiti zidarje in obrtnike, da mu bodo obnovili dom, natanko takšen bo, kot je stal nekoč, posebno dnevni prostor, tako imenovana hiša, naj bo po starem, s staro krušno pečjo in z veliko javorjevo mizo v kotu ob oknih, da bo po njej razstavljal svoje zapiske in rokopise.
Omislil si bo drvarnico in jo napolnil z drvmi za kurjenje peči.
Lepo bo zložil dišeča bukova polena kot svoje knjige na polici v kamri.
Saj ve, ko bo prišla na obisk Pesnikova Tina, ga bo zbadala: »No, ali vidite, kako je, če si na obisku pri pravem Gorenjcu?«
In se bo stresla iz strahu pred takšnim redom.
»Oh, Poldi, prav oči me zabolijo, ko to gledam, kar najhitreje moram nazaj v dolino, v svoj nered,« mu bo čenčala in se smejala.
O vsem tem in še marsičem drugem je tisti večer razmišljal Knjižni molj in nazadnje prav počasi prešel iz razpredenih misli v sanje, zadovoljen z odločitvijo.
»Če je res tako lepo, potem nas boš drugo pomlad, kakor hitro ozelenijo bukve in se posušijo mokre poti, odpeljala v Bukovje, Gabrje ali kam drugam, s Knjižnim moljem ali brez njega.
Ukrepala je kratko in jedrnato in predlog je bil sprejet tako odločno, da sta ga prestregli celo Ninika in Ančka, ki sta ob prižganem televizorju delali okraske, s katerimi bosta to zadnje skupno novo leto obdarovali Cvetlično hišo.
»Ali nama pokažeš na zemljevidu, kam boš odšel, ko se bomo selili iz naše hiše?«
Poldi je bil navajen ubogati mladi dami, posebno kadar sta ga zasipali s strokovnimi vprašanji, zato je s spodnje police, na kateri so bile samo največje in najtežje knjige, potegnil atlas, poiskal stran s svojo dolino in hribi ob njej in potem so se s prsti držali rdeče, nato rumene črte toliko časa, da so prišli do Bukovja.
In zakaj, za božjo voljo, jih ne bi enkrat popeljal tja, se je zdaj domislil tudi nerodni Poldi.
Navsezadnje ne bi bilo slabo, če bi ga kdaj obiskali s teto Nežo, z dedkom in babico vred.
Le kako, da se tega ni že prej domislil!
Ne vem, koliko je k temu pripomoglo predpraznično razpoloženje, ki v človeške duše prinese polno dobrih misli in načrtov, a je res, da so trije stanovalci Cvetlične hiše skovali načrt.
Spomladi se zagotovo odpeljejo na Poldijevo Bukovje, vse jim bo razkazal, odraslim gostilne s kmečkim turizmom, sprehajalne poti, Ančki in Niniki tekaške proge in smučišča, in še na Kopasti vrh se bodo lahko povzpeli.
Na tisti lepi vrh, ki ima poleti zeleno kapo, pozimi pa belo.
Tudi če ga nisi še nikoli videl, zagotovo veš, da je pravi.
Barica je vse sobotno dopoldne stikala po prodajnih galerijah, za Poldija je iskala darilo, nekaj, kar bo Knjižnega molja spominjalo na prijatelje iz Cvetlične hiše.
»Še ne vem, a če ti je res tako všeč, jo dam tebi,« je Poldi uganil, kaj muči Niniko, in skodelico previdno potisnil prednjo.
»Samo pazi, da se ne razbije!«
Česa vse niso naredili tisto popoldne v Cvetlični hiši.
Ninika je pretentala mamico, da je iz kovčka vzela njeno belo obleko z velikimi dvojnimi volančki, ki jo je nosila prejšnje poletje.
V njej se je zdela sama sebi najimenitnejša.
In potrudila se je tudi Pesnikova žena in možu brez besed zlikala hlače.
»Tako smo ga imeli radi, tega Knjižnega molja, pa nam bo prvi odletel.
Lahko bi počakal do jeseni, ko bomo morali vsi zapustiti hišo,« je bila malce otožna Tina, dokler je likala.
Ninika in Ančka sta se kljub slovesni večerji neznansko dolgočasili.
Ninika je ves čas navijala laske na drobne prste.
Zanimala jo je le njena oblekica, Ančka pa je gledala izpod čela in se bala, kdaj jo bo mami začela priganjati, naj jé solato.
Toda na srečo je Tina tokrat čisto pozabila na svojo zdravo prehrano.
Poleg zelenjavnih težav je imela deklica ta večer samo še eno skrb: rada bi karnajprej smuknila domov k televizorju!
Začela se bo nova ameriška nadaljevanka.
Pomagal ji je oči, ki se je spomnil, da bosta otroka morala spat.
Še prej je Tina pomignila hčerki in v hipu sta se nekam izgubili.
Ko sta se vrnili, je Ančka držala v rokah šopek za Poldija, njena mami pa darilo vseh sosedov, veliko sliko, na kateri si z malo fantazije odkril Poldijevo kraljestvo v kotu med frančiškansko cerkvijo, tržnico in Konjsko grivo.
Sprva se je strašansko upiral, da bi prišel na slovesnost, češ da so mu knjigo zakuhali drugi, pa ga je Pesnik pregovoril.
»Tega ne moreš narediti, da se ne bi udeležil svoje lastne promocije.
Poleg tega bo priložnost, da spet kakšno rečeva, saj se že dolgo nisva videla.
In moja žena bo spet imela izgovor, da se izkaže v kuharskih veščinah.
To si končno dolžan tudi Barici.
Brez nje ne bi bilo te knjige.«
