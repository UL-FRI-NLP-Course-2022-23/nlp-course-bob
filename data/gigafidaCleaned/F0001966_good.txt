Raziskava inštituta za higieno pri Medicinski fakulteti - njegov predstojnik je dr. Pokorn - je pokazala, »da povprečna prehrana odraslih Slovencev vsebuje le okoli 23 mg joda na dan brez dodatka soli.
Pri nas dodajamo le 8 mg joda na kilogram soli.
Če računamo, da je Slovenec doda dnevni prehrani še okoli 10 g in tako dobi še okoli 40 mg joda (50 odstotkov se ga namreč izgubi z izhlapevanjem na poti od proizvodnje do porabe, s kuhanjem vred), lahko sklepamo, da je v dnevni prehrani Slovenca približno trikrat premalo joda, pač glede na mednarodna priporočila.«
Ljubljana - Državna sekretarja na zunanjem ministrstvu ter ministrstvu za kmetijstvo, gozdarstvo in prehrano, Franco Juri in Franc But, sta včeraj zavrnila vse nedavne očitke Društva prijateljev Lipice (DPL) o neustrezni politiki vlade glede lipicancev in spet poudarila vse dejavnosti, ki jih za zaščito teh konj izvaja Slovenija.
Ljubljana - Državni svetniki so včeraj zavrnili predlog odložilnega veta na zakon o bančništvu, ki so ga parlamentarci sprejeli prejšnji teden.
Zato pa so s soglasno izglasovanim dodatnim sklepom pozvali Banko Slovenije, vlado, svet agencije za plačilni promet in druge morebitne prevzemnike plačilnega prometa, da pravočasno oblikujejo poseben program odpravljanja delovnih in socialnih posledic reforme plačilnega prometa.
