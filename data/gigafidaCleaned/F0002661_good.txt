Potem ko so v vinskih kleteh dali jasno vedeti, da ne bodo mogli odkupiti vsega grozdja, ki jim ga bodo pripeljali pridelovalci - še zlasti pa se branijo grozdja vinogradnikov, ki z njimi nimajo sklenjenih pogodb in ki so se nanje spomnili šele zdaj, ko sami ne morejo več prodajati svojega vina - se je kmetijski minister Ciril Smrkolj očitno pod pritiskom številnih vinogradnikov zavzel za odkup vseh ponujenih količin grozdja.
Toda za to, da bodo kleti sploh lahko prevzele nov pridelek grozdja in ga predelale, se je bilo treba zateči k intervencijskemu ukrepu, po katerem naj bi zdaj Zavod za blagovne rezerve uredil odkup 20 milijonov litrov vina.
Tega naj bi prek razpisa za iskanje najboljšega ponudnika izvozili na trge zunaj Evropske unije.
Na vprašanje, katere trge imajo v mislih, je minister Smrkolj dejal, da je to predvsem češki trg, kamor naj bi izvozili kar tretjino ali celo polovico vseh, z domačega trga intervencijsko umaknjenih količin vina (neustekleničenega).
Precejšnje količine našega vina naj bi bilo po njegovem mogoče prodati tudi na ruski trg, toda v sedanjih razmerah, ko so se zaradi tamkajšnje finančne krize zamajali tudi vsi trgovinski posli, na ta izvoz za zdaj ni resneje računati.
»Nujni del prilagajanja pri vključevanju v Evropsko unijo je doma, ne pa v pogajanjih na tujem,« je poudaril Andrej Rant, viceguverner Banke Slovenije in član ožje pogajalske skupine pri pogajanjih za včlanitev v EU na področju finančnega sektorja.
Po njegovem mnenju bi bilo lahko naše prilagajanje na nekaterih od šestih področij, kjer so potrebne strukturne spremembe, hitrejše, zato bi moral sprejemanju potrebnih in že pripravljenih zakonov več pozornosti posvetiti tudi parlament.
V Nafti poslujejo po novem
