Prispevek vsebuje pregled glavnih dokumentov evropskih inštitucij za področje zaščite jezikovnih manjšin.
Prikazani so dokumenti, ki so jih sprejeli Evropski parlament, Svet Evrope in Organizacija za varnost in sodelovanje v Evropi (OVSE, prej KVSE), ter pobude, ki jih je za vrednotenje in zaščito manjšinskih jezikov sprejela Evropska komisija.
Navedene so ovire, ki Evropski komisiji onemogočajo intenzivnejšo dejavnost na tem področju, ter obrazložene priprave na prvi program za vrednotenje manjšinskih jezikov, pretežno na področju izobrazbe.
Nakazana so tudi pričakovanja za razvoj te problematike v prihodnjem obdobju širitve Evropske unije.
Z nekoliko drugačnimi besedami, vendar s podobnimi cilji, obravnava ista vprašanja Okvirna konvencija Sveta Evrope o zaščiti narodnih manjšin (http:// www. coe.fr.).
Gre za dokument, ki ga je Svet Evrope sprejel 1. februarja 1995 po hitrem postopku.
Potreba po tej kon-venciji je izrazito politična - vtiriti države članice Sveta Evrope na pot priznanja manjšin in torej vzpostaviti nekakšen minimalni standard, ki bi bil obvezen za vse.
Medtem je tudi postalo jasno, da ne bo veliko držav sprejelo Evropske listine o manjšinskih in regionalnih jezikih, in težave, do katerih je prihajalo tudi med članicami Evropske unije, so pokopale up, da bi ta listina lahko postala skupni imenovalec zaščite manjšin v Evropi.
Okvirno konvencijo je dejansko ratificiralo res veliko število držav (kar 24 do konca leta 1998), vendar pa njena vsebina še zdaleč ni tako obvezujoča, kot je vsebina Evropske listine, pa čeprav se konvencija dejansko dotika ključnih aspektov zaščite jezikovnih manjšin.
(Ažurni seznam držav, ki so listino podpisale oziroma ratificirale, je na razpolago na internetu http://www. coe.fr/tablconv/157t.htm.)
Tu se seveda upravičeno postavlja vprašanje: kaj pa Evropska unija?
Odgovor je enostaven: Evropska unija ni sprejela nobenega določila v zvezi s standardi zaščite jezikovnih manjšin.
Do tega je prišlo predvsem zaradi notranjih nesoglasij in razlik med državami, kjer je raven zaščite dokaj visoka, in onimi, ki manjšin sploh ne priznavajo.
Manjšinska problematika ne sodi med izrecne pristojnosti Evropske unije in so jo torej države zadržale same.
Letos pa prehaja Evropska komisija v novo fazo.
Sestavljeno je namreč že besedilo prvega evropskega programa o manjšinskih in regionalnih jezikih.
Gre za program ARCHIPEL, ki naj bi komisiji omogočal sofinanciranje projektov na področju manjšinskih in regionalnih jezikov.
Šlo bo še vedno za projekte na področju izobraževanja oziroma učenja manjšinskih jezikov, vendar uokvirjene v evropsko dimenzijo, torej s povezavami med manjšinami in ob upoštevanju "dodane vrednosti", ki jo predstavlja evropsko sofinanciranje.
Ta program naj bi komisija sprejela v prvi polovici leta 2000, veljati pa naj bi začel predvidoma z letom 2001.
Gre vsekakor za skromen začetek, vendarle pa za začetek, ki bo predstavljal kvalitetni skok v politiki EU do jezikovnih manjšin.
V primeru kulture in jezika, ki imata (na določenem območju) manjšinski status, torej ni dovolj, če se otroci z obema seznanjajo in tudi sicer srečujejo le v ozkem družinskem krogu.
Na tak način bodo namreč razvili implicitno prepričanje, da njihova kultura in jezik nista primerna za uporabo v javnosti ter sta v primerjavi z večinskima manjvredna.
To pa lahko otroke privede do neuravnotežene identifikacije (Lambert, 1967, v: Cummins, 1984, 79) v prid večinskima jeziku in kulturi.
Omenjeni izid je še toliko verjetnejši, če prihajajo otroci v stik z vrstniki, ki so pripadniki večinskega naroda, in že samo zato, ker večinski šolski predmetniki ne predvidevajo pouka iz manjšinskega jezika, menijo, da ta jezik ni vreden niti toliko kot katerikoli tuj jezik, ki se ga učijo v šoli.
Na območju Beneške Slovenije, kjer je bila vse od začetkov javnega šolstva slovenščina izločena iz izobraževanja, je prišlo v začetku 70. let pod vplivom sočasnih evropskih tokov do oblik organiziranih dejavnosti, ki so kazale na obujanje slovenske zavesti pri širših plasteh prebivalstva in na željo, da se slovenski jezik in kultura prenašata na mlajše generacije.
Poleg drugih pobud, namenjenih šoloobveznim otrokom, je prišlo tudi do zamisli o ustanovitvi šole, v kateri naj bi se udejanjilo slovensko izobraževanje.
Tako je septembra 1986 na osnovi raziskav Slovenskega raziskovalnega inštituta iz Trsta v Špetru Slovenovem najprej steklo delo dvojezičnega vrtca, ob vstopu teh generacij v šolo pa še dvojezična osnovna šola.
Obstoj šolskega središča pomeni spodbudo za večjo prisotnost slovenščine v družinah, kar gre verjetno ocenjevati kot najpomembnejši uspeh te dejavnosti.
3. upoštevati je treba jezikovne in komunikacijske modele, ki so v okolju prevladujoči, in jih polagoma preraščati; v tem smislu se v pedagoško delo vključuje tudi narečje, vendar samo v položajih, ki so mu lastni;
Za prvo razdobje je značilna najprej velika omejitev delovanja cehovskih organizacij.
Kasneje je vladar pridobil pravico, da s potrjevanjem ali z zavračanjem potrjevanja pravil postavlja nadzor nad delovanjem in razvojem društev.
V predmarčni dobi (1843) je avstrijska država sprejela prve predpise glede ustanovitve privatnih društev, pred tem namreč ni poznala kakih občeveljavnih predpisov.
V tem času so nastajala predvsem kmetijska, industrijska in obrtna društva, muzejska, znanstvena in filharmonična ter društva, ki so bila vsebinsko drugače utemeljena.
Predmarčni čas ni poznal političnih društev.
Društveni zakon iz leta 1867 ni dovolil ustanovitve društev, ki so bila protizakonita, protipravna in državi nevarna, sem so sodila tudi tajna društva.
Dovoljena so bila seveda tudi politična društva, ki pa niso smela imeti svojih podružnic, kar pa ni veljalo za nepolitična.
Sistem, ki ga je začrtal zakon o društvenem pravu, je veljal do konca monarhije.
Za dežele Avstrijskega primorja je bilo v predmarčnem času značilno delovanje cerkvenih bratovščin, ki so nastajale že v prejšnjih stoletjih, cehovskih združenj, bralnih (zabavnih) krožkov priviligiranih mestnih slojev, kulturnih (znanstvenih) in glasbenih društev, humanitarnih (dobrodelnih) in strokovnih združenj.
Delovanje teh društev je bilo omejeno predvsem na mesti Trst in Gorica, v istrskih mestih pa so delovali poleg cerkvenih bratovščin in strokovnih društev še bralni krožki.
V mestih so bili Italijani večinsko prebivalstvo.
V tem času je delovalo tudi več neformalnih in tajnih združenj (prostozidarji, jakobinci, karbonarji), ki pa jih ta pregled ne upošteva.
Leta 1817 si je baron Atanasio Degrazia zaman prizadeval, da bi v Gorici ustanovil Società di ricreazione, podobno tudi dve leti kasneje grof Giorgio Delmestri.
Maja 1827 je v prizadevanju za razširjanje dobre glasbe nastal Instituto filarmonico, društvo je vodil goriški nadškof.
Iz te pobude se je razvila Nuova scuola di Musica, ki je tesno sodelovala z goriškim Gabinetto di Lettura.
Iz tega sodelovanja je nastal leta 1831 Casino Civico, ki naj bi pri svojih članih stremel za "prijateljsko druženje in pošteno zabavo" (Cossar, 1955, 472).
Član kazina je bil tudi goriški nadškof, ki je sodeloval tudi pri Istituto Filarmonico-Drammatico s sedežem v palači barona Degrazie v Gorici.
Po razpadu Casina Civico je goriški okrožni glavar Gleisbach 27. maja 1837 potrdil pravila Casina di Società, ki je preživel dogodke leta 1848 in prenehal delovati 15. julija 1858.
Tudi to društvo je delovalo kot družabna ustanova, prirejalo je glasbene in dramatske prireditve.
Razpadlo pa je zaradi nesoglasij med članstvom.
Tudi v revolucionarnem obdobju so v Trstu delovala društva, ki so nastajala v predmarčni dobi (na primer Minerva in Società Filarmonico-drammatica).
Spremenjene razmere, ki so nastopile po 31. decembru 1851 z ukinitvijo ustave iz marca 1849, so tudi z novim društvenim patentom (1852) izločila iz seznama dovoljenih društev predvsem politična, ki jih je v življenje priklicalo leto 1848.
Istra je bila zlasti v gospodarskih pogledih v mnogočem povezana s Trstom, podobno je mogoče trditi tudi za društveno življenje, in zagotovo ni slučaj, da se je prvi istrski list po letu 1848 - Il Popolano dell'Istria (1850-1851) - tiskal v Trstu, urejal pa ga je Michele Fachinetti iz Vižinade.
Leta 1850 se je tako kot v ostalih deželah monarhije ustanovila trgovska in obrtna zbornica za Istro Camera di commercio e di industria s sedežem v Rovinju.
Prvo pomorsko društvo je bilo osnovano na Malem Lošinju leta 1856, dve leti nato je propadlo.
Sledila je Associazione Marittima Istriana (1869) s sedežem v Trstu.
Dasiravno je bila vsaj nemška kultura za Trst bolj pomembna od tistega, kar sta dali srbska pravoslavna in židovska skupnost, pa je bila vendar s tema dvema sestavinama tržaške stvarnosti in z dejavnostjo Slovencev uvrščena v "kulturo manjšin" v Trstu (Colognati, 1958, 102-103).
Nemci, ki so se v Trst naseljevali predvsem od sredine 18. stoletja, so predstavljali gospodarsko (podjetniki, trgovci) in upravno (uradništvo) zelo vpliven in odločilen del tržaške družbene stvarnosti in so sodelovali tudi pri "nemški kulturni penetraciji" (De Lugnani, 1986, 15) mesta.
Kultura pa je seveda bila le ena od sestavin društvenega življenja tržaških Nemcev.
V svetovljanstvu predmarčnega Trsta se takrat ni posebej izoblikovalo kako izključno nemško društvo.
Casino, ki je nosil poudarek, da je nemški (Casino tedesco), je bil namenjen vsem premožnim Tržačanom.
Prvo pravo nemško društvo, Triester Turn- und deutschen Gesangs -Verein, je bilo ustanovljeno 12. aprila 1850.
O društvu ni ohranjenih veliko vesti, prav tako tudi ne o leta 1851 ustanovljenem Freundschaftsbundu, elitnem in ekskluzivnem klubu.
Tržaško nemško telovadno in pevsko društvo je že leta 1853 opustilo telovadno dejavnost in iz njegovega pevskega del je nastal Deutscher Männergesangverein (1856) z 200 člani.
Zbor je sodeloval z orkestralnim društvom Società Musicale (1852).
To glasbeno društvo ni delovalo na narodnostni podlagi in v Trstu ni le prvo, pod vodstvom dirigenta Hellerja, izvajalo Beethovnova, marveč tudi Wagnerjeva dela.
Združilo se je s Schillervereinom, ki je nastal leta 1860.
Schillerjevo društvo je bila najbolj ugledna nemška kulturna ustanova v Trstu.
Podobno tudi telovadni Turnverein "Eintracht", nastal aprila 1864.
Schillerverein se je posvečal v veliki meri glasbeni dejavnosti in je imel tudi svoj pevski zbor.
Sodeloval pa je tudi s pevskim zborom Gesangvereina (1886), veliko prireditev je pripravil v lastni Schillerjevi dvorani, ki je po letu 1918 postala Sale Dante.
Svoj pevski zbor (Sängerrunde) je imelo tudi telovadno društvo "Eintracht".
Glasbeno podobo nemške skupnosti v Trstu je dopolnjeval tudi pevski zbor evangeličanske skupnosti.
Pred vojno je deloval tudi koroški klub (Club Carinziano) s pevskim zborom.
Ob večjih društvih je nastajala vrsta manjših, kot so bila glasbena (Corpo corale; 1892), Circolo mandolinisti (1892), športna in rekreativna (Società delle corse al trotto - 1885, Veloce club Goriziano, Club ciclistico Libertas, goriška sekcija tržaške Società alpina delle Giulie - 1883) ter kulturni klubi kot Circolo Apollo (1898), obrtniški klub Circolo Fantasia (1899), trgovski Club Tersicore (1899).
V novem stoletju se je pomnožilo število manjših društev kot na primer Società cattolica per la difusione della buona stampa (neke vrste podružnica osrednje Pius Verein), Unione esperantista friulana, Società orchestrale goriziana.
Associazione dei militi veterani per la contea principesca di Gorizia e Gradisca je le italijanski naslov za deželno veteransko društvo Militär Veteranen Verein für Görz und Gradisca, ki je bilo del državne organizacije in je delovalo za vse deželno prebivalstvo, tako tudi za Slovence - Vojaško veteransko društvo za Goriško in Gradiščansko.
Deželni in državni značaj so imela še nekatera društva (Associazione provinciale per il promovimento del concorso dei forestieri, Casino di Cura, podružnica centralne komisije za ohranjevanje umetnostnih spomenikov itd.).
Prvi istarski Sokol je bilo telovadno društvo, ki se je ustanovilo leta 1897 v Pulju, leta 1899 se je tu ustanovilo še eno sokolsko društvo, in sicer telovadno in pevsko Sokol Tyrš.
Sokolska društva so nastala še v Voloskem-Opatiji (1901), Pazinu, nato v Kantridi, Zametu in Mihotičih-Frančičih.
Vsa sokolska društva v Istri so tvorila sokolsko župo "Vitezič".
V nekaterih krajih so društva Sokol označevali s pridevnikom hrvatski ali katoliški.
V Istri ni bilo podobne organizacije, kot je bil katoliški "Orel" pri Slovencih.
Ob čitalnicah je mogoče slediti razvoju tudi ostalih kulturno-prosvetnih društev, ki so delovala v vaseh slovenske Istre.
Bila so v veliki meri pevska društva in godbe, podobo pa so dopolnjevala tudi telovadna društva.
Bralno in pevsko društvo so imeli v Dolini (1879; 1894 so ga ponovno ustanovili in ga poimenovali po pesniku Vodniku), v Ospu z imenom "Domovina" (1897), v Mačkovljah z imenom "Primorsko" (1898), v Dekanih z imenom "Zrinjski" (1899), v Borštu z imenom "Slovenec" (1899), v Plavjah z imenom "Straža" (1901), v Sv. Antonu pri Kopru z imenom "Svoboda" (1900), v Truškah z imenom "Straža", v Kubedu z imenom "Skala" in v Ricmanjih z imenom "Slavec".
V Marezigah je delovalo gospodarsko in pevsko-bralno društvo "Neodvisnost", "Ilirija" v Pobegih (1900), "Prešeren" v Boljuncu (1902), "Slovenija" v Spodnjih Škofijah (1902), "Slavnik" v Klancu (1902), "Zora" v Prešnici (1903), "Naš dom" v Badihi pri Plavjah (1903), "Sloga" v Podpeči (1906), "Gorska vila" v Podgradu, "Slovenija" v Trebešah (1907), "Lilija" na Beki (1910), "Domobran" v Manžanu pri Kopru (1914), "Ilirija" v Gonjačih (1914), "Zvezda" v Hrpeljah.
Društva pa so se razlikovala tudi nazorsko in so svojo opredelitev pokazale v naslovih.
Tako imamo v Dekanih Katoliško izobraževalno društvo (1903), Delavsko izobraževalno in podporno društvo v Boljuncu (1905) in Sočergi (1907).
Taka društva so bila še v Loki pri Kopru, v Dolini, v Mačkovljah in še drugod.
Bilo je še več godbenih društev, Dramatični krožek "Istra" v Kopru, Lovsko in strelsko društvo za Istro, podružnica šolske katoliške družbe "Slovenska straža" v Dolini (1911), protialkoholno društvo v Mačkovljah, gasilsko društvo v Dekanih (1912) in v Materiji olepševalno in izobraževalno društvo "Zvezda" v Ocizli.
Kopališko društvo (kopališče po Kneippovem načinu) so imeli v Dolini (1907).
Vse to je moralo zadostovati za toliko časa, dokler nekdo ni iznašel novega, boljšega načina obdelave zemlje in njenih sadežev, ki je omogočil preživetje vedno večjega števila ljudi.
Prav čedalje večji prirastek, ki mu lahko dodamo še vojne, vremenske nevšečnosti in razne epidemije, je skrbel, da ljudje niso izgubili motivacije.
Ralo, plug, komat, potkve, natriletno kolobarjenje, praha, koruza, ajda, krompir, gnojenje in še tisoč drugih izumov je človeku omogočilo, da prekine večno kruljenje v želodcu in sebi ter svojim bližnjim omogoči človeka vredno življenje.
Na slovenskem zahodnem obrobju, ob večstoletnem stičišču dveh kultur, jezikov in etnosov, je vprašanje zgodovinskega spomina in zavesti izjemnega pomena.
To nam potrjujejo tudi aktualna dogajanja, saj so tako ali drugače še vedno ogrožene temeljne prvine in sestavine, ki Slovence v zamejstvu označujejo oziroma konstituirajo kot avtohton narod.
Doslej najobširnejši oris narodnega gibanja v Slovenski Istri je podal Janez Kramar v knjigi Narodna prebuja.
Njegovo delo (v širšem obsegu) nadaljujejo nekateri mlajši zgodovinarji, vendar so ostale le redke priče in okrnjeno ustno izročilo starejših generacij.
Današnji zgodovinarji so torej vse bolj prisiljeni iskati podatke v starejših še dostopnih virih, zlasti v časnikih in revijah ali pa v zajetnih fasciklih arhivskega in bibliotečnega gradiva.
Pričujoče delo o društvenih praporih na Tržaškem in v Istri pred 1. svetovno vojno avtorjev Borisa Kureta in Salvatora Žitka je nastalo kot plod sodelovanja dveh slovenskih inštitucij tostran in onstran meje: Pokrajinskega muzeja v Kopru in Odseka za zgodovino pri Narodni in študijski knjižnici v Trstu.
Ti inštituciji namreč s svojo raziskovalno dejavnostjo pokrivata zamejski oziroma južnoprimorski prostor ter sodelujeta pri nekaterih pomembnih raziskavah kulturno-zgodovinskega razvoja slovenskega prebivalstva na zahodnem robu nacionalnega ozemlja.
Potreba za skupno raziskavo društvenega življenja in praporov pa ima še nekaj drugih vzrokov, npr. državne meje, ki so v povojnem obdobju kruto zarezale svoje osti v to nekoč enovito upravno in narodnostno območje.
Pretežni del arhivskih virov, časopisov in revij, ki vsebujejo podatke o nastanku in razvoju društev ter njihovih praporov, hranijo v Trstu, večji del praporov tržaških in okoliških društev pa danes hranijo v muzejskih ustanovah v Ljubljani in Kopru.
Povezanost hrvaških Istranov s primorskimi Slovenci avtorja pojasnjujeta z dejstvom, da tržaško ozemlje z Istro ni bilo le narodnostni, temveč tudi kulturni branik pred tujimi asimilacijskimi težnjami v času narodne prebuje.
Zbrano gradivo sta vnesla v določen geografski in časovni okvir.
Poleg Trsta z okolico sta zajela predvsem območja, ki so bila pod Avstrijo vključena v okraje Koper, Pazin, Volosko, Pulj ter Mali Lošinj.
Časovno pa je njuna raziskava omejena na obdobje od začetka ustavne dobe 1861 oziroma 1867, ko je izšel zakon o pravici zborovanj, pa vse do 1. svetovne vojne, ko je dotlej razgibano družbeno življenje večinoma zamrlo.
Raziskava pa zajema ne le pevska, bralna in godbena društva, pač pa tudi delavska podporna, sokolska in vojaško-veteranska društva ter Marijine družbe.
Že precej časa pred izbruhom 1. svetovne vojne je družbeno-politično življenje na Tržaškem in v Istri potekalo v znamenju zaostrenih nasprotij med italijansko in slovensko-hrvaško skupnostjo.
Po socialni strukturi je slovensko in hrvaško prebivalstvo pripadalo pretežno kmečkemu sloju in delavstvu, italijansko pa večinoma meščanstvu ali višjim socialnim slojem.
Slovenci v Trstu in okolici so se večinoma združevali pod okriljem političnega društva Edinost, ki je bilo ustanovljeno leta 1874.
Društvo je zastopalo slovenske narodne interese, svojo najpomembnejšo vlogo pa je odigralo pri preprečevanju asimilacije doseljencev in poitalijančenju zaledja.
Društvena dejavnost se je po nekaj letih razširila tudi na hrvaško Istro, pri čemer je imel pomembno vlogo list Edinost, najprej kot tednik, od leta 1898 pa kot dnevnik.
Slovenci in Hrvati so se torej pod okriljem političnega društva Edinost s skupnimi močmi borili za narodno in jezikovno enakopravnost.
Društvene dejavnosti so spodbujale in razvijale kulturno-prosvetno dejavnost, zlasti v tržaški okolici, uveljavile pa so tudi lastne gospodarske ustanove, predvsem denarne in zadružne.
Pri delu posameznih društev in kulturnih manifestacij so večkrat omenjeni nekateri politični prvaki, npr. Ivan Nabergoj, Viktor Dolenc, Matko Mandič, Vjekoslav Spinčič, Matko Laginja, Otokar Rybar, Josip Vilfan idr.
Vsi našteti so se s svojim političnim in drugim delovanjem v prvih vrstah postavili po robu italijanskim asimilacijskim težnjam in iredentizmu.
Narodna nasprotja v narodnostno mešanih območjih so se kazala predvsem pri vprašanju uporabe jezika v šolah in uradih.
Italianizirane občinske in v narodnostno mešanih območjih so se kazala predvsem pri vprašanju uporabe jezika v šolah in uradih.
Italianizirane občinske in v narodnostno mešanih območjih so se kazala predvsem pri vprašanju uporabe jezika v šolah in uradih.
Italianizirane občinske in v narodnostno mešanih območjih so se kazala predvsem pri vprašanju uporabe jezika v šolah in uradih.
Italianizirane občinske in v narodnostno mešanih območjih so se kazala predvsem pri vprašanju uporabe jezika v šolah in uradih.
Italianizirane občinske in la kulturna in prosvetna društva, v katerih so bili primorski Slovenci in istrski Hrvatje narodno in politično najbolj zaveden in aktiven del obeh matičnih narodov.
Z začetki ustavne dobe so se najprej ustanavljale in uveljavljale čitalnice, kjer sta se zbirala narodno zavedna inteligenca in predstavniki novonastajajočega meščanskega sloja.
Na tako imenovanih besedah, čitalniških prireditvah, so spodbujali številne oblike prosvetnega delovanja in zlasti zborovsko petje.
Na Tržaškem je največji razmah čitalništva zabeležen po letu 1868, ko so nastala številna društva v ožji in širši okolici Trsta.
Že po letu 1870 pa so čitalnice postopno izgubljale vitalnost in le redke so uspešno nadaljevale svoje poslanstvo.
Tudi čitalniški pevski zbori so iz preozkih čitalniških okvirov kasneje prerasli v nove organizacijske oblike.
Tudi na področju hrvaške Istre so čitalnice odigrale pomembno vlogo, npr. v Kastvu, Pulju, Vrbniku, Lindaru, Buzetu, Pazinu itd.
Ob koncu 19. stoletja pa do 1. svetovne vojne je bilo število pevskih zborov oziroma društev že tolikšno kot verjetno nikjer na Slovenskem.
Vsako društvo je imelo svoja pravila, žig, denarni sklad za nabavo knjig in časopisov oziroma za nakup pesmaric, not, glasbil itd.
Poleg tega je bil za vsako društvo izjemen strošek nakup prapora, zato so se včasih odločili kar za "domačo proizvodnjo".
Društveni prapori so se pojavljali že v času čitalnic in taborov, vendar so podatki o njihovem razvitju silno pomanjkljivi.
Natančnejša poročila so bila objavljena šele v Edinosti oziroma v drugih časnikih, ki so pričeli izhajati v 90. letih prejšnjega stoletja.
Od leta 1898 do 1912 je po dokumentiranih podatkih kar 25 pevskih, bralnih in godbenih društev iz Trsta, okolice in Istre razvilo svoje društvene prapore.
Ob množici društvenih praporov na Tržaškem pa zelo preseneča majhno število (doslej evidentiranih) praporov v slovenskem delu Istre.
Predvsem zato, ker je na tem območju delovalo okrog 30 pevskih, bralnih in godbenih društev, ki so bila razvejena od Klanca, Črnotič, Sočerge, Plavij, Kubeda, Tinjana prek Ospa, Gabrovice, Črnega Kala, Spodnjih Škofij, Pridvora in Čežarjev do samega Kopra.
Omenjeno oziroma dejansko potrjeno pa je le razvitje društvenega prapora Domovine v Ospu in Ilirije v Pobegih.
Prapore so izdelovale predvsem češke tvrdke, pa tudi šiviljske delavnice v Ljubljani, Trstu ali v manjših krajih.
Zaradi draginje so marsikateri prapor izdelale kar same članice društev ali pa gojenke kake šole.
Društva, ki niso imela društvenega prapora, so v javnosti nastopala z "navadno" narodno trobojnico.
Sicer pa je kot pravi društveni prapor veljal le tisti, za katerega je naredil načrt mojster slikar ali izvedenec v tej stroki.
Sama izdelava pa je bila praviloma poverjena specializiranim šiviljskim tvrdkam ali šiviljskim šolam, razen v prej omenjenih primerih, ki jim je botrovalo pomanjkanje finančnih sredstev v društvenih blagajnah.
K praporu je sodil zložljiv drog z medeninastim nastavkom na vrhu.
Nastavek je bil vselej izdelan v obliki društvenega grba.
Pri pevskih in bralnih društvih je bila to lira, pri sokolskih sokol, pri nabožnih križ, lahko pa je imel obliko sulice z vdelanim monogramom.
Od teh pravil so nekoliko odstopala tržaška društva, ki so se večkrat odločala za helebardo (tržaški mestni grb).
Prapori so bili večinoma pravokotne, trikotne ali kvadratne oblike.
Za trikotne so se odločale predvsem šole in sokolska društva, ostala društva pa so po lastni presoji izbirala pravokotno ali kvadratno obliko.
Barve praporov so bile zelo različne in slikovite.
Poleg trobarvne kombinacije (bela - modra - rdeča ali rdeča - bela - modra) so prevladovali prapori z belo, modro ali rdečo podlago.
Večina praporov, ki so jih običajno krasile zlate resice, je imela tudi društveni grb ali alegorično podobo, okrog katere sta bila uvezena datum razvitja in ime društva.
Sestavni del prapora je bil kumski, praviloma bel, dvojni trak s pentljo, ki ga je ob razvitju darovala kumica.
Na traku je bilo tudi posvetilo s kumičinim imenom, ob njem pa je visel še moder trak, darilo domačih pevk ali deklet.
Ostale trakove so večinoma darovala društva, ki so prisostvovala razvitju prapora.
Nekatera bogatejša društva so si privoščila tudi srebrne vence, ki so jih obešali pod nastavkom na drog zastave.
Za samo razvitje prapora je veljal uhojeni protokol, ki so ga društva praviloma dosledno upoštevala.
Razvitja so ponavadi prirejali na prostem, kjer so prostor, namenjen slovesnosti, okrasili z zelenjem in narodnimi zastavami na visokih smrekovih drogovih.
Ob vhodnem slavoloku so prihajajoče goste pričakali bodrilni napisi, dekleta pa so jim pripenjala narodne značke.
Povsem razumljivo je, da so posebno skrb posvečali tudi okrasitvi odra, na katerem je potekal osrednji del slovesnosti.
Na odru, ki je bil skrbno pripravljen oziroma okrašen z bršljanovimi venci in trakovi v narodnih barvah, so se namestili pevci domačega društva in zastavonoše gostujočih s svojimi prapori.
Sam potek slovesnosti je običajno potekal v dveh delih.
V prvem so uprizorili otvoritev z nastopom domačega pevskega zbora, sledil je pozdrav predsednika društva in razvitje prapora, nato pa kumičino voščilo in pripenjanje kumičinega traku, pripenjanje drugih trakov, pobratenje z na odru stoječimi prapori, osrednji govor in nazadnje zabijanje žebljev v drog prapora.
S tem simboličnim dejanjem se je končal prvi del slovesnosti.
V drugem delu je sledil koncert gostujočih pevskih zborov, ki so zapeli vsak po eno pesem.
Zaključni del slovesnosti pa so popestrile godbe in tamburaške glasbene skupine.
Ne gre prezreti dejstva, da so bile te slovesnosti množične narodne manifestacije, ki so krepile nacionalno zavest in enotnost.
Društveno delovanje je kmalu po italijanski zasedbi Primorske in Istre začelo usihati, s prihodom fašizma pa se je pričelo brutalno uničevanje društvenih sedežev in inventarja.
Tlačenje slovenske besede, knjig in drugih simbolov slovenstva je kulminiralo v letih 1927/28.
Namen pričujočega članka je v zgoščeni obliki predstaviti bistvo gledališkega dogodka in obreda, njune stične točke in razlike ter možnost prepleta obeh komponent v novo kulturno obliko.
Članek v novi luči osvetljuje psihološko bistvo ritualnega dejanja, ki ga običajno razumemo kot religiozno, sektaško ali tribalno prakso brez slehernega pomena za sodobnega človeka.
Članek opozarja na potrebo in pomen sodobnega objektivnega obreda, ki se v okviru gledališkega iskanja poraja že celo stoletje in ki na novem nivoju zadošča človekovemu duhovnemu gonu k lastni ekstatični sredici, ki mu lahko edina omogoči vpogled v transcendenčno resničnost in vsevključujočo enotnost sveta.
Tej srži se skuša sodobni človek (zaman) približati, ob odsotnosti ustreznih (pozabljenih in novih) kulturnih oblik in tehnik, s fizično in psihično nevarnimi surogati.
Pri pisanju se je avtor naslanjal na teoretično poznavanje mitologije in obrednosti ter psihologije rituala in na tridesetletna praktična izkustva iz lastnega in tujega (Grotowski) performativnega ustvarjanja in aktivnih izkustev objektivne obrednosti ter z raziskavo raznih oblik veznih členov med gledališčem in obredom.
Gledališče je poleg ustvarjalnega prostora tudi družbena ustanova z močno socialno funkcijo, kot prostor socialnega srečevanja v smislu družabnosti in statusnega displeja.
Tudi obred ima socialno funkcijo, ki pa predstavlja obnovo in oživitev povezav na osnovi občega aktivnega izkustva globinskih bivanjskih korenin, stika z, kot to imenuje jungovec Neumann, "duhom človeške vrste" (Neumann, 1991, 11).
Gledališče tudi zabava in sprošča od vsakdanjih stresov vročičnega posameznika.
Ritual s svojimi temeljnimi bivanjskimi temami in zavestno kritičnimi situacijami, ki naj bi dramile nezavedne vsebine, predpostavlja udeležence, katerih vsakdanjost je uravnotežena in ki obred kot eksistenčni pretres sprejemajo kot zaželjeno in potrebno "prenovitev v ognju".
Obredu je načelno tuj element komodnosti in zabavnosti, sprostitev pa se dogaja na globljem nivoju, kot posledica dokončanja potovanja skozi neznano, z vsemi njegovimi izzivi, napori in doživetji.
V vsaki obrednosti je namreč zmeraj vsaj sled iniciacijske preizkušnje.
V naslednjem projektu, "Majhna voda" (1995) so obiskovalci prispeli že sredi popoldneva.
V duha dogajanja jih je vpeljalo molčeče nekajurno "potovanje" po dolini, med katerim smo jih uvedli v preproste oblike povišane pozornosti do narave, skrbi za skupino in čutenje lastnega organizma.
Pred večernim dogajanjem na podobni osnovi, kot je bilo v prejšnjem projektu, smo poskrbeli še za ustrezno mešanico predlogov osamitve, sproščene družabnosti in praktične pomoči pri pripravi večerje in ognja.
Gre torej za nekaj novega s pridihom nečesa zelo starega.
Nekaj, kar ni ne gledališče ne obred, nekaj, kar ne terja apriorne pripadnosti skupini in aktivne udeležbe kot v klasičnem obredu, po drugi strani pa tudi ne nekaj, kar si lahko kupiš z vstopnico in si udobno ogledaš iz fotelja v temnem kotu.
Težo kompleksnih vprašanj o možnosti obredne kulture ali performativne obrednosti torej znatno lajša spoznanje, da se v bistvu vračamo k nečemu, kar je v naših genih kot elementarno človeško in kar je bilo, na drug način in v drugačnem okolju, nekoč že živeto.
Spet smo pri vii negativi, pri zgolj odstranjevanju kamenja, dušečega življenja.
In spet se oglasi stari Grotowski: "Odkritja so za našim hrbtom in treba je potovati vzvratno, da jih dosežemo."
(Grotowski, 1988, 39) Gotovo, pot je še dolga, a dosedanji obcestni plešoči kamni pričajo, da prava.
Vzporedno z reformo organizacije gledališke dejavnosti se je dogajala tudi reforma gledaliških zvrsti: od tragedije, ko se z Meropo Scipiona Maffeia udejanji prva resnična zmaga književnega dela na javnih odrih Italije (Ortolani, 1962, 128), do opere, kjer se uveljavi težnja po ravnovesju med vsemi zvrstmi umetnosti, medtem ko naj bi samostojnost in umetniško dostojanstvo dobil dramski tekst oziroma libreto.
V sodelovanju skladatelja Baldassarra Galuppija, imenovanega Il Buranello, in Carla Goldonija kot libretista, se v Benetkah, v nasprotju z že razširjeno neaplejsko opero buffo, kot njena inačica rodi in uveljavi komična beneška opera (Mangini, 1974, 128).
Z zahtevnimi scenografijami, mitološkimi in junaškimi vsebinami pa so poleg opere vse bolj priljubljeni tudi plesi.
In ne glede na dejstvo, da je opera še vse 18. stoletje poglavitna zvrst, ji komedija začne konkurirati, tako da jo gledališča, v izmenjavi z opero, vse pogosteje uvrščajo na repertoar.
Iz dokumenta razberemo, da so bili prostor in pritikline v mestni četrti Belveder, ki jih je uporabljalo koprsko akademsko gledališče, že od začetka v hiši Janeza Dominika Grisona, sama stavba pa je bila pod hipoteko letno obremenjena z 12.8 lirami v korist družine Rodella iz Podpeči.
Premoženje in bremena Grisonija so nato 3. septembra 1649 prešla v last Filippa d'Ambrosija, ki je moral dajatve plačevati družini Rodella.
Omenjeno hipoteko 12.8 lir na breme stavbe v Kopru je vdova pokojnega Petra Rodelle, gospa Barbara, leta 1650 prodala Dominiku Tiepolu.
V dokumentih za predajo lastništva je omenjeno, da je bila hiša iz koprske četrti Belveder najprej v lasti Grisonija in da je že od takrat bila oddana v uporabo akademiji.
Stavba je bila od tedaj preurejena v sedež akademije, ki je plačevala 60 lir letne najemnine Juliji d'Ambrosi, sodišče pa je kasneje sklenilo, naj akademija plačuje 31 lir Andreju Tiepolu, ostalo pa Juliji d'Ambrosi.
Kasneje pa je bila ta ista stavba preurejena v akademsko gledališče.
Na podlagi dediščine sta vsa imovina pokojnega Grisonija in omenjeno breme na stavbo prešla v last Girolama Gravisija in naslednikov.
Akademija in akademsko gledališče sta ves čas svojega delovanja zanjo redno plačevali letno najemnino družini Gravisi.
V 19. stoletju so si novi lastniki lož prisvojili stavbo in si tu postavili gledališče.
Gravisijem pa niso hoteli plačevati najemnine zanjo.
Tako so ti zadevo predali sodišču.
Leta 1760 so z zidnimi tapetami prelepili il "Camerino del Teatro", leta 1764 so imeli izredne izdatke za popravilo gledaliških polken, leta 1778 pa so zopet porabili večje vsote za obnovo zunanjosti in notranjosti gledališke hiše.
Tako so obnovili okna, kar 300 lir pa so porabili za "in ocasione delle Scene e Tendoni provvedute per questo pubblico teatro, giusto la commissione dalli spettabili Sindici".
Koprsko gledališče še danes kaže arhitektonsko zasnovo beneškega, ki se je v sedemnajstem stoletju uveljavilo z uokvirjenim odrom, orkestrsko jamo in ložami, radialno razdeljenimi v balkone in podkvasto razporejenimi v štiri nadstropja.
Kar pa se tiče scenografije, najprej povejmo, da se le-ta začne uveljavljati kot profesionalno znanje v 17. stoletju, ko postane arte (Zorzi, 1977, 262).
Beneški scenografi razvijejo svojo šolo, za katero je značilna predvsem omilitev najbolj pretiranih in spektakelskih elementov, značilnih pri scenografskih postavitvah opere.
Igralci so bili v tistem času aktivni vse do svoje visoke starosti, saj je bila odrska igra edini vir njihovega preživetja.
Tako je tudi Marliani vse do zadnjega ostal na odru kot velik in spoštovan igralec (Bartoli, 1781, 1978, 27).
Z zahtevami po rednih vajah in spoštovanju besedila komedije je naravnejšo igro zahteval tudi Goldoni, Denis Diderot ji je v delu Paradoxe sur le comedien postavil teoretične temelje, med igralci pa se je v praksi zanjo prvi začel zavzemati angleški igralec David Garrick, kateremu gre tudi zasluga, da so v drugi polovici 18. stoletja z odra končno pregnali petične gledalce, ki so na odru, resnici na ljubo, bili bolj zaradi izkazovanja svojega razkošja kot pa zaradi predstave same.
5 Il Buranello je vzdevek skladatelja Baldassara Galuppija, enega najpomembnejših skladateljev opere buffe, ki jo je v letih 1749-66 skladal na Goldonijeve librete.
Težnja k preprostosti in jasnosti tragedije ter izražanja izhaja iz kartezijanskega okusa in racionalistične poetike pa tudi iz rimske akademije Arcadia, ki si je za cilj postavila opustitev baročnega pretiravanja in ponovno vzpostavitev klasične tradicije, kjer bi bila bistvena preprostost izražanja in čustev, čeprav so se v praksi stvari obrnile drugače.
Arkadična je tudi idiličnost sveta, v katerem pastirji in nimfe živijo v enakopravnosti, brez razlikovanj med visokimi in nizkimi družbenimi sloji.
Tako princesa Euriala zahteva, da jo nimfa Serminda kliče kar po imenu.
Po njenem vljudnost na dvoru ni nikoli tako čista, saj jo kazita tako laž kot koristoljubje.
Vi rimane fondar Sede immortale,
c. Si alza infuriata.
Na tragedijo Erizio pa moramo gledati tudi z vidika obdobja, v katerem je bila napisana, saj je bil grof Stefano človek svojega časa.
Zato ni čudno, da se v tragediji grofa Stefana, La Erizia, prepletajo tragični in sentimentalni elementi, do katerih je bil strpen celo Voltaire.
Po njegovem sme biti v tragedijo vpletena tudi ljubezen, vendar le takrat, ko je bistvenega pomena za osnovno dogajanje in če je njeno prikazovanje prilagojeno moralnim zahtevam zvrsti: vidne morajo biti njene nevarnosti, ki lahko pripeljejo v trpljenje in celo v zločin.
Poleg tega pa v Voltairovi dramski teoriji zasledimo tudi nov poudarek na emotivnem in predvsem sentimentalnem aspektu dogajanja (Carlson, 1989, 171).
Prvi je osnutek tragedije, z naslovom Merope.
Deve alla moglie prima Donar tutto se stesso
Se mi avesse piaciuto il far d'innamorato
Leta 1758 se je po očetovi smrti vrnil v Koper, da bi z bratom Stefanom uredil zadeve pri dedovanju.
Ker je želel, da bi se tudi v Istro začela vpeljevati industrijska proizvodnja, je v Koper prestavil predilnico volne, ki jo je v okolici Benetk podedoval od svoje prve žene.
Ob tem so ga koprski plemiči, prepričani, da vsako delo škodi njihovemu dostojanstvu, izpostavili posmehu celega mesta.
Ko je predilnico po enoletnem delovanju poplavilo, je Carli ni več obnovil, temveč je odšel iz Kopra.
Pred tem pa je bilo zelo pomembno njegovo kratko predsednikovanje akademiji Risorti, ki je po njegovi zaslugi pridobila odločilni zagon.
e) Nazadnje lahko rečemo, da navsezadnje sploh ni bilo tako malo predstav, kot se nam zdi na prvi pogled, še posebej, če pomislimo na velikost Kopra v 18. stoletju in če upoštevamo dejstvo, da je imelo daljše premore v dejavnosti celo beneško gledališče San Moise, medtem ko se je tudi gledališče San Samuele v prvi polovici stoletja odpiralo le v času sejma ob prazniku vnebovzetja.
d) Večina gledaliških del koprskih avtorjev so tragedije.
To je tudi razumljivo, če pomislimo na dejstvo, da je bila tragedija vedno elitna zvrst, vezana na dvor in akademsko literarno tradicijo.
Ozkemu krogu prijateljev, pred katerim so plemiči sami uprizarjali besedila, je bila pomembnejša vsebina dela kot pa izgled njegove uprizoritve.
kilogramov kamenja, kar pomeni, da so na primer samo v katastrski občini Trebče, kjer je bilo v začetku prejšnjega stoletja okoli 330 tisoč kvadratnih metrov kultiviranih površin, izkopali, odlomili in prestavili okoli 50 tisoč ton kamenja.
Kamenje so nato uporabili za postavljanje za Kras tako značilnih mejnih zidkov med parcelami ali so ga tovorili na kup in oblikovali številne in obsežne kamnite groblje, ki so tu pa tam še danes vidne na robu kraških vasi.
Maksimalno agrarno izrabo tal je Kras poznal v prvi polovici prejšnjega stoletja, ko so bile intenzivnemu kmetijstvu namenjene površine v neposredni okolici naselij ter vse, tudi bolj oddaljene kraške doline, saj so bili to edini deli kraškega površja, kjer je prihajalo do akumulacije prsti, medtem ko je bilo preostalo zemljišče namenjeno paši in sečnji ter s tem nadaljnjemu vegetacijskemu krčenju.
S postopno deagrarizacijo, ki je dosegla najbolj intenzivno fazo z opuščanjem pašne živinoreje po drugi svetovni vojni, se je obseg tradicionalnih agrarnih površin močno skrčil in v bistvu omejil le na donosnejše vinogradniške površine v neposredni okolici kraških naselij.
Na ta način so se kmetijsko izrabljena tla, če izključimo gozdne površine, od leta 1900 do danes v okviru tržaške pokrajine skrčila za več kot 75% in za več kot 65% samo od leta 1951.
Intenzivne kulture, se pravi njive, vinogradi in sadovnjaki, obsegajo danes le okrog 8% površja, medtem ko je bil še leta 1951 njihov obseg trikrat večji.
Povečuje se torej obseg zaraščenih površin, ki se vse manj izkoriščajo in kultivirajo, nenazadnje zato, ker se nad temi površinami izvaja dokaj restriktivni varstveni nadzor, ob njih pa tudi delež neproduktivnih površin, to se pravi pozidanih, asfaltiranih in drugih lokalni agrarni izrabi odtujenih površin.
V okviru teh površin so značilni številni razlastitveni posegi, na primer za državno cesto 202, za avtocesto, za begunska naselja pri Padričah, Opčinah, Proseku, Križu, Nabrežini, Sesljanu in Devinu, za naftovod, plinovod in električne daljnovode, za avtoport in končno za raziskovalno središče pri Padričah ter sinhrotron pri Bazovici.
Skupno so zajele razlastitve na Krasu okrog 15% vseh površin.
Toda na Krasu ni šlo in ne gre le za zunanji medetnični stik, na kar opozarja že območje Devina in Štivana, ki je s svojimi verskimi kompleksi odigralo pomembno vlogo pri pokristjanjevanju kraškega prebivalstva najprej in povezovanju romanske in slovanske kulture kasneje, in kjer je leta 1607 nastal prvi italijansko-slovenski slovar.
Lahko bi rekli, da danes tradicijo medkulturnega povezovanja v tem prostoru v nekem smislu nadaljuje Jadranski zavod združenega sveta.
Za razliko od preteklosti pa je praksa medetničnega povezovanja postala na Krasu tudi vse bolj otipljiva in prisotna, saj je zaradi zgoraj navedene povojne naselitvene politike in družbenih procesov prišlo do spreminjanja poteka in lastnosti klasične etnične meje, ki si je v teku tega stoletja utrla pot preko Tržaškega Krasa in se tako razširila iz nekdaj dovolj jasne in linearne delitvene črte v tako imenovani interetnični kontinuum, ki ni več teritorialno definiran, ampak se z različno intenzivnostjo uveljavlja na celotnem območju kulturnega stika in demografskega prepletanja med avtohtonim in priseljenim prebivalstvom.
Najbolj viden rezultat uveljavljanja situacije interetničnega kontinuuma so vse bolj številni mešani zakoni in čedalje težje "objektivno" etnično opredeljevanje, saj občutijo otroci mešanih zakonov ali celo otroci otrok mešanih zakonov istočasno pripadnost dvema ali celo več etničnim skupinam, seveda preko različnih asociativnih vezi, jezikovni kodeks znotraj interetničnega kontinuuma pa je odvisen od konkretnih okoliščin, funkcionalne namembnosti in tipa sogovornikov, nenazadnje pa tudi od družbene in politične klime.
Danes smo vajeni, da o etničnih kategorijah govorimo v absolutnih terminih in navajamo, da se je od začetka stoletja do danes delež Slovencev na Tržaškem Krasu zmanjšal na primer od 90% na manj kot 50% v občini Devin-Nabrežina ali od 99% na okrog 80% v občinah Zgonik in Repentabor.
V bodoče bo treba etnično opredeljevanje nujno relativizirati, saj ne bo mogoče prebivalcev Krasa in drugih območij etničnega
kontinentalen prevzem je nato kamnarstvo, ki so ga v tem območju razvili že Rimljani in se je kasneje ohranilo kot dodatna dopolnilna dejavnost kraškega podeželja in postala kasneje v Nabrežini prava industrijska dejavnost, ki je v ta kraj dnevno privabljala samo z železnico nad tisoč delavcev, kar je več, kot je bilo vseh potnikov za Trst.
Razvoj kamnarstva v drugi polovici prejšnjega stoletja ni le povzročil, da se je Nabrežina z dvema železniškima postajama, 40 kamnolomi, 22 kamnarskimi delavnicami in 35 gostilnami razvila v najbolj obsežno kraško naselje, ampak je močno vplivala tudi na razvoj gradbene tehnike in kulture v bližnji in širši okolici.
V oblačilni kulturi je izraz mediteransko-kontinentalnega stika posebna noša, ki so jo kasneje, še posebno v ženski različici, obogatili z novimi detajli in prevzemi.
V jezikovnem pogledu je Tržaški Kras dal svoje izvorno slovensko ime številnim kraškim pojavom po vsem svetu, na primer lokalni izraz "dolina", ki je prešel v mednarodno znanstveno terminologijo.
A to je tudi območje številnih jezikovnih interferenc in prevzemov, čeprav so slednji praviloma številnejši v slovenskih govorih.
Nenazadnje pa se na Tržaškem Krasu še danes stikata dve avtohtoni slovenski dialektalni skupini: kraška na zahodnem delu do Opčin in notranjska na območju tako imenovanega vzhodnega Krasa.
Kras izraža torej tudi v družbeno-kulturnem pogledu vso svojo multiformnost in raznolikost, kar seveda ne zmanjšuje, temveč povečuje njegovo svojevrstnost in edinstvenost, s tem pa tudi privlačnost.
Modeli dvojezičnega izobraževanja v svetu so v zadnjih petdesetih letih bili pogosto v središču političnih, družbenih in ekonomskih obravnav, kar je vplivalo na procese njihovega razvoja in postopke spreminjanja.
V večini dežel zahodne Evrope gre za postopno uveljavljanje manjšinskih, pogosto tudi manj razširjenih jezikov (ang. minority and lesser used languages), kar v različnih oblikah izobraževanja pomeni ohranjanje jezika in kulture narodnostnih manjšin.
V srednji in vzhodni Evropi pa so na položaj posameznih etnij in posredno na vsebino njihovega družbenega in kulturnega delovanja vplivale tudi politične spremembe.
Opis dvojezičnih modelov v elaboratu se loteva dveh stvarnosti, in sicer izobraževanja Slovencev v Italiji in izobraževanja za dvojezičnost v Sloveniji, natančneje šolstva na narodnostno mešanem območju Slovenske Istre.
Model večinskega šolstva v Slovenski Istri je le delno predstavljen, in sicer v posebnostih zgodnjega učenja/poučevanja drugega jezika (Čok, 1996, 225-240).
Učinki inovacijskega procesa (1991-1994) na pouk italijanskega jezika kot drugega jezika so zanimivi za kurikularno prenovo slovenske osnovne šole.
Evropa različnih kultur, narodov in narodnostnih skupnosti se bo ohranila le, če bo temeljna vez stičnih in sožitvenih lastnosti dovolj močna.
Mnogi skupni evropski dokumenti poskušajo postaviti izhodišča razmeram, ki naj bi v večinskih okoljih ohranjala različnost jezikov in posebnosti kultur manjšinskih skupnosti.
Večina evropskih držav vgrajuje v šolske reforme medkulturne vsebine in oblike izobraževanja za večjezičnost.
Ta sicer ni vselej le avtohtona večjezičnost, vendar je pomen manjšinskih in sosedskih jezikov vselej izpostavljen.
2. sooblikovati ustrezen odnos do lastne kulture in jezika in drugih avtohtonih (ter neavtohtonih) kultur in jezikov.
Na območju zahodnega dela slovenskega kulturnega prostora, kjer se ob slovensko-italijanski meji stikata dve kulturi in dva jezika, je prav gotovo potrebno upoštevati obe funkciji šolstva v tem prostoru.
Medtem ko je prva naloga s primerno jezikovno in šolsko politiko (z izbiro ustreznih učnih predmetov, tedenskim številom ur posameznih predmetov in primernimi učnimi programi) na nek način lažje izvedljiva, pa je izvajanje druge naloge zaradi same narave problema veliko bolj kompleksno in poleg šole vključuje celotno družbeno okolje posameznika ali družbene skupine.
Predoperativna doba mišljenja (od drugega do sedmega leta življenja) je obdobje pridobivanja jezika in obdobje zorenja miselnih operacij.
V obdobju intuitivne inteligence (od četrtega do sedmega leta) se zunanje dejavnosti ponotranjajo, uzaveščajo.
Neposredna jezikovna izkušnja omogoča otroku posploševanje predstave.
Upovedovanje pomena, povezano z otrokovo dejavnostjo, sproži proces semiotizacije: označeno (fr. signifié) dobi svojega označevalca (fr. signifiant).
Ubeseditev pa je le ena od oblik simbolizacije.
Otrok izraža svoje predstave z risbo, s posnemovalno, domišljijsko in simbolično igro.
Igralne dejavnosti tega obdobja so sestavni del strukture otroškega mišljenja.
Igra je vsebina in oblika jezikovnega vzgajanja in učenja.
Intenzivnost in kvaliteta medsebojnega vplivanja kultur pa nista vselej enako ugodna.
Če je tuja kultura daleč od otrokovih spoznavnih izkušenj, je otrok ne sprejema.
Če se tuja kultura otroku ponuja v obliki potrošništva ali mode, jo otrok sprejema kot zanimivost.
Če pa, po vzorcu odraslih, trženje tuje kulture doživlja kot vrednoto, ki matično kulturo presega in omalovažuje, bo njegovo začetno navdušenje z odraščanjem postajalo vse bolj nekritično čaščenje (idolatrija) vsega tujega.
Tako nepremišljeno posnemanje tujih kulturnih vzorcev in navdušenje za vse, kar je tujega, ne vpliva ugodno na otrokov značaj in oblikovanje njegove osebnosti.
Zgodnje učenje tujih jezikov je tudi vzgajanje evropskih državljanov v duhu odprtosti, spoštovanja različnosti in posebnosti drugih; je vzgajanje mladih v duhu kulturnega relativizma in oblikovanje tolerantnih osebnosti.
Zgodnje učenje drugega jezika poskuša uskladiti samodejno in načrtovano učenje jezika.
Proces učenja je sicer odprt za vse vsebine, ki jih ponuja življenje, in se prilagaja sprotnemu interdisciplinarnemu povezovanju.
Pouk drugega jezika v šoli si mora postaviti dolgoročne in kratkoročne jezikovne cilje na različnih ravneh.
Čeprav je načrtovanje jezikovnega učenja odprto za dopolnitve in interdisciplinarne povezave, je didaktična pot do znanj določena.
Horizontalno os pouka drugega jezika predstavlja interdisciplinarnost vsebin in didaktičnih dejavnosti.
Vertikalno os pa določajo moduli posameznih področij in njim lastne didaktične tehnike.
Tematska vez združuje vsebine učnih enot po diagonali; etapni cilji, ki jih oblikujemo s pomočjo jezikovnega ali glasbenega ali motoričnega modula, pa vežejo program v celoto.
Poleg teh povezav mora oblikovanje učnih enot upoštevati pedagoška in didaktična načela pouka na razredni stopnji osnovne šole.
2 "O tem, kakšna je črna skrinjica, ki predstavlja proces zgodnjega usvajanja tujega jezika, lahko sodimo le na osnovi začasnih gotovosti" (prevod avtorice iz fr).
Vsebine povezujejo spoznavanje jezika z ostalimi vzgojami, transfer učenja in spretnosti pa postopke tega spoznavanja.
Odnosi med procesi poučevanja in učenja na eni strani in vrednotenja na drugi so neposredni in med seboj soodvisni.
Vrednotenje učinkov učenja je usmerjeno v napredovanje in ne v ugotavljanje zastojev.
Jezik je najpomembnejše sredstvo pridobivanja informacij v procesu učenja.
Govor kot sporazumevalni kod, ki ga otrok uporablja že pred vstopom v šolo, mu pomaga informacije pridobivati, jih preverjati in z njimi oblikovati strukturo svojega mišljenja.
Govor je močno povezan s čustvovanjem in doživljanjem.
V predšolskem obdobju je otrok najbolj zaposlen z odkrivanjem samega sebe in razmerij zunanjega sveta do njegove osebnosti.
Najpreprostejša vsakdanja opravila niso le materialno opravljanje neke dejavnosti, so odnosi do njene vsebine, čustvovanja ob njej in vse predstave, ki ob njej oblikujejo otrokovo podobo stvarnosti.
Prenos stvarnega sveta v simbole, njihovo prepoznavanje in razumevanje so predvsem odvisni od oblikovanja predstave, ki je vsakemu otroku lastna.
Nekaj pa je v tem procesu skupnega vsem otrokom: iskanje samega sebe v drugem, ki je odsev njega samega.
V nastajanju predstave otrok osvaja materialni svet, se vključuje vanj, v iskanju samega sebe prodira v osebnost svojega bližnjega.
Semiotična predelava informacije oblikuje otrokov odnos do nje.
Znake, ki omogočajo otroku pridobivanje informacije, je mogoče slišati, videti, otipati.
Otrok jih bo razumel, jih analiziral, se nanje odzival.
Pri tem mu bodo v pomoč ali oviro njegove sposobnosti, značaj, temperament, stališča do vsebine, ki jo spoznava, motivi, interesi in izkušnje.
To, kar razume, pa tudi to, česar ne razume, bo poskusil upovedati.
S posnemanjem (simulacija), ki je sicer usmerjeno v pridobivanje jezika, je pa predvsem vključevanje samega sebe v podobno in drugačno, se odvija prehod od podobnega, analognega k otipnemu, izvirnemu, l'analogique et le digitale (Barthes, 1964, v: Mallet, 1993, 55).3 V tej igri jezikovnih povezav in pomenskega prenosa se lahko sproži upovedovanje v drugem jeziku.
Vendar je med tehnikami nebesednega sporočanja in lepotnega doživljanja ter jezikom bistvena razlika.
Čeprav z risbo, gibom, melodijo prenašamo sporočilo, ki bi ga lahko tudi ubesedili, je to sporočilo vezano na naravo svoje pojavnosti: na barvo in obliko, na prostor ali instrument.
Izrazne tehnike nebesednega sporočanja le redko lahko interpretirajo druga drugo, jezik pa lahko opisuje in predstavlja vsako med njimi.
Jezik je zunaj in znotraj njihove izraznosti, je edini med izraznimi sposobnostmi, ki se lahko vselej integrira v sporočilo.
Ta lastnost daje jeziku poseben položaj.
Drugi znaki prispevajo k vsebini znotraj besedilnosti vsakokratnega okvira, v katerem se pojavljajo (de Beaugrande, Dressler, 1981).
- razumevanju, razlagi in oblikovanju sporočila in besedila v jeziku, ki ga njegovi učenci še ne obvladujejo.
Če bi se ti skrajni pogledi na učenje jezika uveljavili tudi pri zgodnjem uvajanju drugega jezika v šoli, bi skrajnosti komunikacijske metode še prej izgubile svojo zveličavnost.
Pri otroku bi se, še prej kot pri odraslem, izkazalo, da je prenos vsebine mogoč, dokler ga omogoča jezikovna oblika.
Poleg tega je razvijanje sporočanjske sposobnosti s pomočjo sporazumevalnih tehnik tradicionalnega tipa (dialog, mikrodialoški dril, variacije istega vzorca glede na sporočanjski položaj) za otroka nezanimivo.
Navadno so to jezikovni vzorci, ki jih sestavljajo tipični sklopi in zveze besed, ki naj bi imeli kar najširšo uporabnost.
Ustrezali naj bi sporočanjski namembnosti, imeli pa naj bi tudi didaktično nalogo.
Pri tem je sobesedilo, v katerem se namembnost vzorca lahko udejanja, navadno skopo ali ga sploh ni.
V resnici pa je sobesedilo v napovedi upovedovanja (okoliščine) in nastaja z upovedovanjem (odziv na spodbudo).
Uzaveščanje drugega jezika pri otroku je postavljeno v jezikovne okvire, ki obsegajo besedilni svet otrokovega stvarnega sveta.
Otrok upoveduje svoja sporočila v drugem jeziku na osnovi izkušenj v materinščini, pridobiva pa tudi izvirne jezikovne izkušnje.
Z obojimi si uzavešča jezikovno in sporočanjsko sposobnost in v stiku z vrstniki ali odraslimi preverja njuno učinkovitost.
Pojavnost njegovega sporočila spremlja izražanje nebesedne narave.
Zato je pouk drugega jezika, ki je usmerjen v sporočanjski dril, za otroka pretesen okvir.
Njegovo besedno sporočanje je vsebinsko odprto in strukturalno manj sistematično, vendar pa ustrezno in zadostno, v skladu z načeli in pravili, ki omogočajo sporočilnost.
Igra je kot svojstvena dejavnost najbliže otrokovi naravi in zakonitostim njegovega odraščanja.
Igra je način, kako se otrok uči tisto, česar ga sicer nihče ne more naučiti (Marjanovič-Umek, 1991, 3).
Za otroka je igra temeljna spoznavna izkušnja in osnova za proces usvajanja.
Ubeseditev novega pojma, na primer, je postavitev nove miselne in besedne igre (Wittgenstein, 1953).
Spoznavanje življenjskega reda in pravil tudi odrasli doživljamo kot svojstveno igro družbenih vlog.
Igra je temeljna metoda učenja v otroštvu, postopki njene izvedbe so tudi učni postopki in tehnike.
Organizacija igralnih dejavnosti kot stalnice učnega procesa daje igri značaj učne strategije.
Če je igra sestavni del metode jezikovnega pridobivanja, je jezikovni vzorec vsebina igralne dejavnosti.
Sobesedilo, ki je besedno in nebesedno, spodbuja poleg učenja jezika tudi izkušenjsko, socialno, psihomotorično učenje.
V raznovrstnih igralnih dejavnostih se ponujajo možnosti kulturnega vzgajanja.
Z igro urimo vse jezikovne spretnosti: uporabljamo sporočanjske vzorce, uzaveščamo slušne navade, poglabljamo razumevanje besedil, beremo in pišemo.
Sporočanjsko sposobnost razvijajo spoznavne igre, besedje uzaveščamo z igrami dopolnjevanja, zbiranja, razvrščanja, združevanja, prav z vsemi igralnimi dejavnostmi pa umeščamo posamezne jezikovne strukture v sistem.
Upovedovanje in sporazumevanje pa spodbujajo igre, ki povezujejo besedno izražanje z gibanjem oziroma motoričnim poustvarjanjem, s slikovnim upodabljanjem, oblikovanjem, petjem in rajanjem.
Marjanovič-Umek, L. (1991): Kaj je igra.
Izraz je prevzet iz trž.it. in istr.it.
Prim. tudi istopomensko: istr. it. (Rovinj) ravaniél (Rosamani ibid.), mugl. ravanél (DDM 132), furl. ravančl (NP 855), ben. ravančlo, rover. ravančl (Prati EV 141), knj.it. ravančllo, iz lat. * raphanlla, to pa iz lat. raphnus, kateremu ustreza it. ràfano / sev.it. ràvano (DEI V 3212; DELI 4, 1036; REW 7050, 7051).
Izposojeno iz trž.it. bot. dem. zucheta 'bučka' (GDDT 823; Rosamani 1271), ki je izraz širšega ben. areala: prim. ben.
(Izola) suchéta (Vascotto 308), bizj. zucheta (Domini 559), furl. zuchčte (NP 1322), vse dem. oblike ben. zuca 'buča' (Prati EV 210 d.), iz katerega se je razvilo tudi kraš. cúka 'Cucurbita pepo' (Bezlaj I 68; Mende RLS 53).
Izvor besede ostaja nepojasnjen, saj je neprepričljiva hipoteza o izvoru iz lat. cctia z aferezo začetnega zloga in metatezo ostalih dveh (GDDT ibid.; Prati ibid.).
Istr.slov. izrazi, ki so sorodni z istopomenskim kraš. fàžu, fžu (Bezlaj I 129; Rigler, Južnonotr. gov.
(Koper, Izola, Piran, Bale, Rovinj, Reka) faol (GDDT 226; Cernecca 45 d.; Rosamani 360; Samani 66; Vascotto 107) / (Koper, Piran, Buje, Motovun) faiol (GDDT ibid.; Rosamani ibid.; Semi 253; Vascotto ibid.) ben. izvora, kažejo na izhodišče faul, ki ni točno lokalizirano v Istri in ki se navezuje na furl. fasòul (NP 297) / fasûl (NP 298) 'fižol'.
Zadnji vir je lat. phasolu(m), iz phaslus, ki je gr. pháslos 'fižol' negotovega porekla (DEI II 1582; DELI 2, 413; REW 6464).
Istr.slov. izrazi, ki so sorodni s kraš. pl. fažolete / fažoleti / fžoleti enakega pomena (SDLA-Ts 537), so prevzeti iz trž.it. in istr.it.
Pri tem se ponuja preučevanje specifike agrarne izrabe tal in kmetijskih razvojnih potencialov ter spodbujanje sonaravnega prostorskega razvoja, varstva okolja in oblikovanja zaščitenih naravnih območij, upoštevaje regionalne družbeno-ekonomske in mednarodne okoliščine.
Organiziranje in stimuliranje mednarodnih konferenc ter drugih oblik soočanja in preverjanja znanstveno-raziskovalnega dela v slovenskem in mednarodnem kontekstu in seveda širjenje znanstveno-raziskovalnih dosežkov v okviru periodičnih in posebnih publikacij ter tiskanih in drugačnih medijev ponujajo raziskovalni ustanovi sredstva za ugotavljanje kvalitete in mednarodne primerljivosti znanstvenega dela.
Med uspešne povezave v okviru posameznih vsebin si ZRS Koper lahko šteje organizacijo osrednjega zgodovinskega dogodka leta 1997 na Primorskem.
V sodelovanju z Inštitutom za novejšo zgodovino, Znanstvenim inštitutom Filozofske fakultete v Ljubljani, Inštitutom za narodnostna vprašanja v Ljubljani, Goriškim muzejem in Pokrajinskim muzejem v Kopru je ZRS pripravil znanstveno konferenco ob 50-letnici Pariške mirovne pogodbe in priključitve Primorske k matični državi Sloveniji.
Seveda ob letošnjem jubileju ne smemo pozabiti, da je Zgodovinsko društvo s svojo znanstveno periodiko zraslo in se afirmiralo predvsem s pomočjo in podporo Mestne občine Koper ter nekdanje Skupnosti obalnih občin, Znanstvenega inštituta Filozofske fakultete in številnih sponzorjev, med katerimi je v prvih letih delovanja najvidnejše mesto zavzemala Zavarovalna družba Adriatic, kasneje pa Banka Koper.
V obdobju od novembra 1998 do aprila 1999 se je tako na temo "alternativnih pristopov" zvrstilo osem predavanj:
Ob tem pa kaže poudariti, da se bodo na to temo prvič srečali zgodovinarji iz Slovenije, Hrvaške in Italije ter razpravljali v duhu prijateljskega, vendar strokovnega in konstruktivnega čezmejnega sodelovanja, ob tako pomembnih zadevah, kot je zgodovinska, etnična in kulturna dediščina krajev, ki so v preteklosti nemalokrat povzročali napete odnose med različnimi skupnostmi.
To daje, ob sicer že zgledno zastavljenem sodelovanju, zagotovilo za še uspešnejše nadaljnje delovanje ved in zlasti posameznikov, skupnosti in državnih entitet na tem za slovensko državo pomembnem koščku narodnega ozemlja.
V članku teče beseda o romanskih in germanskih prvinah v italijansko-slovenskem slovarju Gregorija Alasie.
Leksikološko in etimološko je obdelanih okoli 150 besed, ki so v slovarju navedene poleg italijanskih gesel od A do C. Na koncu članka imamo abecedno kazalo slovenskih besed in kazalo po italijanskih geslih.
Posebna pozornost je posvečena besedam, ki bi jih po nekaterih kriterijih lahko uvrstili med starejše izposojenke.
Pričujoča razprava bo uporabna slavistom in romanistom, predvsem seveda slovenistom in italijanistom.
Slovar je nastal na Devinskem gradu l. 1607.
V njem najdemo okoli 2600 italijanskih geselskih besed s slovenskimi ustreznicami.
Ohranjen je en sam izvod, ki se nahaja v NUK-u pod oznako R 6828.
Leta 1979 je pri Mladinski knjigi izšel faksimile po tem edinem ohranjenem izvodu tako, da je to zelo pomembno delo za kulturo slovenskega naroda danes dostopno tudi širšemu krogu bralcev in, seveda, tudi znanstvenikov.
Pleteršnik in Bezlaj imata kancelár (PL I/385; BEZ II/14).
Končno izhodišče je lat. cancllrius "kancelar", REW 1573.
"Beseda je znana tudi v drugih slovan. jezikih, npr. hrv. kùhinja, nar. srb. kùjna, rus. kúxnja, češ. kuchyn (...).
Prevzeto iz stvnem. kuhhina ali srvnem. kuchn (od koder se je razvilo današnje nem. Küche), kar je izposojeno iz srlat. cocina 'kuhinja'.
To je pod vplivom glagola coquere 'kuhati' nastalo iz klas. lat. culna 'kuhinja'."
Pleteršnik ima kúhinja (PL I/484).
Oblika kuhnja/čuhnja je znana tudi v slovenskih istrskih govorih.
farbat (farbat) - colorare
Glej fentouat.
Furl. fitâ "oddati, dati v najem; najeti, vzeti v najem" (PIR 321); ben. fitar (ROS 383)14 - izpeljanke od lat. fctus "najem", REW 3280.
Pleteršnik ima fit "najem, zakup, najemščina, zakupščina" (PL I/200).
Bezlaj za lájben "splav, abort" navaja izvajanje iz bavarskega Läublin "abort" (BEZ II/120).
Na istem mestu po Megiseru navaja za 16. st. istokorensko obliko leibil "locus secretus", kar se pomensko ujema z it. cacatoio "stranišče".19
Z istim pomenom, "špargelj (Asparagus acutifolius)", navaja Metka Furlan za Kras praščika: "Verjetno dem. izpeljanka s fit. sufiksom *-ika iz prâska 'veja z listi' < it. frasca "isto" (BEZ III/103).
Če je domneva M. Furlan točna, gre za starejšo romansko izposojenko, vsekakor pred 15. stoletjem.23
Isto besedo ima tudi poleg gesla pianura, kjer zasledimo tudi domače polei (polje).
Pleteršnik nima te besede.
Metka Furlan s. v. róje "polje" (kjer beleži tudi obliko fra Gregorija) navaja avtorje, ki so leksem povezovali z rója "jarek, kanal, struga", "kar je iz furl. ròja, rò(j)e 'umetni iz tekoče vode speljani kanal, ki se uporablja za namakanje polj ali za katero drugo kmečko opravilo' < lat. arrgia 'rov v rudniku' (Meyer-Lübke, 678)" (BEZ III/193).
' domnevna furlanska iztočnica ne izpričuje, pa tudi izposojenke praviloma ne razširjajo pomenskega polja, zato povezava ne prepričuje" (ibid.).
Prim. nem. zärteln "maziti, milovati" (HURM 842).
prim. - primerjaj
* Članek je nastal kot predavanje, ki ga je imel avtor v dvojezičnem krožku "La rupe/Ob pečini" na Opčinah pri Trstu jeseni leta 1997.
Predavanje je potekalo izmenično v slovenskem in italijanskem jeziku na osnovi pisnega teksta v obeh jezikih, ki je bil razmnožen in razdeljen med publiko; obe jezikovni verziji sta bili napisani kot izvirnika in se med seboj tudi nekoliko razlikujeta.
Očitno je v tem pogledu zelo važna ne le institucionalizacija, ampak tudi teritorializacija manjšinskega varovanja oziroma obseg območja, v katerem se izvajajo sprejeta zaščitna določila, ki pa le redkokdaj zajemajo celotno avtohtono manjšinsko naselitveno ozemlje.
Določena utesnjenost manjšinske jezikovne in družbene enakopravnosti je še toliko bolj izrazita v primeru prostorske mobilnosti manjšinskega prebivalstva, ki v skladu z družbenim in gospodarskim razvojem teži po izseljevanju izven lastnega avtohtonega, povečini perifernega in manj razvitega območja, v urbana območja in večje zaposlitvene bazene.
Na ta način se prostorska mobilnost povezuje tudi z družbeno in predstavlja v mnogih primerih tudi prestop iz domačega manjšinskega v večinsko kulturno okolje ter asimilacijo v to okolje.
Zaradi tega je sodobni problem ohranjanja in uveljavljanja manjšinskih jezikov v Evropi ne toliko v tem, da se za manjšinska avtohtona naselitvena ozemlja in njihovo prebivalstvo priznavajo ustrezne zaščitne norme na družbenem in jezikovnem področju, ampak zlasti v tem, da se tem območjem omogočijo ustrezne razvojne možnosti oziroma sozvočje med demografsko, gospodarsko, družbeno, kulturno in etnično reprodukcijo v z manjšinami poseljenih območjih (Bufon, 1994b).
Sodobni programi revitalizacije manjšinskih kutur so v marsikaterem pogledu tudi programi regionalne revitalizacije perifernih območij, kakor je razvidno iz izkušenj oziroma naporov, ki se v tem pogledu izvajajo ne le v sicer relativno razviti Kataloniji, ampak tudi v tradicionalno perifernejših evropskih regijah, kakršni sta Wales in severna Škotska (Williams, 1997).
Drug zanimiv aspekt zadeva družbeno oziroma etnično-jezikovno okolje, iz katerega izvirajo šoloobvezni otroci, in v njem prisotne motivacije za izbiro enega ali drugega šolskega modela.
Žal razpolagamo v tem primeru le s podatki za manjšinske šole, v katerih je na splošno zaznati ne toliko porast vpisanih iz etnično mešanih zakonov, ki predstavljajo tako v manjšinskih šolah v Italiji kot Sloveniji že dokaj visok in stabiliziran delež (od 30% do 40%), kolikor vpisanih iz večinskih družinskih okolij: njihov delež se v slovenskih šolah v Italiji giblje med 5% in 15%, v italijanskih šolah v Sloveniji pa obsega kar 30% do 40% vseh učencev (Bogatec in Bufon, 1996; Stranj, 1992).
Presenetljiv je nadalje podatek, da je v nedavni sondaži, ki jo je nek specializiran inštitut opravil med prebivalci etnično mešanega obmejnega območja Furlanije-Julijske krajine, kar 38% družin z otroki navedlo, da so slednji delno ali v celoti obiskovali šole s slovenskim učnim jezikom.
Navedeni podatki odpirajo vprašanje nadaljnjega razvoja manjšinskih šol in poučevanja manjšinskih jezikov, saj se kaže sočasna potreba po ohranjanju in ovrednotenju lokalnih manjšinskih stvarnosti ter njihovem soočanju z večinskim okoljem, kar postavlja manjšinske skupnosti in jezike na izpostavljeno razpotje, ki se često odvija med sponami segregacije in samo-izolacije ter čermi integracije in asimilacije.
Kljub temu odigravajo manjšinske šole v območjih kulturnega stika nenadomestljivo vlogo: so izraz kulturne specifike manjšinskih skupnosti, hkrati pa pomemben dejavnik v gradnji nove evropske kulture sožitja in integracije.
Niso več le nekakšen folklorni ali fosiliziran preostanek preteklosti, ki ga centralne oblasti z večjo ali manjšo naklonjenostjo tolerirajo, ampak pravi laboratoriji šol prihodnosti, ki morajo biti odprti kvalitativnemu razvoju v izobraževalnem in vzgojnem procesu ter prilagajanju zahtevam sodobne evropske civilizacije in v njej potekajočih naporov po družbeni integraciji ob ohranjanju kulturne različnosti.
