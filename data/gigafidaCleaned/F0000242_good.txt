V obrazložitvi včerajšnje odločbe ustavnega sodišča sta navedena dva člena zakona o ustavnem sodišču; člen, ki posamezniku daje možnost, da vloži ustavno pritožbo, če meni, da so bile s posamičnim aktom kršene njegove človekove pravice in temeljne svoboščine, in člen, ki določa, da je ustavno sodišče najvišji organ sodne oblasti za varstvo ustavnosti in zakonitosti ter človekovih pravic in temeljnih svoboščin.
Janez Janša (SDS) in Ivan Božič (SKD) sta še pred začetkom razprave o predlogu dnevnega reda protestirala proti odločitvi predsednika državnega zbora Janeza Podobnika, da razprave o zadevi Kacin-Hvalica ne bo uvrstil na dnevni red 28. izredne seje.
Poudarila sta, da je skupina poslancev, ki v skladu s poslovnikom DZ predstavlja več kot zahtevano četrtino vseh poslancev, vložila zahtevo za sklic izredne seje, na kateri naj bi zbor obravnaval to temo, ker pa zahteva ni bila uresničena, kasneje soglašala s predlogom, da se ta točka uvrsti na dnevni red 28. izredne seje.
Kot je v odgovoru povedal Janez Podobnik, nima prav nič proti, da bi zbor obravnaval to temo, vztraja pa, da mora biti pripravljena v skladu s poslovnikom državnega zbora, torej se mora pripraviti ustrezno gradivo in oblikovati stališče matičnega delovnega telesa.
Opozicijski poslanci s tem niso bili zadovoljni in so Podobnika večkrat obtožili kršenja ustave in zakonov.
Janša je v enem svojih nastopov napovedal tudi vložitev zahteve za zamenjavo predsednika državnega zbora.
Nato pripravlja sile za hitro reševanje
