Začelo se je na Otoku
Še posebej skrb zbujoče pa je, da se nova oblika Creutzfeldt-Jakobove bolezni, ki jo vse bolj povezujejo z boleznijo norih krav, ne pojavlja več pri ljudeh, starejših od 50 let, pač pa tudi pri mlajših, pod 30 let in še manj.
Med 29 letos (do konca oktobra) umrlimi Britanci je tudi 14-letna Zoe Jeffries, ki je doslej sploh najmlajša žrtev bolezni norih krav.
Njena mama je, kot smo že pisali, tudi povedala, kako je Zoe že kot dveletno dekletce najraje jedla hamburgerje.
In na jedilniku jih je imela trikrat na teden.
Neobvladljivost narekuje nove predpise
Za vse skrbi v zvezi z nevarno boleznijo, ki razje možgane, pa tudi v Nemčiji ne morejo kriviti samo tujine.
Nemški kmeti se v strahu pred stroški in morebitnimi neprijetnimi ugotovitvami še upirajo obširnejšemu pregledovanju krav, zato jih je zvezna ministrica za zdravstvo Andrea Fischer v četrtek zaprosila, naj soglašajo z naključnimi pregledi.
A tudi tisti, ki jih tako koreniti varnostni ukrepi ne bi motili, opozarjajo, da znanstveniki še ne morejo zagotoviti stoodstotne zanesljivosti testov.
Poleg tega domnevajo, da se nova različica Creutzfeldt-Jakobove bolezni prenaša tudi s krvjo.
Nemški Rdeči križ zato že zavrača krvodajalce, ki so dlje časa živeli v Veliki Britaniji.
Ob poročilih, da je bolezen v Veliki Britaniji nedavno pokopala prvega bolnika v visoki starosti, poznavalci tudi ne izključujejo Creutzfeldt-Jakoba med primeri, ki so jih doslej pripisovali Alzheimerjevi bolezni.
Evroposlanci so izglasovali ustavitev proizvodnje živalske moke Predlog, po katerem bi v EU opravljali sistematične teste na govedu
Dodatni testi bodo koristni le v primeru, če jih bodo v državah Unije opravljali dosledno in resno, je v strasbourškem avditoriju poudaril komisar Byrne, ki je napovedal nove in pogostejše inšpekcije izvedencev veterinarskega urada, kajti dosedanji obiski so pokazali vrsto slabosti pri kontroli zdravja živali.
»Takšno početje je nesprejemljivo,« je pribil bruseljski komisar, ki želi ugotoviti, v kolikšni meri na območju skupnosti spoštujejo odločitve o umiku vseh vrst živalske drobovine iz proizvodnje hrane za ljudi in živali, kar evropska zakonodaja zahteva od 1. oktobra dalje.
Byrnova tiskovna predstavnica Beate Gminder je pojasnila, da se bodo inšpektorji komisije še posebej zanimali za način proizvodnje živalske moke, ki jo je še vedno mogoče uporabljati pri reji kokoši in prašičev, razen v treh državah, ki so jo popolnoma prepovedale.
Toda v bruseljskih diplomatskih krogih dvomijo, da bi komisija imela dovolj ljudi in sredstev za dosledno nadzorovanje vseh faz proizvodnega postopka v državah petnajsterice, zato v ospredje postavljajo čimprejšnjo ustanovitev agencije za varnost hrane, ki jo že nekaj časa snujejo v Uniji.
Idej na pretek, panika med potrošniki pa narašča.
- 27. junij: Evropska unija prepove uporabo živalskih proteinov v hrani, namenjeni govedu in drugim prežvekovalcem;
- 10. junij: evropska komisija predlaga popolno sprostitev izvoza britanskega goveda; po daljši proceduri je popolna prepoved izvoza formalno ukinjena nekaj mesecev kasneje;
- 16. december: ministrski svet EU sklene, da bo treba od 1. septembra 2000 obvezno označiti vse govedo;
