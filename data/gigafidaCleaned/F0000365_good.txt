Alojz Lah: »Po olimpiadi, nekje do leta 1988, smo tekmovali zelo intenzivno.
Praktično smo bili zdoma od 6 do 8 mesecev in po določenih letih se tega naveličaš oziroma gledaš na to tudi z druge strani.
V tujini je precej držav, ki so v tem športu zelo močne in so se v vseh teh letih tudi nenehno razvijale, vedno seveda pozitivno.
Marsikaj je seveda povezano tudi z denarjem, številčnost konj in možnost rezervnih konj vpliva na kakovost tekmovalnih konj.
Meni je bilo vedno bolj žal, da sva s konjem morala tekmovati na vso moč, oba sva vedno morala dati vse od sebe in to postane za jahača kot tudi za konja zelo utrudljivo.«
Velikošmarniška nedelja je bila očitno dobro nadomestilo za izgubljeni junijski tekmovalni dan v Lenartu.
Tamkajšnji organizatorji iz KK Slovenske gorice, ki ga vodi poslanec DZ mag. Janez Kramberger, so se izjemno potrudili in tekmovalno stezo odlično pripravili.
Nasploh je hipodrom zaživel v polnem blišču, saj je občina Lenart uredila celotno infrastrukturo, vodovodne in električne napeljave, javno razsvetljavo in ob sodniški tribuni zgradila nove prostore s sanitarijami in slačilnicami.
Pri urejanju so konjeniški zanesenjaki, ki že od leta 1947 razvijajo in negujejo konjeniško tradicijo v središču Slovenskih goric, ustvarjalno sodelovali in mnogi so veseli, da so se pobude iz začetka 90-ih let končno uresničile.
Njihova odrekanja in trud so rodila sadove in letošnji 15. avgust je bil najlepše plačilo za mnoge, ki jih ni več v klubu, in tiste, ki so s konji še vedno povezani, a ne opravljajo odgovornih nalog.
Organizatorjem je šlo na roke tudi vreme, lepa praznična nedelja je privabila več kot 2000 navdušenih obiskovalcev iz vse Slovenije.
Lenart je tako po nekajletni »suši« doživel razcvet in obisk, kakršnemu smo lahko priča samo na nekaterih izbranih dirkah v Sloveniji.
K temu je veliko pripomogla učinkovita promocija in program dirk, ki so ga domiselno sestavili in vanj vključili kasaško dirko za poslance DZ, kas pod sedlom in dve ravninski galopski dirki.
Skupaj je bilo prijavljenih 74 kasačev in 17 galoperjev, kar je za lenarško Poleno rekord, temu primerno so vse nastopajoče tudi prijazno sprejeli.
Očitno lenarška proga ustreza dolenjskim kasačem, ki so visoko pokazali kopita in pobrali kar 4 zmage.
Nekdanji predsednik Kluba za konjski šport iz Šentjerneja Ivan Košak je ves zadovoljen delil laskave ocene o izjemni organizaciji prireditve, odlično pripravljeni tekmovalni stezi in nasploh o prazniku konjeništva, kakršne v Sloveniji pogrešamo.
Tudi Lojze Gorjanc ni skoparil s komplimenti na račun organizatorjev, med katerimi je bila tudi letos opazna vloga neutrudnega blagajnika KK Slovenske gorice Antona Družovca.
Vse je videl in vse je trdno držal v rokah, celo na pokal za morebitnega novega rekorderja steze ni pozabil.
Imel je prav, saj so ga organizatorji letos po večletnih napovedih in pričakovanjih le potrebovali.
Da bo njihovo zadovoljstvo še večje, je pokal za novi rekord ostal kar doma.
4-letna kobila Sončni Žarek na vajetih njihovega člana Franca Orthaberja je namreč z lahkoto dosegla 1:17,7, kar je izvrsten čas za težko lenarško stezo z dokaj zahtevnimi ovinki in dolgo ciljno ravnino.
Na kasaških dirkah v Ljutomeru je že drugič v letošnji sezoni kot voznik nastopil Pero Crnković.
Priljubljeni Pero velja v kasaških krogih za pravo športno legendo.
S petletno kobilo Ally Bitter OAK, lastnika Dražena Cerjanca, je na junijskih dirkah osvojil tretje, na avgustovskih pa šesto mesto.
Pero Crnković se je že leta 1951 včlanil v konjeniški klub Vojvodina v kraju Svetozar Miletić.
Kraj je nekaterim bolj poznan po prvotnem imenu Lemeš (novo ime je dobil leta 1925).
Konjeniški klub tudi danes deluje pod tem imenom in na svojem hipodromu še vedno pripravlja kasaške dirke.
Tistih časov se Pero zelo rad spominja, saj v Lemešu pravijo, da se ljubezen ene vasi ocenjuje po tem, koliko pesmi je bilo o njej napisanih, koliko konj je šlo skozi vas in koliko ljubezni je bilo v njej rojenih.
Lemeš je vse to vedno združeval s svojimi tamburaši, dirkalnimi konji in tistimi, ki ga imajo radi.
Tokratna udeležba tekmovalcev v Latkovi vasi je presenetila celo največje optimiste, predvsem pa organizatorja, Nino Vodopivec in Janeza Miklavžina.
Kljub presenečenju ni bilo nobene zmede in v trenutku se je našel prostor za nove prikolice in transporterje, ki so še kar prihajali.
Na koncu tekmovalnega dne so zabeležili preko dvesto startov, kar je izjemna številka, tekmovalo pa je okrog 80 tekmovalcev na več kot sto konjih.
Soorganizator tekme je bi tudi KK Ježa pri Ježu.
Na število tekmovalcev je verjetno delno vplivalo tudi to, da je sobotna tekma v Mariboru odpadla zaradi slabega vremena, še bolj pa dober glas, ki se je o tekmovanju v Latkovi vasi razširil že po prvi tekmi leta 2002.
Poleg odlične podlage v parkurju, ki je za tekmovalce seveda najpomembnejša, pritegne tudi estetska urejenost parkurja in okolice, ne nazadnje pa tudi prijaznost organizatorjev, ki sproti skrbijo za dobro počutje tekmovalcev in obiskovalcev.
Kot vsako leto je z nasveti tudi tokrat pomagal tekmovalec in izkušen organizator Aleš Pevec.
Andrej Kučer (KK Gotovlje) je z Grisett zabeležil novo zmago v najtežji tekmi tega dne, kategoriji Ma-1,30 m s klasičnim baražem.
Z odličnim nastopom bi njegovo zmago kmalu ogrozila Irena Drobnič (KK Ljubljana) na Calimeri, ki je za njim v baražu zaostala za pičlih 0,10 sekunde, tretjeuvrščeni Luka Založnik (KK Rogaška Slatina) na Peggy Sue pa za samo 0,19 sekunde.
V kategoriji L-1,20 m (tekma na čas) je startalo kar 62 tekmovalcev.
Ponovno, kot že v Slovenj Gradcu, se je izkazala Maja Laufer (KK Piramida).
Tokrat je na šestletni Sidi slovenske toplokrvne reje zmagala z odličnim časom 51,73.
Hiter je bil tudi drugouvrščeni Aleš Pevec na La Bambi (56,00), Andrej Kučer na komaj petletni Lulu pa je za njim zaostal za 0,01 sekunde.
V kategoriji A2-1,10 m je med tekmovalci z licenco S zmagal Rok Peček (KK Ljubljana) na štirinajstletnem Kagorju pred Janezom Avšičem (KK Krumperk), ki je z Fenolit d. d.-Lynčem in All Tiger-Fenolit d. d. zasedel drugo in tretje mesto.
V isti kategoriji je med tekmovalci z licencami od A do M nastopilo kar 46 tekmovalcev, zmagala pa je, kot že nekajkrat letos v tej kategoriji, Nina Mihelič (KK Ljubljana) na Normanu pred mladinkama Mirjam Vesenjak (KK Laško) na Candyflossu in Blanko Oven (KK Ljubljana) na Landinu.
Pri obolelih živalih je zelo težko ugotoviti vzroke, ki so privedli do splošne oslabelosti in potrtosti živali.
Hujših prebavnih motenj in občasnega pojava blažjih kolik ne povežemo vedno z okužbo s trakuljami.
Dodatno težavo pri ugotavljanju vzroka okužbe predstavljajo tudi nezanesljive preiskave vzorcev iztrebkov v parazitološkem laboratoriju.
Nezanesljive parazitološke preiskave so posledica hitrega izločanja odrivkov odraslih spolno zrelih trakulj z blatom v zunanje okolje.
Vendar pa pri močnejši okužbi v laboratoriju po posebni metodi ugotovijo tipična jajčeca, ki so značilna za omenjeno vrsto trakulj.
V iztrebkih na pašniku s pozornim opazovanjem lahko najdemo gravidne odrivke, velike nekaj milimetrov, praviloma bledosive barve.
Ali ste vedeli …
Koliko vode potrebuje konj
»Prvo travo vedno pokosimo, nikoli ne dovolimo, da bi jo konji popasli.
Za islandske konje je vse preveč bogata.
Ko zraste drugič biti mora že precej »slamnata« jo odpremo za pašo.
Konje spustimo na pašnik šele zvečer in ostanejo tam do jutra.
Čez dan so v velikem izpustu in dobijo le seno, včasih tudi slamo, da se zamotijo z žvečenjem.
Konjem sicer ni nikoli dolgčas, če le imajo na voljo družbo drugih konj in dovolj prostora za gibanje.
V poletnih mesecih nikar ne pozabite na veliko sveže vode ter sence!
Zrnato hrano jim dajemo le po jahanju in še to v majhnih količinah.
Sicer pa je prehrano najbolje odmerjati po videzu in počutju konj odtegnimo jim hrano, ko opazimo, da se začnejo rediti, ali jim jo dodajmo, če hujšajo.
Potreba po hrani je seveda zelo odvisna tudi od obremenjenosti konj.
Vsekakor pa je treba paziti predvsem pri debelosti ta lahko močno načne konjevo zdravje, tvegamo laminitis ali poškodbe vezi, celo kap in podobno.
Debel konj se tudi težko giblje, se bolj vleče, kot teče, in torej jahanje takšnega konja tudi ni prav noben užitek.«
SLAMO kvalitetno v kockah, prodam v okolici Krškega. # 031/669 810.
POKLIČITE NAS naši potniki ne plačajo vstopnine!
Rep ima pomembno funkcijo pri odganjanju mrčesa, pa tudi pri ohranjanju ravnotežja.
Obogatenost z žimo je odvisna od pasme.
Hladnokrvne pasme imajo močneje razvit rep, toplokrvne pa slabše.
Nasajenost repa je odvisna od oblike križa.
Če imamo raven ali horizontalen križ, potem je rep visoko nasajen, če pa imamo pobit križ, je rep nizko nasajen.
Rep je lahko tudi globoko nasajen in pomeni, da je križnica kratka.
Nezaželen je globoko nasajen rep.
Pri belgijskem hladnokrvnem konju so, da bi se bolje videla mišičnina med nogami, rezali (kupirali) repe.
Sedaj je kupiranje repov prepovedano.
En kovač konja kuje, koliko žebljev potrebuje?
»V primeru, ko konj ne dela veliko, je na splošno boljše, da lepo bos uživa na travniku, kopito se tako lepše razvija.
To si lahko privoščimo tudi takrat, ko ima pravilno stojo in zadosti močno kopito, ki pa ga je potrebno redno negovati in obrezovati.
Konja pa moramo podkovati, če ima probleme z nogami, če je potrebno korigirati stojo, ali če dosti dela, ker bi se drugače kopito prehitro obrabilo.«
Zelo groba napaka je, kadar tisti, ki konja šola, ne pozna funkcionalne anatomije konja.
Samo tisti, ki dobro pozna konjevo telo, lahko prepreči napake pri šolanju.
Velika mera samodiscipline in znanja je potrebna, da se nadarjenega konja ne preobremeni, da se pravočasno spozna mejo obremenitve.
Klaus Balkenhof v svojih zelo cenjenih seminarjih natančno pojasnjuje medsebojno zvezo med telesnim ustrojem konja in njegovimi športnimi možnostmi.
Podobnega mnenja je tudi Isabell Werth, ki pravi, da tako kot iz Mini Morisa ne moremo narediti Porscheja, tako tudi ne moremo ujahati talenta in telesnih zmožnosti konju, ki tega nima.
Iz njenega zornega kota ima najhujše posledice dolgotrajno naprezanje konja preko njegovih zmogljivosti zaradi previsoko ocenjene substance in moči konja.
Od oseb, ki konja šolajo, Isabell Werth zahteva realno, zdravo presojo zmožnosti določenega konja.
Tudi vsak jahač bi si moral trezno zastaviti vprašanje do kakšne mere lahko obremeni konja iz vidika konjevih telesnih lastnosti.
Pravilo je, da na neizkušenega konja spada izkušen jezdec, še bolje je, če je profesionalec.
Najizkušenejši so običajno že v starosti, ko si ne želijo preveč sedenja na mladih srboritežih, ali pa imajo premalo časa, da bi se z mladim konjem poigravali.
Prav pomanjkanje časa gre na račun ogrevanja in ohlajanja, obe fazi pa sta za mladega konja več kot pomembni.
Logična stvar za mladega konja je prav faza sproščanja, zanjo je konju treba dati dovolj časa.
Prav tako je pomembna tudi faza ohlajanja po delu, ki omogoči, da se konj mentalno uravnovešen vrne v svoj boks.
Zato je pogosto zelo dobra izbira v sedlu mladega konja spreten turnirski ali pa hobi jezdec.
Kdor dobro jaha in se v sedlu dobro drži ter razmišlja o šolanju konja in v idealnem primeru redno sodeluje s trenerjem, je vsekakor v stanju, da izšola konja do kategorije A ali L in še višje.
Nikoli se ne sme podcenjevati niti najmanjših napak in popustljivosti, pri katerih si jahač misli: »ah, enkrat ni nobenkrat«.
Nekatere od teh pregreh lahko povzročijo težke zdravstvene probleme: prav na začetku šolanja se pogosto ne posveča dovolj pozornosti načinu kovanja konja, volčje zobje in špice na zobeh imajo tudi mladi konji in ti zadevajo v brzdo.
Ker konj še raste, jahači običajno ne investirajo radi denarja za primerno sedlo, kar lahko vodi do resnih težav s hrbtom.
Ko je že beseda o hrbtu, je treba poudariti, da ni priporočljivo, da se mladega konja zajaha brez pomočnika, ki drži streme na nasprotni strani.
Če se jahač povzpne na konja brez te pomoči, se lahko zgodi, da sedlo zdrsne, kar po nepotrebnem obremeni hrbet ali pa jahač brezobzirno preveč zategne podpasnico.
Obziren jahač odjaha najprej nekaj korakov in potem šele dokončno zategne podpasnico in s tem konju prihrani enostransko obremenitev pri zajahanju.
Isabell Werth pravi, da je neprilegajoča oprema kardinalna napaka, ki pa je profesionalci ne delajo.
Napaka je tudi, da se konju, ki ga peljemo na sprehod po terenu, nosni jermen prerahlo zategne.
Konj se prične igrati z jezikom in nemalokrat potegne jezik nad brzdo in se tako izogne njenemu vplivu.
Prav tako tudi preveč dobrega pravzaprav ni dobro: preveč močnih krmil, ker jahač meni, da konj potrebuje veliko moči, za mladega konja pri ujahavanju ni najboljše, bolje je zadržano hraniti in najprej obvladati konjev temperament, kot pa dušiti tempo in pri tem z roko prehudo delovati.
Najslabše je, da konj nažene jahaču strah v kosti, to ima lahko velike posledice za konjevo nadaljnje šolanje.
Vitamine ločimo predvsem po njihovih kemijskih lastnostih, na topne v maščobah in na topne v vodi.
V maščobah so topni vitamini A, D, E in K, njihova skupna lastnost pa je, da se v organizmu lahko »skladiščijo« v jetrih in maščobnem tkivu.
S tem organizem pripravi zaloge za dni, ko se v krmi nahaja premalo vitaminov, obenem pa organizem tako delno skladišči prekomerne količine, ki bi lahko delovale škodljivo.
Če izhajamo iz predpostavke topnosti v maščobah, potem lahko zaključimo, da je pravilno dnevno konjskemu organizmu zagotavljati optimalne količine teh vitaminov.
Če pa se kakšen dan zgodi, da je dnevno zaužita količina premajhna, to v primeru vitaminov, topnih v maščobah, za organizem ne predstavlja katastrofe, saj jih lahko črpa tudi iz lastnih zalog.
V vodi topni vitamini so vitamini B kompleksa (B1, B2, B3, B5, B6, B12, B15), folna kislina, biotin (vitamin H), holin in vitamin C. Skupna lastnost teh vitaminov je, da jih organizem ne more uspešno skladiščiti in si pripraviti zalog, zato jih je potrebno v krmo za športne konje dodajati dnevno.
Vitamine B kompleksa in vitamin C sicer proizvajajo tudi mikroorganizmi, ki živijo v debelem črevesju konj, ter jih izločajo v lumen črevesja, od koder se resorbirajo in porabijo za potrebe organizma.
Proizvodnja vitaminov je do določene mere omejena.
Omejitve predstavljajo morebitno pomanjkanje določenih vrst bakterij (pozitivna mikroflora črevesja) in količina substrata (predvsem vlaknina), ki ga potrebujejo bakterije za svojo rast in razmnoževanje.
- dodajanje vitaminov B kompeksa in vitamina C je potrebno zaradi omejitev v mikrobni proizvodnji obeh v črevesju, dodatno zmanjšanje njune količine v telesu pa lahko povrzroči tudi antibiotična terapija bolnih konj, ker antibiotik neselektivno uniči tudi del koristne mikroflore;
- v primeru motene rasti kopit je potrebno iskati rešitve v smeri dodajanja biotina, bakra, cinka, metonina in substanc, ki vsebujejo organsko žveplo;
V izogib tegobam, ki lahko izhajajo iz premajhnih ali prevelikih dnevnih količin krmnemu obroku dodanih vitaminov, si je glede rabe različnih dodatkov potrebno vzeti nekaj časa za pregled razpoložljivih informacij in se morebiti celo posvetovati s strokovnjakom ter oblikovati konstanten način dodajanja mineralno-vitaminskih mešanic glede na dnevni obseg dela vašega konja.
Na tak način se boste lahko izognili težavam, ki lahko izhajajo iz dnevnih sprememb v obsegu dela konj, enostavno pa bo tudi dati navodila tistim, ki v vaši odsotnosti skrbijo za vašega konja.
Sicer pa veljajo glede izbire mineralno-vitaminskega dodatka enaka vodila, kot so navedena za izbiro elektrolitskih pripravkov (RoK 7/04, stran 29.).
Vidimo, kako sta dve kobili (zgoraj na sliki) postavljeni z vratovi skupaj, kako so njune ustnice potegnjene nazaj in z zobmi praskata druga drugo.
Umaknili sta se malo vstran.
Negujejo se najpogosteje spomladi in poleti.
Pri negovanju so konji v intimnem prostoru od 0 do 40 cm.
Nasploh je v živalskem svetu velikokrat nastal kak socialni signal zaradi lažjega preživetja, njegov pomen pa se je s časom spreminjal.
Tako je grizljanje, 'čohanje' pri konjih nastalo zaradi odstranjevanja škodljivih parazitov, s tem preprečevanja bolezni in lažjega preživetja.
Pozitivne socialne posledice negovanja pomoč pri tvorbi vezi med pari in zmanjševanje agresivnosti znotraj črede, pa so pripeljale do tega, da je to vedenje postalo ritual.
Poleg teh pozitivnih vidikov grizljanja, 'čohanja' konjev, so zadnje raziskave še eksperimentalno dokazale, kako ljubkovanje zmanjšuje napetost, umirja in sprošča.
Pri udomačenih konjih so ugotovili, da se je srčni utrip odraslih konj znižal za 11 % in pri žrebetih za 14 %, kadar so jih ljudje praskali, božali, 'čohali' na mestih, kjer se konji med seboj najpogosteje grizljajo (npr. po vratu, grivi in križu).
Ko pa so merili srčni utrip ob 'čohanju', praskanju na mestih, ki jih konji nikoli ne izberejo (nižji deli pleč do kolen), to ni imelo nikakršnega vpliva na njihov srčni utrip.
Ti deli, kjer se konji največkrat negujejo, so skoncentrirani blizu večjega dela živcev avtonomnega živčnega sistema in draženje tega dela zmanjšuje srčni utrip, torej napetost.
Tako postane razumljivo, zakaj se je grizljanje ohranilo tudi potem, ko namen ni bil več odstranjevanje insektov.
Kakor tudi to, da medsebojno negovanje pomirja izbruhe agresije v čredi in utrjuje prijateljske vezi.
Podobno kot med konji pa praskanje in negovanje vzpostavlja in utrjuje vezi tudi med konjem in človekom.
Pomaga pri pridobivanju zaupanja, učenju in seveda kot pohvala.
Prav gotovo ima vsak, ki je imel dalj časa opravka s konji, izkušnje z negovanjem in grizljanjem.
Velikokrat se mi je zgodilo, ko sem se približala svojemu konju, me je ta začel nežno butati z glavo in se praskati obme, za človeške pojme seveda ne preveč nežno, zato sem ga hotela tega odvaditi.
Zdel se mi je tečen, čeprav sem mu zaradi obojestranskega užitka tako in podobno 'čohanje' včasih pustila.
Ko pa sem spoznala, kaj to navsezadnje pomeni, sem znala razumeti, zakaj tega ne počne kak tuj konj, ko se mu približam.
Ko sem pri novem konju čez čas opazila, da me je, ko sem šla pod njim, začel nežno butati z glavo, jo upognil, se praskal obme in nežno prijel, ugriznil za pulover, sem vedela, da me je sprejel za prijateljico.
Aleksander Radovan je zmagal v tretji dirki.
- sprejema pravilnike za delo SKA;
Slovenci smo imeli pred dvajsetimi leti na olimpiadi prav tako svoje tekmovalce.
Stojan Moderc in Alojz Lah sta v osrednjem pogovoru obujala spomine na dobre stare čase.
Tudi na domačih tekmovališčih čaka tekmovalce in njihove konje zaključni del letošnje tekmovalne sezone.
Različna državna prvenstva bodo pokazala, kdo so najboljši v konjeniškem športu po posameznih panogah.
V preskakovanju ovir so to že uspešno opravili, tekmovalce v dresurnem jahanju pa čaka tako finale pokala kot državno člansko prvenstvo.
Na svoje prvenstvo se pospešeno pripravljajo tudi konji in tekmovalci v vožnji dvovpreg in jahanju islandskih konj.
Le kasači žal dirkajo še vedno vsak po svoji progi.
Nekateri tekmovalci bodo s svojimi dosežki tudi tokrat deležni veselja, nekateri razočaranja.
Ali kdaj prisluhnemo tudi njihovim občutkom?
Slika 1: Globoka rana, kjer so poškodovane tudi globlje plasti mišice trupa.
V prvi skupini nastopajočih je v enajst minut dolgi dresurni nalogi zmagal 29-letni Američan Chester Weber, ki je zbral 38,88 točk (75,7%), sledil mu je Avstralec Boyd Exell z 39,20 točke (75,5%), tretje mesto pa je osvojil Weberjev trener in hkrati eden najboljših voznikov, Nemec Michael Freud, ki letos uradno trenira tudi ameriško reprezentanco.
Mogoče je malce razočaral Nizozemec Ijsbrand Chardon, ki je znan kot eden najboljših voznikov, saj je bi že trikrat svetovni prvak.
V drugi skupini je z izredno nalogo navdušil Belgijec Felix Marie Brasseur, ki so mu sodniki prisodili najboljšo oceno, 35,52 točke (77,8%), v dresurni nalogi.
Na četrto mesto se je uspelo prebiti domačinu Lazslu Kecskemetiju, ki je zbral enako točk kot Michael Freud (39,36), na šesto mesto pa se je povzpel prav tako domačin, 31-letni Zoltan Lazar s 43,20 točke.
Končni vrstni red med posamezniki v dresurni nalogi je bil naslednji: 1. Felix Marie Brasseur, 35,52 točke (77,8%); 2.
Madžarska ekipa (od leve): Attila Bardos, Janos Bohler, Lazslo Kecskemeti, Jozsef Dobrovitz, Zoltan Lazar, Karoly Hodi, selektor Gabor Finta, Zoltan Nyul, Jozsef Bozsik, Lazslo Juhazs
Št.1: Mauro Taccia je specializiran kovač za quarter konje, ki tekmujejo v disciplini reining.
Št.9: Maurov hlev in jahalnica so vzorno urejeni ob vsakem času.
