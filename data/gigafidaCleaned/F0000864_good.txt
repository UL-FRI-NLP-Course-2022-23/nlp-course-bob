Predstavniki SLS so opozorili na po njihovem mnenju nesprejemljivo nenehno obrekovanje in blatenje stranke, ki se pojavlja v okviru dogajanja v zadružništvu v zadnjem obdobju.
S sprejetimi stališči so podprli vsa demokratična prizadevanja za uveljavitev zakonitega poslovanja Kmetijske zadruge Vipava in izpeljavo demokratičnih volitev v njene organe.
S tem so torej predstavniki SLS podprli dejavnost zdajšnjega začasnega vodstva Kmetijske zadruge.
Njenim članom so zato namenili pobudo, naj se v polnem številu udeležijo volitev in s tem omogočijo demokratično izvolitev novih članov predstavniškega občnega zbora zadruge.
Zatrdili so, da podpirajo vse pozitivne in demokratične poti k razreševanju nastalih težav, ob tem pa opozorili, da morajo vse te poti prehoditi zadružniki sami in tako dokazati, da so le oni tisti, ki morajo odgovorno soodločati in upravljati zadružno premoženje na Vipavskem.
Predsednik Koroškega aerokluba Branko Pečečnik je povedal, da bodo v programu nastopila ultra lahka, jadralna, motorna, akrobatska in potniška letala, helikopterji ter letala slovenske vojske.
Med najbolj zanimivimi točkami bodo: nastop letala extra 230, ki je namenjen za akrobatsko letenje, nastop bivšega svetovnega prvaka v akrobatskem jadralnem letenju z jadralnim letalom fox ter skupine pilatusov PC9.
Njihov nastop bo moč videti v okviru enournega programa, ki ga pripravlja Slovenska vojska.
Za skupino pilatusov PC 9, ki je edina akrobatska skupina v Evropi na tem tipu letal, bo to prva javna predstavitev.
V izolski bolnišnici so še enkrat odločno zavrnili očitek o predolgih ležalnih dobah.
Ginekološko-porodniškemu oddelku so očitali, da je povprečna ležalna doba 8,9 dneva.
Ta podatek pa velja samo za primere patoloških nosečnosti.
V resnici je lani znašala povprečna ležalna doba na tem oddelku 5,1 dneva, čeprav bi lahko imeli povprečno dobo 5,49 dneva.
Po pogajanjih z Zavodom za zdravstveno zavarovanje so tudi ugotovili, da so zmanjšali očitani odliv pacientov, na račun česar bi lahko prejeli dodatnih 25 do 30 milijonov tolarjev, če jim bodo odločujoči ta znesek priznali.
V prvem letošnjem četrtletju so tudi za polovico manj zvišali osebne dohodke kot v drugih zavodih, itd.
»Če bo sanator našel kakršnokoli rešitev, ki je mi ne znamo najti, mu bomo lahko samo hvaležni,« je neobremenjeno povedal Tomaž Gantar.
V Delu je bila 22. maja pod gornjim naslovom objavljena vest, da je Podjetje za urejanje voda Celje na podlagi vztrajanja gradbene inšpektorice ustavilo dela na nasipu ob Koprivnici.
S tem naj bi inšpektorica skoraj povzročila katastrofo, ker je voda začela prestopati bregove prav na tem nasipu.
Žal novinar pred objavo vesti informacije o ukrepanju inšpektorice ni preveril na območni enoti inšpektorata RS za okolje in prostor v Celju.
Dejstvo je namreč, da inšpektorica ustavitve del ni zahtevala, temveč je investitorja opozorila, naj za dviganje nasipa pridobi dovoljenja, ki jih potrebuje na podlagi zakona.
Izvajalec je dela prekinil, ne da bi mu inšpektorica to naložila.
Sicer se je inšpektorica nasip ogledala 17. maja na podlagi prijave občana, da na nasprotnem bregu Koprivnice gradijo protipoplavni nasip.
Ker krajani niso bili obveščeni o gradnji in vplivih gradnje na nevarnost poplavljanja njihovega nasprotnega brega, so prosili za nadzor legalnosti gradnje.
Inšpektorica je ugotovila, da je PUV Celje odstranil humus v debelini 20 centimetrov z namenom, da poviša nasip, kot predvidevajo dogovori na mestni občini Celje.
Investitor za dviganje nasipa ni imel dovoljenja, zato ga je inšpektorica na to opozorila.
Zaradi domnevno nepravilnega in nestrokovnega vodenja investicije in same izvedbe zemeljskih del je pozneje prišlo do poplavljanja na delu nasipa, na katerem je PUV Celje začel zemeljska dela.
Poudarjamo, da krivde za to ni mogoče naprtiti inšpektorici, ki je ugotovila, da investitor in izvajalec opravljata dela v nasprotju z zakonom.
Ne smemo prezreti dejstva, da se vse posledice gradnje in pogoji za gradnjo ugotavljajo prav v postopkih izdaje dovoljenj, kar je še kako pomembno prav pri gradnji vodnogospodarskih objektov, ki lahko povzročijo bistvene spremembe v prostoru.
Zato je toliko bolj neodgovorno ravnanje investitorja in izvajalca del, ki sta posledice nepravilnosti in nezakonitosti želela pripisati inšpektorici, kot je to možno sklepati iz navedene vesti.
V soboto ga organizira lendavsko društvo sladkorno obolelih
