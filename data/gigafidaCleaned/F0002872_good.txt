To so seveda slutili tudi gospodje v Frankfurtu, Londonu in New Yorku, a nihče ni hotel izpustiti iz rok dobičkov.
17. avgusta so vsi dobili račun: Ruska vlada je z enim udarcem razvrednotila rubelj in ustavila izplačevanje kratkoročnih državnih dolgov v vrednosti 40 milijard dolarjev.
Na mah so bili državni papirji brez vrednosti, smeli vlagatelji pa ob vložek.
Upanje, da bo najhujši pok izostal, še obstaja.
Toda doslej so odpovedali vsi, ki naj bi veliki crash preprečili: trg, IMF, Svetovna banka, vodilne centralne banke - nihče ni videl prihajajoče krize, nihče ni ukrepal pravočasno, nihče ni mogel preprečiti milijardnih izgub.
Recepti proti nadaljnjemu opotekanju so doslej komaj kaj prinesli.
IMF je Aziji nakazal ali obljubil več kot 60 milijard dolarjev prve pomoči, izboljšanja pa še ni videti.
Kot gasilska ekipa finančnih trgov je aparat ŠIMFĆ odpovedal.
Tudi hlastne akcije centralnih bank niso naletele na pričakovani odmev.
Greenspan je znižal obresti, borze pa so kljub temu zdrsnile.
Tudi Britanci so spustil obresti, a tudi tu je delniški trg padel.
Recept ne deluje več.
Ob izbruhu finančne nestabilnosti, ko se je, praviloma ob sočasnih hitrih odlivih kratkoročnega kapitala, »nenadoma« razkrila vsa trhlost bank, zadolženih, slabo vodenih podjetij in nacionalnih ekonomij, se je tem Korejcem, Indonezijcem, Filipincem itd. v nekaj tednih skoraj dobesedno podrl svet.
Njihovi prihranki so skopneli, posojila so se podražila, mnogi so ostali brez služb - in številni so bili pahnjeni v revščino, prisiljeni razprodati družinsko premoženje za vsakdanje preživetje...
To pa so stvari, nad katerimi se velja zamisliti - in pritisniti na domače politike, da kaj ukrenejo.
Kajti, kot je dejal nekdanji ameriški predsednik Harry Truman, »gospodarska recesija je, ko izgubi službo vaš sosed, depresija pa, ko jo izgubite tudi vi...«
