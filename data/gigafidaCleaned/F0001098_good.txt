Ugled bolnišnice, na katerega se nanaša omenjeno, bodo po mnenju dr. Drobniča lahko obdržali in utrdili.
Če bo brežiška bolnišnica na solidnem glasu, bo v bodoče delala lažje.
Dr. Drobnič vidi prihodnost v tem, da bi v brežiški bolnici delali mladi ljudje, ki so doma iz Brežic, iz Posavja, skratka iz okolja, kjer ustanova deluje.
Če bi bilo tudi več sodelovanja med bolnišnico in bližnjim zdraviliščem na Čatežu ob Savi, ne bi bilo nič narobe.
PREDSTAVILI PROJEKT "DRUŽINA V PRIHODNOSTI" - Ob materinskem dnevu so učenci 4.c razreda OŠ Zbora odposlancev iz Kočevja pod vodstvom učiteljice Zlatke Jarc svojim mamicam pripravili proslavo, na kateri so poleg osvojenih znanj iz raznih področij predstavili tudi obsežen projekt "Družina v prihodnosti", ki so ga oddali na razpis Unesca.
Gre za projekt, ki obsega kar 230 strani, na katerih so učenci popisali svoja opažanja, razmišljanja, znanje, izkušnje in sanje o družini v preteklosti, sedanjosti in prihodnosti.
Za svoj trud in sodelovanje na natečaju, na katerem je sodelovalo skupno 43 razredov iz 35 slovenskih šol, so v začetku tega tedna prejeli plaketo.
ZA PLEČNIKA BI MORALA SKRBETI DRŽAVA - Ribniški župnik Maks Ipavec se strinja, da bi bilo potrebno veliko piramid in stebričkov, kot so tudi ti na posnetku, zamenjati, boji pa se, da zato za dokončanje obnove zvonikov ne bo dovolj denarja.
Mnenja je, da bi za ohranjanje Plečnikove dediščine morala skrbeti država, saj je, kot pravi, nerazumljivo, da z razstavami predstavljamo Plečnika v tujini, doma pa njegove stvaritve prepuščamo propadu.
