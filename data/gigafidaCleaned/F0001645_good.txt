Nato in EU žugata skrajnežem, odločna podpora Makedoniji
Nato bo okrepil sile Kforja na kosovsko-makedonski meji - Zaskrbljeni zunanji ministri EU - Unija bo povečala število opazovalcev - V diplomatski akciji tudi Rusija
V palači Justus Lipsius so ob tej diplomatski premieri pojasnili, da se je generalni sekretar Nata z ministri iz Unije sestal za pogrnjeno mizo, torej ne na uradnem zasedanju, vendar pa je očitno, da eskalacija nasilja v severozahodni Makedoniji močno skrbi tako Nato kakor petnajsterico.
Lord Robertson, ki ni hotel podrobneje govoriti o okrepitvah patrulj Kforja ob makedonski meji in o svežih silah, ki naj bi jih članice zveze napotile na Kosovo, je zatrdil, da Nato ne bo dovolil spreminjanja meja s silo ali razbijanja Makedonije, zavrnil pa je tudi sleherno možnost »federaliziranja ali kantoniziranja« te države.
Avstrijska zunanja ministrica Benita Ferrero-Waldner je razmišljala o razširitvi mandata Kforja, vendar pa je po mnenju ministrov že v okviru sedanjih pristojnosti mirovnih sil mogoče zagotoviti varnost ob kosovsko-makedonski meji, kljub temu pa predsedujoča Anna Lindh ni izključila možnosti zatekanja k varnostnemu svetu, če bi se razmere poslabšale.
Makedonci so ogorčeni zaradi občutka, da so odvisni od mednarodne skupnosti.
Po splošnem prepričanju jim ne daje nikakršne konkretne pomoči, marveč zgolj z besedami obsoja albanske skrajneže.
Nikomur ni jasno, kako je mogoče, da oboroženi možje brez kakršnihkoli težav s Kosova prihajajo v Makedonijo, čeprav so na tej meji enote Kforja, na Kosovu pa je več kot 40.000 pripadnikov mednarodnih sil.
Narašča tudi nezadovoljstvo nad makedonskimi politiki, od katerih ljudje pričakujejo odločnejše poteze.
Skopsko letališče je polno ljudi, med katerimi je največ albanskih žensk in otrok.
Po podatkih ZN iz Makedonije beži na tisoče Albancev, Makedonci pa se bojijo, da Albanci otroke in ženske pošiljajo iz države zato, ker se pripravljajo na napade na mesta v zahodni Makedoniji in splošno vstajo.
»Od moža sem zahtevala, naj se čim prej vrne v Makedonijo.
Če se moški ne bodo borili za pravice Albancev, naši otroci ne bodo nikoli imeli svoje identitete, jezika in zastave,« je za agencijo AFP izjavila 35-letna albanska begunka na meji med Makedonijo in Albanijo.
Iz poročila veje tudi začudenje, da Slovenija še ni pripravila celovite antikorupcijske strategije, še ni ustanovila koordinacijskega organa: »To nakazuje, da je zatiranje korupcije za slovensko vlado manjšega pomena, in rezultat tega je nezadostna osveščenost med uradniki in institucijami o potrebi po prepoznavanju koruptivnih praks.«
Izdelava obsežne preventivne strategije boja zoper korupcijo je v Sloveniji nujna, sploh zaradi bližnje privatizacije bančništva in zavarovalništva - Ukrepati je treba do konca leta
Del zaposlenih je včeraj zjutraj pred sedežem pošte ob Podgorelčevi vrnitvi pripravljalo slavnostni sprejem, vendar se je novi direktor takšni obliki dobrodošlice odpovedal.
Pogovor z razrešeno direktorico (Ribičeva naj bi izrazila željo, da še naprej ostane na pošti) in njenima namestnikoma ter predaja dela spisov in dokumentacije sta po njegovih besedah potekala brez zapletov, kot svoje prednostne korake pa je Podgorelec omenil nadaljevanje programa racionalizacije poslovanja.
Račan je dodal, da Hrvaška nima nič proti arbitraži, vendar bi bilo po njegovem mnenju bolje, če bi državi naredili vse, da bi sami zgladili spore.
»Arbitraža bo nujna, samo če ne bomo uspešni.
Za Hrvaško in Slovenijo bo arbitraža svojevrsten neuspeh, ker bo dokaz, da sami ne zmoreta rešitvi svojih sporov,« je menil hrvaški premier.
Koper - Dve od treh ladij libanonskih kupcev, ki so zaman čakale na slovensko govedo, sta minuli teden že zapustili Luko Koper.
Ladja All Hajj Mustafa je v nedeljo popoldne v hrvaškem pristanišču Raša natovorila 550 glav govedi in dogodek so kot izjemno pomembnega za hrvaške živinorejce v nedeljo zvečer predstavili na osrednjem dnevniku HTV .
Prav hrvaško veselje in zmagoslavje ob poslu pa je dodatno podžgal slovenske izvoznike, ki so še bolj ogorčeni in hkrati prepričani, da uslužbenci Veterinarske uprave RS (Vurs) niso opravili svojega dela, saj je šla libanonska ladja iz koprskega pristanišča potem, ko je nekaj dni zaman čakala na tovor.
Pravila igre, ki nam jih po novem piše slovenska vlada z najrazličnejšimi uredbami, postajajo čudna.
Tako je Drnovškova četica, ki je očitno želela na novo premešati karte in naloge posameznih ministrskih resorjev, na novo uredila predelavo klavniških odpadkov in zanje v nasprotju z zakonom o varovanju okolja, na podlagi katerega je bila uredba sploh izdana, pooblastila kar ministrstvo za kmetijstvo.
To se je, očitno počaščeno, da lahko sprejme odgovornost za še eno od svojih že tako številnih nalog, brez kakšnih posebnih pomislekov sprijaznilo z novimi razmerami.
Čudno je le, da se ob določila uredbe, ki so mimo zakonodajnega telesa na črno »novelirala« zakon, niso obregnili niti v pravni službi vlade niti v pravni službi ministrstev, ki si zdaj podajata žogico s klavniškimi odpadki (in stroški v zvezi z njimi).
So zahteve upoštevali vsi slovenski kabelski operaterji?
Ambrožič: »V Celju so eni redkih.
Zdaj s pomočjo ustanove za merjenje tv gledanosti zbiramo podatke, s katerimi bomo zahtevali sodno prepoved prenašanja nekaterih signalov po kabelskih omrežjih v Sloveniji.
Gre za zelo direktno kršitev avtorskih pravic, ker kabelski sistemi nimajo dovoljenja od televizij za prenašanje njihovih signalov ...
Vemo, da je Sazas z zahtevami seznanil tiste operaterje, s katerimi ima sklenjene pogodbe.
Je pa v Sloveniji še precej operaterjev, ki takšne pogodbe nimajo in ki vse programe vklapljajo na črno, nekateri operaterji kupijo dekoderje in s satelitov vzamejo vse, kar lahko ulovijo ...
Tudi zato je na satelitih vse manj ekskluzivnih športnih programov.
Eden redkih je DSF.
Gre recimo za srečanja nemških klubov v evropskih pokalih.
Mi smo lastniki teh pravic za Slovenijo, pa nam vrednost licenc pada.
Zlasti v športu pa jezik ni tako pomemben.
Pri filmih in nadaljevankah je drugače, težko jih je spremljati, če jezika ne razumeš.
Zato je pri Eurosportu zelo natančno določeno, kdaj smejo kaj predvajati.
Samo v primerih, ko države, ki so ustanoviteljice Eurosporta, določenih tekem ne prenašajo.
Tako se ne more zgoditi, da bi nemška ARD, ki je soustanovitelj Eurosporta, prenašala isti športni dogodek kot Eurosport.«
To ne bo pretežko.
Dokaj radikalna, a še zdaleč ne ekstremistična stališča SNS tako rekoč nimajo učinkov oziroma opaznejših posledic na odločitve državnega zbora.
Razen v izjemnih primerih, denimo takrat, ko je treba izvoliti premiera.
Sicer pa lahko poslanci SNS govorijo kar koli.
Če so to neumnosti, bo vsak samo zamahnil z roko; če so koristne zadeve, jih bodo večje stranke hitro pobrale in prikrile njihov izvor.
Pomembno je le, da esenesovci veliko govorijo in nastopajo.
Kakor Sašo Peče: nihče se več ne spomni, kaj je pravkar povedal, vsi pa vedo, kakšen je videti.
Danes si seveda nihče več ne upa trditi, da je politika samo območje razuma.
Drugo sporno vprašanje je bilo, ali zdajšnja metodologija za ugotavljanje in merila ustreza za odločanje o sredstvih.
Med drugim so predlagali, da naj bi imenovali delovno skupino za izdelavo dispozicij za izvedbo evaluacije programov, oziroma da naj se izbere neodvisna institucija v ta namen.
Eden od razpravljalcev je trdil, da ne držijo ugotovitve nekaterih, da samo 20 odstotkov sredstev Fiha pride na posameznika, temveč da jih ima neposredno korist od teh sredstev okrog trikrat več.
Sporno je tudi, zakaj se lahko društvu s 150 člani dodeli 14 milijonov tolarjev sredstev, tistemu s 450 člani pa le milijon.
Več članov je pohvalilo delo obeh komisij za dodeljevanje sredstev, hkrati pa poudarilo, da rezultati niso temu primerni.
Eden od razpravljalcev je poudaril, da bo zelo težko pripraviti metodologijo ob tako različnih vzorcih razdeljevanja sredstev po posameznih društvih.
Drugi pa je menil, da s sedanjim sistemom povečujemo socialne razlike in predlagal, da naj na včerajšnji seji še ne bi odločali o sredstvih.
Ljubljana - Tisti, ki so morda do zadnjega oklevali z odločitvijo, ali bi se prijavili na razpis za mesto generalnega oziroma strokovnega direktorja ljubljanskega Kliničnega centra ali ne, so zadnji vlak včeraj (teoretično) lahko lovili še do polnoči.
Tedaj se je namreč uradni rok za zbiranje prijav iztekel.
A po vsej verjetnosti kandidatov ne bo več, kot jih je bilo do včeraj opoldne - en sam za generalnega direktorja in trije za strokovnega direktorja.
Sonja Senica, pomočnica generalnega direktorja KC za pravne zadeve, o imenih ni mogla govoriti, kajti »imena bodo znana šele, ko se bo sestala razpisna komisija in odprla ovojnice s prijavami«.
V domu zdaj ni več kot 250 ljudi, v spalnicah pa največ šest stanovalcev - Okoličani še naprej vztrajajo pri izpraznitvi stavbe
Kot razlaga Vlado Korošec, vodja azilnega doma, prebiva v delu stavbe, kjer so nastanjeni prosilci azila, na dan največ 120 ljudi, od tega približno 10 otrok.
Podobno naj bi bilo tudi v drugem delu poslopja, kjer so zaprti ilegalni prebežniki.
Skupaj torej ni več kot 250 ljudi, in kot obljublja Vlado Korošec, naj bi tako tudi ostalo, ne glede na pritok azilantov in ilegalcev.
V zadnjih nekaj mesecih se je ta resda občutno zmanjšal, k čemur naj bi prispevala med drugim tudi poostritev nadzora na hrvaški meji in uvedba vizumov za iranske državljane v BiH.
»Stavba prenese največ toliko ljudi, kot jih v njej prebiva zdaj, zato bomo tudi v primeru, če se pritok prebežnikov poveča, vztrajali, da se gostota naseljenosti tu ne poveča,« obljublja Korošec.
V zdajšnjih razmerah bodo, kot pravi, laže dočakali ureditev novega azilnega doma, ki naj bi ga predvidoma postavili do konca prihodnjega leta - kljub zahtevam nekaterih okoličanov, ki še naprej vztrajajo pri izpraznitvi stavbe in že napovedujejo protestne akcije.
V začetku aprila se namreč izteče dvomesečni izselitveni rok.
Ker kolegij sestavljajo predsednik in podpredsedniki državnega zbora, vodje poslanskih skupin (te imajo različno število poslancev) in poslanca narodnosti, je predpisan poseben način odločanja: odločitev bo sprejeta, če jo bodo podprli vodje poslanskih skupin s skupno večjim številom članov od tistih, ki mu nasprotujejo.
Dan za dnem strašni prizori na televiziji, s pretresljivimi fotografijami opremljeni članki na prvih straneh svetovnih časopisov: od bolezni opotekajoče se krave, zaradi slinavke in parkljevke presunljivo trpeče živali, zoglenela trupla, sežgana na grmadah.
Epidemija je ves svet ogrožajoča nevarnost, je jedrnato opredelila FAO, organizacija ZN za prehrano in kmetijstvo.
Ne, ne obravnavajo nas 'z vso delikatnostjo'.
Člani bomo postali zato, ker bomo dobro pripravljeni.
To bo vsekakor treba narediti in naredili bomo, kar je treba.
Toda vprašanje je, kakšen naj bo Schengen, da ne bo postal nova železna zavesa.
Potreben je dober nadzor na mejah, zaradi organiziranega kriminala ipd., hkrati pa ne smemo zapreti meja in povzročiti novih delitev Evrope.
Bistveno je, kako organizirati mejo, da bo odprta za normalen pretok ljudi in poslovanja in hkrati restriktivna za kriminal, mamila.
Vprašanje ni rešeno.
In potrebno je dobro partnerstvo.
Z zadovoljstvom sem pred nekaj dnevi poslušal predsednika evropske komisije Romana Prodija, ki je bil na obisku na Poljskem in je govoril isto: Evropska unija je proti zapiranju meje nečlanicam, Ukrajini, Rusiji.
Treba je poiskati koncept, najti dober kompromis med zaščito in zaprtostjo.
Kako vidite prihodnost srednjeevropskega sodelovanja, recimo višegrajskega?
Delež dodelavnih poslov narašča - Delniška družba z 285 zaposlenimi je lani ustvarila za 207 milijonov tolarjev izgube
Lokalni premiki mangrtskega plazu so pričakovani - Delovišče 1400 metrov visoko pod točo kamenja - Zapovedana previdnost
S seje Majesovega strokovnega odbora so tudi sporočili, da alarmni sistem, s katerim je na štirih mestih opasan plaz, deluje brezhibno.
Naloga sistema je opozoriti na take premike v plazu, ki bi utegnili ogroziti tisoč metrov nižje ležečo vas in udeležence v prometu po predelski cesti.
Do takih premikov doslej še ni prišlo.
Pač pa so pogosti lokalni premiki.
Ti so tudi pričakovati.
Vrtanje te dni nadaljujejo.
Z eno izmed vrtin v zgornjem delu plazu so prodrli več kot 15 metrov globoko.
Druga vrtina sega že 20 metrov globoko.
V nove cene Snage niso vključeni stroški za gradnjo četrtega in petega odlagalnega polja na Barju - Zamenjali 500 zabojnikov, prošenj še veliko
»Naš muzej in tukajšnji JGZT že nekaj let dejavno sodelujeta pri različnih projektih, s katerimi skrbimo za promocijo Maribora tako v Sloveniji kot tudi zunaj njenih meja.
To bo peti skupni projekt in vsi dosedanji so bili uspešni,« je povedala Simona Jaunik iz Muzeja narodne osvoboditve in dodala, da je leto 2001 leto turizma in dediščine.
Zato je po njenem mnenju pomembno, da sodelujejo pri izdelavi spominkov, saj so muzeji tiste ustanove, ki skrbijo za premično kulturno dediščino, kamor na nek način sodijo tudi spominki, ki predstavljajo mesto ali pokrajino.
Spominke, ki so lahko izdelani iz kakršnihkoli materialov, naj bi izdelovali predvsem osnovno- in srednješolci, pri čemer želijo po besedah Majde Slokan iz JGZT tako pri njih spodbuditi tudi neke vrste turistično zavest oziroma doseči, da bi bolj poznali zgodovino svojega mesta, se zavedali njegovih znamenitosti in bili nanj ponosni.
»Ena izmed težav pri predstavljanju in uveljavljanju našega mesta je tudi ta, da je spominkov dejansko premalo,« je povedala Slokanova.
Irena Porekar-Kacafura iz Pokrajinskega muzeja pa je k temu dodala, da je dober spominek v današnjih časih prava redkost.
»Toda turisti, ki prihajajo k nam, so iz leta v leto zahtevnejši, saj se ne zadovoljijo z razglednico, majico z napisom ali obeskom za ključe, marveč želijo domov odnesti tudi košček slovenske identitete.
Zato so takšne akcije dobrodošle,« je povedala.
Trbovlje - Trboveljska delavska godba, ki šteje okrog 90 glasbenikov, igra pa pod taktirko profesorja Alojza Zupana, se je svojo stoto obletnico - praznovali jo bodo leta 2003 - odločila pričakati kar se da slovesno.
V ta namen so se lotili tudi zamenjave oken - doslej so jih zamenjali polovico - in obnove pročelja godbenega doma na Trgu svobode (na fotografiji, ko je gradbeni oder še stal).
Sicer pa se trboveljski godbeniki, ki so se s svetovnih prvenstev že štirikrat vrnili z zlatom, že pripravljajo na letošnje prvenstvo v nizozemskem Kerkradeju, na katerem bodo nastopili v višji kategoriji.
Gre za tako imenovano koncertno kategorijo, v kateri lahko orkestri igrajo le na osnovi posebnega vabila.
Trboveljski godbeniki so ga dobili kot prvi orkester v Sloveniji.
Gradnja srednješolske stavbe je v rokah države
Težav državnega proračuna v Slovenski Bistrici seveda ne bodo mogli rešiti, hvale vredna pa je odločitev, da so za gradnjo nove srednje šole v Slovenski Bistrici pripravljeni narediti več, kakor jim nalaga zakonodaja.
Bistriška srednja šola, kjer imajo ekonomsko in trgovsko smer, je med najmlajšimi v državi, po dveh letih pa se je pokazalo, da je bila njena ustanovitev povsem upravičena.
Tudi za novo šolsko leto je kandidatov več, kakor kot jih lahko sprejmejo.
V Slovenski Bistrici pa se čedalje bolj krepi prepričanje, da bi bi bilo treba čim prej uvesti še gimnazijski program, kar pa ni uresničljivo, preden ne zgradijo nove šolske stavbe.
Škocjanske jame so že petnajst let del svetovne kulturne in naravne dediščine - Pripravljajo zanimivo razstavo
»Tehniku smo omogočili, da mu zemljišč ni treba kupiti takoj, saj je trgovsko poslovni center v našem interesu, pogoj pa bo, da bodo v njem tisti lokali, ki jih v Gorenji vasi primanjkuje,« je povedal Jože Bogataj .
V mansardi bodo uredili tudi štiri stanovanja.
Potem ko so zapolnili stanovanja Rudnika urana Žirovski vrh »Na Blatih«, se veča število prošenj za najemniška stanovanja, največ ljudi pa čaka na parcele za stanovanjske hiše.
V kratkem bo dokončanih 17 parcel v Gorenji vasi, verjetno pa tudi prodaja stanovanj v novem objektu ne bo problem.
Kupci naj bi svoje prostore prevzeli septembra 2002, informativna cena za kvadratni meter bo 2100, za poslovne prostore 2300 mark.
Garaža v Zupančičevi jami je še kar zaprta
Ljubljana - Devet mesecev po podpisu protokola in pogodbe o prodaji garažne hiše v Zupančičevi jami za Bežigradom - podpisniki so bili mestna občina Ljubljana oziroma v njenem imenu načelnik oddelka za javne gospodarske službe in promet, SCT Inženiring in javno podjetje Parkirišča - je več kot 200 parkirnih prostorov še vedno zaklenjenih.
V Parkiriščih so začeli pogojevati nakup s celovito ureditvijo prometa v mestu in zahtevali, da se mestna uprava dogovori s Slovenskimi železnicami o prenosu upravljanja parkirišč ob železniški postaji, Masarykovi cesti, Tivolski cesti za Petrolovim bencinskim servisom ter ob Vilharjevi cesti v roke Parkirišč.
»Le tako bi bilo možno zagotoviti učinkovito parkirno disciplino in pričakovati, da bo garažna hiša v Zupančičevi jami upravičila svoj namen,« je v enem od dopisov mestni upravi zapisal Janez Jerina, generalni direktor javnega podjetja Parkirišča.
Slovenskim železnicam se zahteva direktorja Parkirišč ni zdela ravno smiselna, poleg tega je bilo uresničevanje odloka o cestnoprometni ureditvi, s katerim bi mestna uprava naredila prve korake k vzpostavitvi prometnega reda v mestu, zaradi referendumske zahteve preprečeno.
Možnost, da bi garažno hišo v Zupančičevi jami končno odklenili, se je znova začela čedalje bolj odmikati.
Kot pravijo v SCT Inženiringu, je zdaj vse odvisno od začetka veljavnosti odloka o cestnoprometni ureditvi.
Takrat naj bi se z mestom spet začeli pogovarjati o možnosti za odklenitev garažne etaže z 262 parkirnimi prostori v Zupančičevi jami.
Zagorje - Nocoj, 20. marca, ob 21. uri, bodo v zagorskem delavskem domu vrteli ameriški film - komedijo - Začaran.
Predstava bo že 144. v okviru filmskega gledališča, osnovna tema pa, komu in po kakšni ceni prodati svojo dušo.
Jesenice - Društvo izgnancev Jesenice bo svojim članicam in članom do konca marca zagotavljalo pomoč pri izpolnjevanju obrazcev za uveljavljanje izplačila vojne odškodnine za prisilno delo.
Zagotavljanje pomoči poteka v prostorih jeseniške občine, Titova 78 a, vsak ponedeljek, sredo in petek, od 10. do 12. ure.
Tako ni bojazni, da bi upravne enote izdajale dovoljenja za gradnjo brez soglasja izvajalcev lokalnih javnih služb varstva okolja, saj mora biti že ob izdaji lokacijske dokumentacije preverjeno, ali se bo objekt lahko priključil na predpisano javno infrastrukturo ali ne.
»Zarja bo sodelovala pri gradnji stanovanj in pri prenovah povsod, kjer bodo občine pokazale zanimanje za takšne posege.
Za nas je pomemben občinski interes,« je povedal direktor Zarje Marjan Somrak.
Ob občini stoji vila Činkel iz leta 1908 in nasproti nje najlepši primerek secesije na Kočevskem, vila Sajovic.
»To je največja dragocenost,« je Sajovčevo vilo opisal Gojko Zupan.
Že na zunaj je stavba nekaj posebnega s čudovito leseno rezbarijo na verandi, značilno ograjo in malim vrtičkom, ki bi ga po Zupanovih besedah morali ohraniti v Kočevju tudi z demonstracijami.
Po zahtevah, ki jih postavlja občina, bo novi lastnik stavbe na že tako majhnem vrtu, ki se je ohranil, moral urediti parkirišča, kar pa bi bila velika izguba za Kočevje.
Mesto ima, je poudaril Zupan, zaradi takih stavb svojo dušo, z njihovo izgubo pa bi se izgubila tudi identiteta mesta.
Kromberk - Solkan in italijanska Gorica bosta v prihodnjih mesecih glavni prizorišči letošnjih številnih prireditev v počastitev tisoče obletnice prve pisne omembe imen teh dveh krajev.
Zgodovinsko obletnico so na Goriškem sicer začeli proslavljati že lani, prve zasnove za slovesnosti pa so pripravili že pred skoraj sedmimi leti.
Včeraj so v prostorih Goriškega muzeja v gradu Kromberk predstavniki vrste v oblikovanju programa sodelujočih ustanov in organizacij javnosti predstavili dosedanje dejavnosti in prireditve, ki so se začele v tem mesecu in ki se bodo vrstile do konca leta
Ker je jubilej Solkana in Gorice zato zgodovinsko izjemno pomemben, je Goriški muzej pripravil program dejavnosti v njegovo počastitev že jeseni 1995; vrsto projektov na področju vseh muzejskih strok je v minulih letih uresničil v okviru redne muzejske dejavnosti in v obliki posebej dogovorjenih projektov.
Vrsto prireditev je doslej pripravila tudi Goriška knjižnica Franceta Bevka, ki je podobno kot Goriški muzej uresničila več skupnih jubilejnih projektov z italijanskimi kulturnimi ustanovami.
Na tribuni koroških socialdemokratov na Ravnah, kjer so govorili o tem, kako se bomo Slovenci, pa tudi Korošci, znašli v Evropski uniji, je njihov predsednik Janez Janša uporabil slikovito prispodobo.
Rekel je, da vlak med Ljubljano in Jesenicami že sto let vozi uro in pol.
S tem je hotel reči, da se je na nekaterih območjih v Sloveniji, pa tudi v treh koroških dolinah, čas skoraj ustavil.
Sponzorji kupujejo obiskovalce ptujskega kurentovanja
Bistriški podjetji Transport in Terminal bosta vse tovornjake preusmerila na Vilharjevo cesto
Z odredbama je bilo namreč prepovedano oviranje in preprečevanje opravljanja dela delavcem, ki ne stavkajo.
Rezultat tega je morda podatek, da se v obeh tovarnah število stavkajočih delavcev nezadržno zmanjšuje, s tem pa se se uresničujejo prizadevanja za kolikor toliko nemoteno izpolnjevanje obveznosti do Javorovih dobaviteljev in kupcev.
Verjetnost, da bodo dobili pozitivne odgovore, je zelo mahna, saj so v skladu prepričani, da niso naredili nobene očitane napake.
Morda le v primeru, da bi se kateri izmed izbrancev odpovedal pravici do kadrovskega stanovanja, kar je bolj malo verjetno.
Juretovi starši, Lila in Žare Srebrovič, sta za pomoč poprosila slovenjgraške rotarijce.
»Smo štiričlanska družina, v kateri je zaposlen samo oče, saj moram sama ves čas skrbeti za 16-letno duševno prizadeto hči, ki je tudi slepa,« je zapisala v pismu Juretova mama.
»Kakor vsi mladi, si tudi Jure želi navezati stike z vrstniki, biti komunikativen in seznanjen s stvarmi, ki se dogajajo po svetu in okolici.
Učenje mu ne dela težav, vendar pa je zaradi slepote omejen in bi za svoj nadaljnji razvoj in samostojnost nujno potreboval računalnik s prilagojeno opremo,« pravi Lila Srebrovič in dodaja, da je cena takšnega računalnika tako visoka, da s skromnim družinskim proračunom nakupa preprosto ne zmorejo.
Celjan Ladislav Perčič je v drugo gladovno stavkal pred parlamentom, ker naj bi mu celjska oblast z denacionalizacijo odvzela delavnico in možnost preživetja.
Celjski črkoslikar, ki je vrsto let brezuspešno dokazoval storjene napake, je šele z drugo gladovno stavko dosegel, da lahko poskuša izposlovati od pristojnih organov, da bodo vrnili postopek na začetek.
Njegov donkihotski boj z mlini na veter, ki bo morda obrodil sadove, nazorno kaže, da je težko popraviti stare krivice, ne da bi s tem povzročili nove, čeprav uvodna nacionalizacijska zgodba ni povezana s črkoslikarjevo kalvarijo.
Pariški knjižni sejem, ki je doslej veljal za največjo vitrino francoskega in evropskega založništva, kjer se je bilo nujno predvsem pokazati, je namreč letos v svoji mutantni fazi.
Pariz bi rad postal s Frankfurtom in Londonom tretje križišče izmenjav avtorskih pravic.
Tako je letos zelo močni Urad za promocijo francoske knjige v tujini povabil v Pariz petdeset evropskih založnikov, ki so poleg skupnega sestanka mimogrede opravili še svoje založniške posle.
In organizacija letošnjega sejma je prvič v rokah dveh partnerjev: francoskega Nacionalnega centra za knjigo, torej ministrstva za kulturo, in frankfurtskega sejma.
Letošnja uradna gostja je namreč Nemčija.
Le da tokrat zelo močan nemški čarter s kar 56 nemškimi avtorji ni samo informativnega in kulturnega značaja, ampak očitno tudi komercialnega.
Potencialno prevodno blago je bilo torej izbrano z marketinškimi kriteriji in glavno, beri, reklamno sporočilo nemškega partnerja bi se dalo obnoviti kot komercialni slogan: nemška literatura ni tako dolgočasna, kot si predstavljate.
Poudarek je torej na zelo mladih nemških avtorjih, tistih, ki so jim kritiki v zadnjih letih prijazno svetovali, naj se raje zgledujejo pri ameriških avtorjih kot pa svojih starejših rojakih.
Tako se bodo na salonu zvrstila branja »light« generacije, kot jo je označil francoski časnik Libération, »učinkovite in mednarodne kot letališča«.
Marko Marinčič, klasični filolog, bo zlato ptico prejel za prevajalsko delo.
»Izjemni prevodi Katulovih pesmi, Racinove Berenike ter Evripidove Medeje in Ifigenije pri Tavrijcih pričajo, da gre za enega od najbolj ustvarjalnih slovenskih prevajalcev zadnjih let,« je med drugim zapisano v obrazložitvi.
Poetika nagrajenega gledališkega režiserja Tomija Janežiča je tesno povezana z osnovno odrsko figuro, meni žirija.
Delo z igralcem namreč postavlja na prvo mesto študij predstave, saj se zaveda, da le prek vzpostavljanja lastnega odnosa do problema vodi pot do učinkovitega rezultata.
Klasiko mu uspeva narediti vsebinsko svežo in očarljivo, kar velja tudi za njegovo režijo Utve v SMG.
Za filmsko ustvarjanje so nagradili Martina Srebotnjaka, ki je, kot piše v obrazložitvi, v slovenski film je vnesel figuro popolnega avtorja.
Pri filmu je režiser, scenograf, igralec in še marsikaj.
Srebotnjak je avtor štirih kratkih filmov: Pepelca, Vivere, Kaj bi še rad? in Vinko, njegov prvi celovečerec Oda Prešernu pa bo odprl letošnji filmski festival v Portorožu; v kinematografih bo na ogled od 5. aprila.
»Dokumentirati« je bil od nekdaj moto Wendersovih filmov, povezan z inovacijami avdio-vizualne industrije: njegov celovečerni prvenec Poletje v mestu (1970) je navdihnila fotografija; Rüdiger Vogler v Alice v mestih (1974) okolico slika s polaroidno kamero; Patrick Bauchau v Stanju stvari (1982) morilce posname s super osmičko, v Zgodbi iz Lizbone (1995) pa naokrog paradira z digitalno videokamero.
V zadnjem filmu Hotel Milijon dolarjev (The Million Dollar Hotel) Mel Gibson kot agent FBI dogajanje dokumentira z digitalnim fotoaparatom.
Kako bo pri nas, bomo videli jutri zvečer.
Že zdaj je jasno, da se obeta velika pesniška predstava, morda največja pri nas doslej.
V Kudu France Prešeren v Trnovem bo namreč od 19. ure naprej odprto branje, na katero se je že zdaj prijavilo več kot 80 pesnic in pesnikov, kar pomeni - tudi če bi imel vsakdo na voljo samo tri minute, kakor sugerira organizator - od štiri do pet ur »oralne poezije«.
Zadevo organizirajo Beletrina, Center za slovensko književnost in Kud, pomoč pa so ponudili MO Ljubljana, Slovenska nacionalna komisija za Unesco in revije Ampak, Apokalipsa, Dialogi, Literatura, Mentor, Nova revija, Primorska srečanja in Sodobnost.
A to še ni vse.
Društvo pisateljev in društvo prevajalcev bosta jutri (v društvenih prostorih na Tomšičevi v Ljubljani) pripravila kar dva dogodka.
Ob 19. uri bo diskusija o prevajanju literature v slovenščino (s poudarkom na poeziji).
O zadevi bodo govorili poznavalci Andrej Blatnik, Drago Bajt, Boris Šinigoj in Branko Madžarevič.
Uro in pol kasneje pa bo branje pesnikov, ki so tudi prevajalci.
Izbore iz svojih prevajalskih opusov bodo predstavili Andrej Arko, Miha Avanco, Ciril Bergles, Milan Jesih, Boris A. Novak in Uroš Zupan.
Oba dogodka bo vodil Marjan Strojan, tudi sam pesnik in prevajalec.
- Očitno se bo dan poezije pri nas prevesil globoko v noč.
1900 Rodil se je hrvaški revolucionar Josip Kraš (ubit leta 1941).
1956 Francija je priznala neodvisnost Tunizije .
Prvi predsednik neodvisne države je postal Habib Burgiba.
Na indijskih koledarjih so pogost lik ženske.
Razstava o njih je te dni na ogled v dunajskem Muzeju uporabnih umetnosti.
Patricia Uberoi, rojena v Avstraliji, živi zadnja tri desetletja in pol v Indiji z možem Indijcem.
Ker sprva nista imela denarja za dražje umetnine, sta stene svoje hiše prekrila s koledarji.
Kmalu sta jih začela zbirati, zlasti tiste, na katerih so glavni liki ženske.
Imata jih že veliko, med njimi tudi nekaj izvirnih risb.
»V začetku 80. smo bili prepričani, da se koledar kot občilo uporablja vse manj.
Sijajni zahodni plakati in množica novosti so preplavili tržišče, pozabili pa smo, da vera ne umre tako zlahka, zlasti ne v Indiji,« pravi Patricia Uberoi.
Kot argument za preživetje naslikanih koledarjev navaja, »da je res težko narediti prepričljivo fotografijo bogov in mitoloških likov«.
Patricia priznava, da ni niti slutila, da bodo televizijske nanizanke na temo indijske mitologije, kot sta Mahabharata in Ramajana, med tem oživile priljubljenost koledarja.
Ta je v milijonskih nakladah znova vstopil v indijske domove.
Trdoživ se prilagaja novim tehnologijam.
Človeške mišice niso prilagojene dolgotrajnim ponavljajočim se gibom ali mirovanju, ki so značilni za sodobno delovno mesto, pravi Mense.
Trdi, da so njegovi rojaki vlagali premalo denarja v raziskovanje vzrokov in zdravljenje bolečin v hrbtu in da se v Nemčiji najmanj žrtev teh težav vrne na delo - le 35 odstotkov.
Priporoča novo obliko zdravljenja, ki traja šest tednov po šest do osem ur na dan in obsega vsakdanjo telovadbo in psihološko svetovanje.
Kot pravi, bi 60 odstotkom kroničnih bolnikov bolj pomagala telovadba kot ležanje v postelji.
Trinajstmesečno Eriko, ki so jo našli klinično mrtvo pri minus 20 stopinjah Celzija, so po čudežu obudili
Ljubljana - »Vsi za enega, eden za vse!« napoveduje tehnični vodja »železarjev« Brane Jeršin pred drevišnjim, četrtim finalnim hokejskim derbijem, ki bo ob 17.30 v Tivoliju.
»Če bodo fantje igrali tako kot na tretji tekmi, doslej daleč najkvalitetnejši, bomo v zmagah izenačili izid na 2:2!
Precejšnja finančna stiska nacionalne košarkarske zveze pa je spodbudila njenega podpredsednika Uroša Slavinca k umiku.
V odstopni izjavi je zapisal, da so bila pričakovanja glede njegove gmotne pomoči KZS prevelika.
Med tistimi, ki jih ni na Đorićevem seznamu, sta v ospredju Dragan Stojković in Predrag Mijatović.
Medtem ko se je slednji, v dogovoru s selektorjem, začasno odpovedal reprezentančnemu dresu zaradi slabše pripravljenosti (Mijatović se bo osredotočil le na igro pri Fiorentini, kjer si mora zagotoviti stalno mesto v prvi postavi), pa selektor ne računa s Stojkovićem, ker pač ni sposoben zdržati vseh 90 minut igre v visokem ritmu.
Vzdušje za derbi bo morda v nastopih z Rusijo in ZRJ popravila reprezentanca, v kateri so le še trije mušketirji s slovenske scene (Simeunovič, Vugdalič in Cimerotič).
Pomladni štart pa vsekakor ni bil ravno obetaven.
Igre so sicer omejevale tudi prvoligaške »njive«, ni pa dvoma, da je glavni problem »kvaliteta«.
»Zadnja etapa nam je bila pisana na kožo, saj je bila precej težja od prejšnjih in je na njej prišla do izraza moč naše ekipe,« je Bonča povedal o etapi, v kateri je skupaj z moštvenimi kolegi vseskozi napadal in tudi poskrbel, da je o zmagovalcu odločal boj 20 kolesarjev.
V zadnjem kilometru sta se krkašem sicer izmuznila Američan Levi Leipheimer in Avstralec Michael Rogers, Bonča pa je dobil šprint zasledovalcev.
Normativi tehničnega direktorja mariborskih nogometašev Željka Fundaka o tem, kaj je normalno in kaj ne, se precej razlikujejo od večine ljudi, ne pa tudi od Jožeta Jagodnika.
Za Anjo Valant incident, kakršen se je pripetil na olimpijskih igrah v Sydneyju, še ne predstavlja skrhanih odnosov.
Sicer pa, ali lahko ženski jezični dvoboj sploh označimo za incident?
Zagotovo sem plačal največ kazni in razbil največ loparjev.
Marat Safin me zdaj počasi lovi.
Moram videti, koliko še vodim v razbitih loparjih.
Šesto mesto in let prek 200 m sta njegov planiški izkupiček 2001.
* Laško ima novo flaško, Studio Zodiak
Zlata priznanja pa so prejeli:
Pred kratkim je predsedovanje Evropske unije namreč prevzela Švedska, kjer je televizijsko oglaševanje za otroke povsem prepovedano.
Vendar prepoved po mnenju skupine EGTA ni prava rešitev.
Do takšnih ugotovitev je prišla na osnovi izsledkov raziskave, ki jo je izvedla v 15 oglaševalskih podjetjih 12 držav Evropske unije.
Raziskava je pokazala, da 94 odstotkov čistega dohodka od oglasov za otroke znova vložijo v otroške programe in da 66,5 odstotka celotne vsote, ki jo televizijske hiše namenjajo otroškemu programu, vložijo v nakup programov evropske avdiovizualne industrije.
Domžale, Ljubljana - Enajst gasilskih vozil s 47 možmi se je v nedeljo okrog treh popoldne znašlo pred domačijo Ivanke Pistotnik v Hudem pri Radomljah, kjer je zagorelo gospodarsko poslopje.
Požar sta opazila mimoidoča domačina in takoj obvestila gasilce in policijo.
Poldrugo uro je trajalo, da so gasilci Centra požarne varnosti Količevo skupaj s prostovoljci iz Domžal, Radomelj, Mengša in Homca potolkli ogenj.
Ta je po policijskih ugotovitvah najprej zajel strojno lopo, potem pa se je širil naprej.
S hitrim posredovanjem so gasilci preprečili večjo škodo, vseeno pa je zgorelo ostrešje in leseni del poslopja.
Domnevajo, da so ogenj med igro zanetili otroci, škode pa je za okrog milijon tolarjev.
Dejstvo je, da je bilo za njim razpisano iskanje, ker so bili podani razlogi za sum storitve kaznivega dejanja goljufije, in da so policisti pri njegovem prihodu na Brnik izbrali milejši ukrep, torej povabilo na informativni razgovor, v kar je g. Rogelj privolil, in ne aretacije.
Skupaj z zagovornikom Dušanom Erjavcem sta imela največ pomislekov na obremenilno pričevanje Davida Oblaka, ki je na sodišču govoril pod vplivom narkotikov.
»Če si zaradi mamil celo ob vozniško dovoljenje, kako lahko takšno pričo potlej proglasite za verodostojno?« je spraševal Erjavec in predlagal oprostilno sodbo ter odpravo pripora, v katerem je Založnik že od aprila lani.
Obtoženi je v enourni sklepni besedi zanikal vsa očitana mu dejanja in Oblaka opisal kot neuravnovešeno in bolehno osebo, nagnjeno k izmišljanju zgodbic.
Sam naj bi se mu zameril, ker mu ni posodil denarja (obtožnica navaja, da je Oblaku prodal za skoraj tričetrt milijona tolarjev heroina).
»Če bi Oblak res naznanil svojega pravega dobavitelja, bi ostal brez mamil, tako pa jih jemlje še dandanes,« meni obtoženi in zahteva izločitev zanj spornega pričevanja.
Glede mamila v Zvodnem je še povedal, da ga je našel v škornjih in vrgel v smetnjak, tam pa ga je odkrila policija.
Tej očita cel kup nepravilnosti pri aretaciji in zasledovanju, priznal pa je, da je bil z v obtožnici navedenimi pričami res v stiku, vendar jim ni dajal nedovoljenih substanc.
Kot smo že pisali, je policija vse priče prijela takoj po sestanku z Založnikom in pri njih našla heroin.
Ptuj - V soboto dopoldne se je zgodila nesreča pri delu, v kateri je izgubil življenje 45-letni A. B. iz okolice Žetal.
Okoli 10. ure se je s starejšim neregistriranim traktorjem, na katerem je imel nameščeno odprto kabino in pripet trosilec hlevskega gnoja, lotil gnojenja pašnika.
Pri tem se je traktor med delom na pobočju začel vkopavati, nato pa se je skupaj s priklopnikom z naloženim gnojem večkrat prevrnil po pobočju pašnika.
Med prevračanjem je A. B. vrglo iz kabine, nanj pa se je zvrnil še traktor.
Zaradi hudih poškodb je traktorist na kraju nesreče umrl.
Spotaknil se je
Ključne zvezde so se zdele namreč naklonjene skupni evropski valuti: v ZDA so se že kazali obrisi upočasnitve gospodarske dejavnosti, medtem ko je EU tudi po rekordnem letu 2000 pričakovala krepko, blizu 3-odstotno rast.
Čeprav višja od načrtovane, je evropska inflacija nižja od ameriške.
In končno, zaradi padajočih tečajev na obeh ključnih newyorških borznih trgih je ameriška centralna banka pod močnim pritiskom pri oblikovanju politike svoje vodilne obrestne mere in jo tudi razmeroma predvidljivo znižuje.
Takega ukrepa pa trgi običajno ne sprejemejo kot neposreden signal podpore vrednosti valute.
Takšna, predvsem kratkoročna razlaga, opozarja na veliko negotovost med vlagatelji, ki ob politični in gospodarski krizi na Japonskem ter finančni zmedi v Turčiji in Argentini iščejo varno zatočišče za svoj denar.
Kljub težavam so Združene države Amerike očitno še vedno tisti gospodarski dejavnik, ki mu najbolj zaupajo.
Novi negativni rekord evra je tako ponovno opozorilo Evropski uniji, da nekoliko nasilna uvedba skupne valute - spomnimo se političnega kompromisarstva ob prikrojevanju maastrichtskih kriterijev - še zdaleč ne zadošča za ogrozitev ameriškega prvega mesta v gospodarstvu sveta.
Enel kupuje Vodafonovo Infostrado
Ministrica za gospodarske dejavnosti je z novim pravilnikom, ki bo začel veljati konec tedna, pripravila veliko presenečenje trgovcem
Ljubljana - Konec tedna bo začel veljati nov pravilnik o obratovalnem času prodajaln.
S tem naj bi ministrica za gospodarske dejavnosti Tea Petrin naredila red na trgu.
Po doslej veljavnem aktu so imele namreč zadnjo besedo pri tem, ali bodo prodajalne lahko odprte tudi ob nedeljah, lokalne skupnosti, te pa so ravnale zelo različno.
Trgovci, ki so želeli dežurati ob nedeljah, so ponekod naleteli na neutemeljene omejitve.
Pogoji poslovanja, je odločila ministrica, pa morajo biti za vso državo enaki.
Zato je praktično čez noč, brez vednosti strani, ki so bile običajno vpete v oblikovanje tovrstnih predpisov, sprejela in objavila novelo pravilnika.
Nasprotno pa je bila novica neprijetna za množico tistih trgovcev, ki v nedeljskem delu prodajaln niso videli smisla.
V Sparu Slovenija še preučujejo, kaj pravzaprav pomeni sprememba pravilnika.
Direktor Spara Igor Mervič bo svoje poglede, povsem različne od Jankovićevih, predstavil v četrtek na novinarski konferenci.
Ker je enakega mnenja še veliko članov upravnega odbora trgovskega združenja, vendarle ni pričakovati, da je branžna razprava o tej temi že zaključena.
Na Ljubljanski borzi vrednostnih papirjev je delniški indeks SBI 20 ponedeljkovo trgovanje končal pri vrednosti 1741,38 točke, kar je 0,58 točke oz. 0,03 odstotka več kot v petek.
Vrednost indeksa pidov PIX se je zvišala za 0,93 odstotka na 1444,17 točke, vrednost indeksa prostega trga IPT pa za 0,32 odstotka na 1424,16 točke.
Skupen promet je dosegel 1,137 milijarde tolarjev, trgovanje pa so zaznamovali številni posli s svežnji v skupni vrednosti 795 milijonov tolarjev.
Lastnika je zamenjalo pet svežnjev delnic pida Zvon 1 v skupni vrednosti 192 milijonov tolarjev in po ceni, ki je bila za 16 odstotkov višja od petkovega enotnega tečaja.
Sveženj Petrolovih delnic je bil vreden 163 milijonov, svežnja delnic družbe Gradis SPO pa 123 milijonov tolarjev.
Pri obeh je cena delnic v svežnju za skoraj 40 odstotkov presegla petkov enotni tečaj.
V borzni kotaciji so se od prometnejših podražile delnice Kolinske (za 1,34 odstotka na 2168 tolarjev), Pivovarne Laško za 1,05 odstotka na 3894 tolarjev), BTC (za 0,95 odstotka na 14.238 tolarjev), Mercatorja (za 0,90 odstotka na 13.833 tolarjev), Leka (za 0,79 odstotka na 41.740 tolarjev), Petrola (za 0,47 odstotka na 18.841 tolarjev), Save (za 0,24 odstotka na 15.127 tolarjev) in Pivovarne Union (za 0,20 odstotka na 15.127 tolarjev).
Pocenile pa so se delnice Žita (za 0,53 odstotka na 18.039 tolarjev), Intereurope (za 0,41 odstotka na 2589 tolarjev) in Krke (za 0,38 odstotka na 26.045 tolarjev).
Na prostem trgu so se podražile delnice Tosame (za 7,62 odstotka) in družbe Kruh Pecivo (za 1,59 odstotka) ter delnice pidov Triglav Steber 1 (za 2,17 odstotka), NFD 2 (za 2,05 odstotka), NFD 1 (za 1,96 odstotka), Zlata Moneta 1 (za 1,17 odstotka) in Infond Zlat (za 0,47 odstotka), pocenile pa Zvon 1 (za 1,11 odstotka) in Atena 1 (za 0,28 odstotka).
Dragonja ponavlja, da je takratni zakon o zavarovalništvu med drugim določal, da se bo nenominirani kapital lastninil po posebnih predpisih.
To naj bi pomenilo, da je bil paket nenominiranega kapitala razmejen, zato je, je prepričan Dragonja, postavljati drugačna razmerja problematično.
Po njegovem prepričanju je država z zakonom enostransko vzpostavila drugačna razmerja in tega ne more narediti brez soglasja tistih, ki so takrat to lastninsko pravico dobili.
Toda zakaj delničarji zavarovalnice, ko so vplačevali delnice, niso vztrajali pri razmejitvi delniškega in nenominiranega kapitala oziroma vzpostavitvi razmerja med njima?
Dragonja: »To bi moral urediti zakonodajalec oziroma urejevalec (regulator) dejavnosti«.
Pri nas je za zdaj znano, da bodo od 15. aprila elektriko ponujali dosedanji dobavitelji.
Novih še ni videti.
Koliko časa je v Nemčiji trajalo, da so se nova podjetja odločila za vstop v ta posel?
Tudi v državah, ki imajo že dalj časa trg z elektriko, so zlasti gospodinjstva, ki bi elektriko kupovala na črpalkah, pokazala zelo malo zanimanja za zamenjavo dobavitelja.
Menim, da je zdaj elektriko mogoče kupiti na črpalki le v Veliki Britaniji.
Za to je treba zagotoviti tudi tehnične možnosti.
Če želim kupiti elektriko na črpalki, moram doma imeti števec za kartico s čipom, ki jo lahko na črpalki napolnim.
Zamenjava števcev bi bila predraga v primerjavi s porabo elektrike v gospodinjstvih, zato bo minilo še precej časa, preden se bo to zgodilo.
Zdaj je odprtje trga veliko pomembnejše za industrijo, ki mora skrbeti, da je na mednarodni ravni konkurenčna.
V Sloveniji se dogajajo hitre spremembe, zato stres med ljudmi narašča, pravi Stephen Haslam, ki je pod okriljem Šole za tuje jezike Bled predaval o načinih odpravljanja stresa že v marsikaterem slovenskem podjetju.
»Spreminja se zakonodaja, šolski sistem, pojmovanje kariere, celo pomen denarja za posameznika ...
To pa povzroča novosti v slogu življenja, v družini in tradiciji.
Mislite, da vam je bilo do zdaj težko?
Slaba novica je, da bo v prihodnosti še huje,« opozarja Haslam.
Prav zato je po njegovem pomembno, da se posameznik in podjetje naučita upravljati stres, in to še preden bo ta začel povzročati resne bolezni med slovensko populacijo.
Stres namreč ni nujno slab: če se na njega znamo odzivati in se naučimo spreminjati in rasti, je lahko dobra spodbuda za doseganje večje učinkovitosti.
Najbolj perspektivni poklici so verjetno na področju interneta in programiranja.
Tisti, ki bi se radi naučili oblikovanja spletne strani, imate za to nešteto brezplačnih virov na internetu (začetniki v iskalnik samo vnesete »HTML tutorial«).
Lahko pa se za manj kot deset tisoč tolarjev udeležite dopisnega tečaja za izdelovalce spletnih strani.
Informacije najdete na www.netka.si/edu.
O stresu se veliko razpravlja zlasti v zadnjem desetletju.
»Pred recimo dvajsetimi leti je delo načeloma zagotavljalo socialno varnost, danes nič več,« razlaga Marija Molan.
»Izsledki mnogih raziskav so pokazali, da podjetja in organizacije pri zaposlenih danes cenijo predvsem sposobnost prilagajanja.
Le majhna je verjetnost, da boš čez nekaj let opravljal enako delo kot danes.
A splošno znano je, da smo ljudje z leti čedalje manj prilagodljivi - izrazito zmanjšanje sposobnosti prilagajanja v povprečju opažamo že nekje pri štiridesetih.
Kako skrb zbujajoče to zveni, če vemo, da bomo delovno aktivni nekje do 65. leta!
Tega se kajpak zavedamo, zato nas je strah prihodnosti, polašča se nas občutek negotovosti, počutimo se ogrožene ...
Stres je razumljiva posledica.«
Molanova kot primer neuravnovešenosti delovnega okolja navaja softversko industrijo: »Pred desetletjem se je zdela kot vreča brez dna - zaposlovala je nove in nove delavce.
Zdaj jih z enakim elanom odpušča.«
Živimo v okolju bliskovitih, zato velikokrat nepričakovanih sprememb.
Ne veš, kdaj boš ostal brez eksistenčnih pogojev.
Med glavnimi razlogi za stres je v zadnjih letih pri nas podaljševanje delovnega časa, ki je obenem tudi vse bolj nepredvidljiv - ne veš, kdaj bo delovnik končan, zavoljo tega trpi družina, ker preživljaš z njo premalo časa, imaš slabo vest ...
Kako se izogniti posledicam stresa?
Opazujmo se, pravi Molanova.
Spremljajmo, kaj se dogaja z nami, zakaj, in če ugotovimo, da so postale stresne situacije nevzdržne, poiščimo pomoč, bodisi v krogu najbližjih bodisi pri strokovnjakih.
Skrb zbuja tudi dejstvo, da je število srčnih napadov, poškodb gibalnega aparata, glavobolov, infekcij in prehladnih obolenj prav tako večje ob ponedeljkih.
Za piko na i pa prvi delovni dan v tednu slovi tudi po prepirih, nesporazumih in sporih, ki so v ponedeljek pogostejši (lahko tudi nevarnejši in dolgotrajnejši) kot druge dni v tednu.
Potem ko so uslužbenci vse pogosteje klonili pod stresom in so se začele žrtve šikaniranja in psihičnega nasilja v delovnem okolju množično zatekati k zdravnikom, psihologom, psihiatrom, psihoterapevtom in drugim svetovalcem, so se strokovnjaki odločili, da vzamejo pod drobnogled psihoteror na delovnem mestu, ki se je najprej pojavil v ZDA.
Ugotovili so, da v zahodni Evropi v številnih inštitucijah dejansko vlada psihološko nezdravo okolje, ki prej ali slej ogrozi in vrže iz tira celo najbolj močne in vzdržljive osebnosti.
Tudi pri nas vse več centrov za fitnes ponuja obiskovalcem ponuja možnost vadbe tae bo, s katero je njen avtor, Billy Blanks, obnorel najprej ZDA, zdaj pa je »okužil« še Evropejce.
Po stresnem dnevu, ko bi šefa najraje pošteno kresnili po nosu, se torej odpravite v telovadnico in negativno energijo preusmerite v pozitivno.
Ob vpitju in mlatenju z rokami po zraku si lahko predstavljate, da pred vami stoji vaš nadrejeni ...
Odleglo vam bo.
Negativnih posledic stresa se ne zavedam, preprosto zato ker je stres postal pozitivna plat mojega življenja.
Seveda se ukvarjam s športom, plavanjem, na številnih kulturnih prireditvah pa sem vedno službeno.
Verjetno blažim učinke stresnega življenja tako, da še bolj zagnano rešujem težave, ki proizvajajo stres.
Rešen problem me naredi močnejšega, vitalnejšega.
Polemike so na primer zelo stresne, toda v njih uživam kot riba v vodi.
Ko določenega novinarja Dela spravim na kolena, se počutim kot prerojen.
Razstava: Njun nov skupni izdelek Izpolni mi željo prihaja v Celje iz italijanske Bielle, kjer je lani sodeloval pri projektu Passaggi a Nord/Ovest, ki ga vsako leto organizira skupina Manifesto Zero, vodi pa sloviti Michelangelo Pistoletto.
Gre za instalacijo iz treh glinenih kadi, ki so kot nekakšni nadomestki za vodnjake želja nameščene na različne javne prostore.
V vsaki kadi je monitor, ki ponuja drugačno možnost srečanja z zlato ribico in izpolnjevanjem želja.
V Celju bo projekt potekal v Študijski knjižnici Celje, Pošti Celje in v Zdravstvenem domu, v Likovnem salonu pa bodo pripravili vzporedno postavitev vseh treh video projekcij in omogočili dostop do medomrežne strani (www.tol.sik.si/goldfish), kjer je mogoče zapisati želje in spoznati - ali celo izpolniti - želje drugih.
V drugem delu razstave se bo projekt s posegom fotografa Damjana Švarca spremenil v sočasen dokument lastnega obstoja.
Hribernikova in Lenardič bosta čez teden dni, 27. 3. ob 18.00, v razstavišču gostovala tudi v ciklu Pogovori z umetniki.
Poslušati dr. Marjana Rekarja, predsednika uprave Slovenske razvojne družbe, in njegovo gostiteljico Lidijo Hren je bilo nekaj podobnega.
Res je, da je oddaja Pod preprogo namenjena odkrivanjem spornih reči in razpravljanjem predvsem o napakah in pomanjkljivostih.
Toda njena zadnja »izdaja« je bila še posebej črna.
Pa ne, da bi bil Rekar tako negativna osebnost ali kakšen zločinec.
Tudi ne, da bi v oddaji razkrili kakšne nove primere korupcije in škandale.
A celoten vtis, ki si si ga ustvaril v dobri uri oddaje, je bil vtis niza nepravilnosti, napak, nekaznovanih neumnosti in nesposobnosti, o katerih vsi vedo, da obstajajo, še več, natančno vedo, kdo in kdaj jih je storil, o vsem hranijo dokumente, pa vendar ni volje, da bi se naredil red, škodljive pogodbe prekinilo in škodljivce vsaj odgnalo, če že ne kaj hujšega.
Tako pa smo vso uro poslušali Rekarja, kako priznava, da je marsikatera pogodba sestavljena zelo nenavadno, običajno v škodo države in brez odgovornosti druge strani, kako so bili kriteriji marsikdaj nejasni ali čudni in kako so pravzaprav na SRD povsem nemočni, saj jim pogoje narekuje država, oni so zgolj komisionarji ali posredniki, slišali smo tudi, da ne želi kritizirati svojih predhodnikov in podobno.
Se je Šuker izogibal vojaški suknji?
»Od prič boste izvedeli, da so trije obtoženi v taborišču Keraterm leta 1992 ljudem spreminjali življenje v pekel,« je izjavil tožilec Dirk Ryneveld.
Vodja taborišča Keraterm, v katerem so dnevno trpinčili zapornike, jih pretepali in ubijali, je bil Duško Sikirica.
Sodnik Patrick Robinson je povedal, da je Sikirica med zaslišanjem trdil, da ga ni bilo v taborišču takrat, ko so se v Keratermu dogajale stvari, katerih ga bremeni obtožnica.
Sicer pa bodo Sikirici sodili tudi zato, ker je ujetnike iz Keraterma pošiljal naprej v taborišči Omarska in Trnopolje.
