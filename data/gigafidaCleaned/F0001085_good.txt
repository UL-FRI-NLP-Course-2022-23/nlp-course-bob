LJUBLJANA Inflacija v juliju je bila polodstotna, od lanskega decembra do julija pa so se cene življenjskih potrebščin zvišale za 4 odstotke.
Od lanskega julija do letošnjega pa je bila letna inflacija 6 odstotkov in je bila za dobro odstotno točko nižja kot lani v enakem mesecu, je sporočil Statistični urad RS.
V analitskoraziskovalnem centru Banke Slovenije podatke v zvezi z objavljeno julijsko inflacijo komentirajo: Sedanja inflacija ne odstopa bistveno od pričakovane in načrtovane kljub nekaterim nepredvidljivim dogodkom, kot je bilo na primer povišanje najemnin za neprofitna stanovanja na podlagi odločitve ustavnega sodišča.
Poleg tega bo država zavezance iz najnižjih dohodkovnih razredov popolnoma razbremenila davka, in sicer do višine minimalnega dohodka, med drugim bo zakon uvedel novo olajšavo za izobraževanje mladih, olajšava za otroke pa bo višja.
Drugače kot doslej bodo obdavčeni avtorski honorarji dohodki oseb, ki so v delovnem razmerju in hkrati od delodajalca poleg plače prejemajo še avtorski honorar, se bodo v celoti šteli za dohodke iz delovnega razmerja.
Za osebo, ki je v občasnem pogodbenem razmerju z izplačevalcem avtorskega honorarja in dela po njegovem naročilu, bodo honorarji poslej obdavčeni kot dohodek iz odvisnega pogodbenega dela, za osebe, ki samostojno opravljajo dejavnost (na primer samostojni kulturni delavci) in prejemajo avtorske honorarje, pa bodo dohodki obdavčeni kot dohodki iz opravljanja dejavnosti.
Za osebe, ki bodo avtorsko delo občasno prodale, bodo dohodki obdavčeni kot dohodki iz prenosa premoženjske pravice.
Ivan Simič, predsednik Društva davčnih svetovalcev Slovenije: V tem trenutku je zelo težko podati kakršen koli resnejši komentar in odgovor na predstavljene davčne zakone, saj jih bo treba še podrobno preučiti.
Vsekakor se bomo davčni svetovalci do konca tega meseca seznanili s pripravljenimi predlogi, in če nas bo kdo povprašal za naše mnenje, jim ga bomo tudi posredovali.
Osebno menim, da je bila osnovna napaka storjena že med samo pripravo predlogov zakonov, saj organ, ki je zakone pripravljal, ni povprašal za mnenje tudi davčnih svetovalcev, ki se z davčnimi zadevami srečujemo vsak dan.
Vsekakor bi naši predlogi, ki temeljijo na dolgoletnih praktičnih izkušnjah, v veliki meri prispevali k pripravi kvalitetnejših predlogov.
Kot je povedal Borut Miklavčič, generalni dirkektor ZZZS, poskušajo v zvezi s predlaganimi spremembami zakona le uskladiti zakon o zdravstvenem zavarovanju z zakonom o obveznih zavarovanjih v prometu.
V zakonu o obveznih zavarovanjih v prometu je namreč zapisana obveznost zavarovalnic, ki imajo v Sloveniji avtomobilsko zavarovanje (teh je pet), da so z zavarovanjem avtomobilske odgovornosti kriti tudi odškodninski zahtevki ZZZS in ZPIZ za stroške zdravljenja in druge nujne stroške.
To pomeni, da zakon o obveznih zavarovanjih zavezuje zavarovalnice, da poravnajo škodo za zdravljenje, ZZZS pa bi imel, če bo za to tudi parlament, pravico od zavarovalnice zahtevati regres za vse stroške zdravljenja posameznika, ki so nastali kot posledica prometne nesreče.
Po predlogu novega nacionalnega avtocestnega programa bo hrbtenica slovenskega avtocestnega omrežja (od Maribora do Kopra in od Karavank do Obrežja) dokončana do konca leta 2008, ves osnovni program pa do konca leta 2013, je pojasnil prometni minister Jakob Presečnik.
Avtocestna povezava od Maribora do Kopra bo po Presečnikovem zagotovilu dokončana najkasneje do turistične sezone leta 2005.
Do konca leta 2007 naj bi bila dokončana navezava hitre ceste skozi Vipavsko dolino na avtocestni sistem, do konca leta 2008 avtocestna povezava od Karavank do Obrežja, do konca leta 2008 bo zgrajen tudi pretežni del pomurskega avtocestnega kraka, predvsem od Lenarta do Beltincev ter ustrezna navezava na madžarsko omrežje, do konca leta 2010 pa bo celoten pomurski avtocestni krak prevozen, čeprav deloma, od Beltincev do Pinc, najprej kot dvopasovnica.
Do konca leta 2009 bo dokončana povezava Slovenska BistricaPtujOrmož, v letih od 2011 do 2013 bo dokončan še zadnji odsek obalne ceste do Lucije, dograjena pa bo tudi druga polovica avtoceste od Beltincev do Pinc ter avtocesta od Pesnice do Ptujske ceste.
Predlog nacionalnega programa zajema zgraditev skupaj 572 kilometrov cest, kar je skoraj 19 kilometrov več od zdaj veljavnega programa.
Novela zakona o prevzemih, ki jo bodo danes na gospodarskem ministrstvu še podrobno predstavili, po besedah gospodarske ministrice Tee Petrin odpravlja nekatere pomanjkljivosti in nejasnosti, ki so se od leta 1997, ko je bil zakon sprejet, pokazale v praksi.
Po novem naj bi bili prevzemni postopki bolj transparentni tako pri javnih kot tudi nejavnih delniških družbah, bolj naj bi bili zaščiteni mali delničarji, zaostrili pa naj bi tudi nadzor in sankcije.
Vlada v noveli med drugim jasno določa prevzemni prag, in sicer mora imetnik, ko doseže 25 odstotkov glasovalnih pravic, oddati ponudbo za prevzem.
V nekaterih členih veljavnega zakona je doslej pisalo vsaj 25 odstotkov, v drugih pa več kot 25 odstotkov, zaradi česar je prihajalo do različnih interpretacij in zmede, je opozorila Petrinova.
Hkrati pa bo zakon po novem veljal tudi za nejavne družbe, torej tiste, ki ne kotirajo na borzi.
V praksi se je po besedah Petrinove pokazalo, da je neurejenost tega področja dopuščala možnosti ključnih odkupov delnic s strani tretjih oseb in menedžmena, ki niso bili transparentni in niso upoštevali doseženih standardov varstva manjšinskih delničarjev.
Upamo, da bo popravljeni mehanizem radarja zdaj ponovno brezhibno deloval, saj smo brez radarske vremenske slike 'bosi' predvsem sami in ne le uporabniki naših strani na svetovnem spletu, je povedal Brane Gregorčič, vodja sektorja za meteorološke prognoze, in dodal, da se jim je radar, ki so ga pred poltretjim letom temeljito obnovili, tokrat prvič mehansko pokvaril.
Ker so morali nekaj delov pogonskega mehanizma naročiti v tujini, je popravilo trajalo nekoliko dlje, kot so sprva predvidevali.
Poprej se jim je po njegovih besedah nekajkrat pokvarila le elektronika, katere popravilo pa praviloma nikoli ni trajalo več kot dan ali dva.
Tudi o obrambi pred točo imajo vremenarji agencije enotno mnenje, saj po njihovih besedah ni bilo nikoli dokazano, da bi bila kje zares uspešna in zanesljiva.
To je bila po njihovem mnenju bolj domena in domneva nekdanjega vzhodnega bloka.
Vladajoča Stranka pravice in napredka pospešeno usklajuje zakonodajo z Evropsko unijo
Turški parlament je predvčerajšnjim sprejel kar nekaj zakonov, s katerimi želi uskladiti svojo zakonodajo z evropsko, da bi se tako Turčija lažje vključila v Evropsko unijo, kar si zelo želi sedanja vladajoča Stranka pravice in napredka.
Med tokratnimi zakoni je kar nekaj pomembnih določil o turški vojski.
Vlada se je za spremembe v njenem položaju odločila zato, ker ni evropske države, v kateri bi imela vojska tako močan položaj kot v Turčiji, kjer je pravzaprav nadrejena civilnim oblastem.
Zdaj ima Turčija spet proislamsko vlado.
Za vojsko je bila moteča že od vsega začetka, čeprav je nenehno zatrjevala, da ne namerava islamizirati države, temveč jo popeljati v Evropsko unijo.
Zato naj bi se tudi lotila številnih reform.
Vojski že prej niso bile všeč nekatere njene odločitve, med drugim napovedana pomilostitev Kurdov, vendar se jim ni upirala, ker je upoštevala pojasnilo, da gre za evropsko usmeritev vlade.
Po vseh teh spremembah bo vojska v Turčiji izgubila svoj dosedanji položaj in ga uskladila s položajem vojsk drugih evropskih držav.
Hkrati ne bo imela več pravih možnosti za varovanje turške ustave, s tem pa tudi sekularnosti turške družbe.
Vprašanje je, ali bo vojska to mirno sprejela ali takoj ukrepala.
Sicer pa bo tudi v prihodnje lahko še posegla po prevratu, če se ji bo zdelo, da drugače ne gre.
Ko je v začetku tedna pred glavnim stanom rojalistov eksplodirala bomba domače izdelave in nekoga ranila, nekoliko kasneje pa so odkrili še dve ročni granati nasproti kraljeve palače, so se pri mnogih Kambodžanih obudili spomini na krvave volitve v letih 1993 in 1998.
Te so potekale v senci številnih politično motiviranih nasilnih dejanj tudi z več sto mrtvimi.
Komunalne volitve lani, prve v zgodovini Kambodže, pa so že pokazale, da je država našla pot v demokratično življenje.
Še v sedemdesetih letih je pod režimom Pol Pota umrlo okoli 1,7 milijona prebivalcev.
To so bili krvavi časi Rdečih kmerov.
Katoliška cerkev v Razmisleku tudi odločno nasprotuje temu, da bi istospolni pari lahko posvojili otroke.
Po vatikanskem mnenju naletijo otroci, ki jih vzgajajo istospolni starši, na razvojne ovire, saj so prikrajšani za očeta oziroma mater.
Takšna posvojitev bi po vatikanskem mnenju pomenila zločin nad otroki.
Arnold Schwarzenegger ne bo guverner
Povsem drugače pa je z Alom Gorom.
Vodilni demokratski podporniki in ljudje iz strankinega vodstva ter številni prijatelji pa tudi preprosti volilci ga prepričujejo, naj vendarle kandidira.
Sam se glede kandidature še noče povsem odločiti, toda ljudje iz njegove bližine pravijo, da ni več tako trdno odločen, da res ne bo nastopil na volitvah, kot je nekoč razlagal.
Menda že obžaluje, da je decembra lani uradno odpovedal kandidaturo, saj bi mu bilo zdaj lažje, če bi takrat molčal.
Vseeno pa bo verjetno počakal do jeseni in se šele potem odločil, kako in kaj.
Do takrat utegnejo postati jasnejše tudi vse okoliščine.
Znano bo, ali si je kak drug demokratski kandidat pridobil več podpore in si tako ustvaril trdnejšo podlago.
Jasno bo tudi, kaj je s priljubljenostjo predsednika Georgea W. Busha.
Če mu bo še naprej usihala, se bo verjetno odločil za kandidaturo, še posebno, če ga bodo v stranki še naprej tako prepričevali, kot ga zdaj.
Zamuda zanj ne bi smela biti hujša težava, saj ima dovolj široko razpleteno mrežo po vsej državi, sposoben pa je tudi na hitro zbrati denar za volilno kampanjo.
V tem je namreč med najbolj spretnimi ameriškimi politiki.
Cene blaga so se julija zvišale za 0,3 odstotka, cene storitev pa za 1 odstotek, kar pomeni, da že tretji mesec zapored rastejo predvsem cene storitev.
Blago se je v prvih sedmih mesecih letos v povprečju podražilo za 5,5 odstotka, storitve pa za 7,3 odstotka (sicer pa ima blago v inflacijski košarici 71-odstotni delež, storitve pa 29-odstotnega).
Več kot polovico so torej k julijski inflaciji prispevale dražje storitve, manj kot polovico pa rast cen blaga.
Tobačni izdelki so se v povprečju podražili za 8,1 odstotka, predvsem zaradi drugega letošnjega zvišanja trošarin za cigarete, kar je vplivalo na 4,3-odstotno povišanje cen v skupini alkoholne pijače in tobak.
To je prispevalo 0,2 odstotne točke h graditvi julijske inflacije.
Sava Trade načrtuje novo središče Obi v Kranju
DOMŽALE Delničarji trgovske družbe Vele na skupščini, na kateri je bilo prisotnega 93,32 odstotka kapitala, upravi in nadzornemu svetu družbe za leto 2002 zaradi nedoseženih poslovnih načrtov in načrtovanega dobička niso podelili razrešnice.
Delničarji so predlog nadzornega sveta in nove uprave, ki jo vodi Matej Svet, sprejeli soglasno, so sporočili iz družbe Vele.
Že v akcijskem načrtu smo ugotovili, da smo po eni strani podcenili obseg in kompleksnost takšne operacije, ker gre za stotine tisoč računov in v nekaterih primerih za zelo heterogene operacije.
Vse to je bil očitno prevelik zalogaj za program, kakršen zdaj obstaja.
To še zlasti poudarjam zato, ker ni bilo možnosti, da bi ga predčasno dovolj testirali.
Torej, podcenili smo projekt, po drugi strani pa verjetno tudi nismo dovolj zgodaj opozarjali naših strank in širše javnosti, da utegne priti do zastojev ali celo napak.
Bili smo pred dilemo.
Če bi pretirano dramatično že vnaprej povedali za morebitne probleme, do katerih potem sploh ne bi prišlo, bi lahko povzročili še večji naval v dneh pred 30. junijem.
V vodstvu banke smo se zavestno odločili, da ne potenciramo problemov.
Žal je do problemov vseeno prišlo v akutni obliki in smo potem morali gasiti požare.
POSTOJNA Slovenske občine morajo do konca letošnjega leta poskrbeti za ločeno zbiranje odpadkov in njihovo nadaljnjo predelavo, le za sežiganje ostanka odpadkov bo poskrbela država.
Občine odlagajo odpadke za zdaj na okoli 50 odlagališčih po državi, po trditvah Bernarde Podlipnik z ministrstva za okolje, prostor in energijo pa jih bo treba polovico zapreti že letos, saj so neustrezno urejena.
Štorman postavil ugled na kocko
Nadstropje višje, kamor sva prišla tipaje po mračnem stopnišču (z elektriko so se do lani sami oskrbovali, potem pa jim je v neurju porušeno drevo pretrgalo kabel), sva naletela na veliko večjo in dobro urejeno bazo, v kateri živi Dule s svojim dekletom, eno sobo pa je že pozimi odstopil nesrečniku, ki ga je srečal na štacjonu.
Dule premore kuhalnik na plin, tudi kiperbuš mu pozimi dobro vleče.
Stene ima okrašene s fotografijami konj, med katerimi kraljuje indijanski poglavar Geronimo, nekaj risb pa je tudi sam prispeval, potem ko je prebivališče na novo prepleskal po lanskem požaru.
Dim, ki se je takrat valil iz spodnjega nadstropja, mu je ugonobil psa, z dekletom pa sta se komaj rešila na prosto.
V Cukrarni živi štiri leta.
Lanski požar mu je uničil veliko stvari, dosti pa so mu jih uničili in pokradli tudi narkomani.
Rajši bi šel živet kam drugam, a je ugotovil, da mesto bolje skrbi za razbijaške džankije kot za brezdomce, sicer bi tudi za njihovo nastanitev na Metelkovi ali kje drugje uredili kakšno stavbo.
Domov pride običajno zvečer še za dne, da si lahko skuha večerjo.
Svetijo s svečami, vodo pa nosijo z bližnje bencinske črpalke...
Naložbenik je pred časom zaprosil za ustrezno dovoljenje, ki ga je tudi dobil, pravijo na republiškem inšpektoratu za okolje in prostor, kot pa so pojasnili že pred časom, je inšpektorici pokazal tudi pridobljena soglasja sosedov.
O tem smo povprašali eno izmed sosed, ki o zadevi ni hotela veliko govoriti, povedala je le, da nje glede soglasja ni nihče nikoli obvestil.
V hiši naj bi menda naložbenik oddajal ali prodajal stanovanja, kar zdaj, ko ima ustrezno dovoljenje, ni sporno, pravijo na tržnem inšpektoratu.
Glede kazni naložbenika, ker je gradil na črno, na okoljskem inšpektoratu pravijo, da vedo le za kazen v višini 70 tisoč tolarjev, ki jo je izrekel sodnik za prekrške po njihovi prijavi.
LJUBLJANA V slovenskem prostoru deluje nekaj uspešnih režiserk, med tiste, ki so že upokojene, a ne brez dela in ambicij, sodi Vesna Arhar Štih.
Zanimiva sogovornica je in vselej pripravljena na nove delovne izzive.
Rojena je bila v Ribnici na Dolenjskem, a so jo starši v Ljubljano prinesli že dve leti zatem.
Tramvaj je še vozil, najbolj pa ji je iz otroških let ostala v spominu ljubljanska megla.
Živeli so v Šiški, megla se ji je zdela strašljiva, bala se je, da bi se v njej ne izgubila.
V šolo sem hodila na Vadnico, pa na Ledino, pa v Moste.
Večkrat sem menjavala razrede, ker je bila moja mati učiteljica in si je prizadevala, da bi imeli enak urnik.
Ko sem hodila v nižjo gimnazijo, so naredili preskok, morala sem v osemletko, je dejala Vesna Arhar Štih, ki se je nekje v začetku petdesetih let selila na Tabor in tam ostala.
Na Taboru je telovadila na skrivaj, ker je imela hudo astmo in so ji to prepovedali.
Tabor je bil precej drugačen, nikjer nobenih blokov.
Tam, kjer je njihov blok, je bila njiva, okoli Vurnikovega telovadnega doma pa le nekaj vil.
Ribi Vaša odločitev za drugo možnost je bila zadetek v polno.
A ne bodite presenečeni, če si bodo del vašega uspeha hoteli lastiti tudi nasprotniki.
Delo: strah pred spremembami je odveč, kajti zvezde so na vaši strani
LJUBLJANA V ljubljanskem kinu Vič se bo do srede odvrtel sklop filmov pod imenom Zopet v kinu.
V enotedenski mini retrospektivi bo na ogled sedem filmov, ki so na svoj način zaznamovali minulo filmsko leto.
Izbor žanrsko precej različnih filmov želi v kinodvorano privabiti najširši krog gledalcev, ki so katerega od izbranih filmov zamudili oziroma si ga želijo ogledati ponovno.
Nocoj bodo zavrteli drugi del trilogije Gospodar prstanov: Stolpa (v režiji Petra Jacksona), jutri bo na sporedu zadnji iz serije filmov o tajnem agentu Jamesu Bondu Umri kdaj drugič (režija: Lee Tamahori).
Nedelja bo v znamenju muzikala Chicago (Rob Marshall), ponedeljek pa bo postregel z oskarjem nagrajenim dokumentarcem Bovling za Columbine (Michael Moore).
Kot predzadnji bo 5. avgusta na sporedu Ujemi me, če me moreš (Steven Spielberg), cikel pa bo zaključil film Sestre Magdalenke (Peter Mullan), po izboru gledalcev najboljši film lanskega festivala Liffe.
SO KRIVI KAČIPI?
MAJHNA MOŽNOST, DA BI VIDELI PARJENJE
Ko je stopil v apartma, je Wright listal po Los Angeles Timesu, medtem ko si je gospa Wrightova zdolgočaseno ogledovala nakit.
Zdaj moramo poiskati starejši zakonski par, ki so ga videle priče.
Takšnih je v državi samo dvajset milijonov, je sarkastično dejal preiskovalčev pomočnik.
To vem tudi sam, je jezno dejal njegov šef.
Morilca sta pustila v sobi precej lažnega nakita.
Zakaj ste ju zasledovali? je vprašal Wallis.
Razloge za zmanjševanje odstotka izključnega dojenja, ki ga počasi nadomešča delno dojenje, to je dojenje z dodatki umetnega mleka, pa v NOSD med drugim pripisujejo tudi zmanjševanju časa, ki ga mamice preživijo po porodu v bolnišnici; prej tri dni, zdaj dva.
Sicer pa je za učinkovito spodbujanje izključnega dojenja in vzdrževanje kulture dojenja poleg naporov zdravstvenih delavcev v zdravstvenih ustanovah po njihovem mnenju potrebna tudi podpora širše družbe, ki mora biti o dojenju primerno ozaveščena.
Dojenje je zdravo za mater in otroka
Sojina zrna so zelo trda in žilava, zato jih je treba pred kuho temeljito namočiti.
Lahko uživamo tudi njene dolge kalčke, ki so najbolj zdravi in okusni presni.
Pri nas so na voljo sojina zrna, sojini kosmiči, sojini kalčki, sojina moka, sojino mleko (naravno in z dodatki, industrijsko, kondenzirano, v prahu), sojin sir tofu, sojino olje (vsebuje več kot 60 odstotkov nenasičenih maščobnih kislin idealno za kuho in peko), sojine omake in prelivi, testenine, polpete, pudingi, jogurti, margarina in še marsikaj.
Zelo uporabno je sojino olje, sojino mleko predstavlja pomemben nadomestek mleka za otroke (pri alergijah in dietah neslana, diabetična, dieta za znižanje holesterola in maščob v krvi), sojina moka pa za različna živila, nadomestke mesa (vsebuje polnovredne beljakovine, ki stopajo ob bok mesninam, obenem pa je brez uratov, nasičenih živalskih maščob in holesterola).
Potem ko so strokovnjaki in poznavalci razmer že dalj časa opazovali fenomen redkosti kardiovaskularnih obolenj pri azijski populaciji, ki redno uživa sojo in njene produkte, so ameriški nutricionisti in internisti s poglobljeno študijo dokazali, da soja učinkovito znižuje raven škodljivega holesterola v krvi.
Zanimiva je tudi ugotovitev, da je učinkovitost soje premo sorazmerna s količino holesterola v organizmu (višja koncentracija HDH sproži tudi učinkovitejše delovanje sojinih preparatov).
Strokovnjaki za prehrano z nasprotne strani Atlantika zato ljudem s hiperholesterolemijo priporočajo, naj redno uživajo sojo in njene proizvode (tofu, tempeh, sojino olje, mleko, napitke, omake, polpete, kalčke ipd.).
Najbolj učinkovit dnevni odmerek znaša 3050 gramov (v doglednem času je tako mogoče brez posebne diete ali druge terapije raven holesterola spraviti na normalno).
Učinkovitost soje pri preprečevanju arterioskleroze in zaviranju staranja organizma poznamo že nekaj časa.
Obenem znanstveniki pospešeno preučujejo tudi blagodejen vpliv sojinih proteinov na uničevanje malignih procesov v telesu.
Redno uživanje soje, ki je bogata s fitoestrogeni (rastlinskimi ženskimi hormoni), je preprečilo ali pa vsaj omililo napade vročine in navale krvi v glavo, nočno znojenje in tako imenovani valung.
Hkrati so opazili tudi redkejši pojav hiperholesterolemije in hiperlipidemije v krvi ter manjšo incidenco visokega krvnega tlaka in z njim povezanih kardiovaskularnih zapletov.
TRST Šesti mednarodni natečaj Trst, ob meji zapisana beseda 2003 (Trieste Scritture di Frontiera 2003), ki ga s pokroviteljstvom oddelka mediteranskih jezikov in književnosti tržaške univerze prireja Altamarea, traja do 31. oktobra 2003.
Tematiko si lahko sodelujoči izberejo sami, pošljejo pa lahko že objavljeno ali neobjavljeno poezijo in kratko prozo, gledališka dela, prevode, glasbene kompozicije.
Natečaja se lahko udeleži vsakdo, ne glede na narodnost.
Predstavljena dela so lahko v italijanščini ali v tujih jezikih, vendar morajo biti slednja opremljena s prevodom.
Tri predstave (z dodatno predstavo za mlajše gledalce, kolikor znaša tamkajšnja redna produkcija) je to leto povezovala skupna aktualna tema, to je fikcijski ustroj realnosti, doživljanje življenja kot spleta domišljijskih dogodkov in sanjanih svetov ali, kakor je v napovedi sezone povedala Poštrakova, življenja v zanki fantazme.
Ta je najbolj do izraza prišla v simulirani ljubezni v korektni uprizoritvi Benetk.
Režija te sodobne argentinske drame Jorgea Accama je bila v želji po mednarodni prevetritvi gledališča in srečanju dramske pisave z režijsko zaupana gostu Omarju Vialeju, ki je prav tako argentinske rodu.
Predstavo je začinila predvsem ažurna in zato dragocena informacija o gledališču daljne dežele, medtem ko je bil z (manj srečno) Latinovo postavitvijo drame Blok avtorja Rokgre izpolnjen dolg slovenski dramatiki.
Najbolj ploden pa je bil dialog Vita Tauferja s Haroldom Pinterjem in njegovo dramo Zabava za rojstni dan.
Režiser je zaobšel pričakovani uprizoritveni horizont Pinterjeve dramatike, se duhovito poigral s klišejskimi postopki različnih žanrov in medijev ter z usklajeno igralsko ekipo (na čelu z izvrstno Ivanko Mežan!) ustvaril komično srhljivko, sicer redko viden žanr na gledaliških odrih.
Obnova Scale poteka po načrtih švicarskega arhitekta Maria Botte.
Predvidevajo dograditev dvoran in popolno prenovo odra.
V pričakovanju na vrnitev v prenovljene prostore bo torej novo sezono v Scali v gledališču Arcimboldi odprla Rossinijeva opera Mojzes in faraon ali Prehod čez Rdeče morje v izvirni različici, ki je nastala leta 1827 v Parizu v režiji Luce Ronconija ter originalnih kostumih.
Na predstavitvi programa prihodnje sezone je direktor gledališča Carlo Fontana spregovoril tudi o svojem nesoglasju z Mutijem, o čemer so se obširno razpisali italijanski mediji.
Kot piše časnik La Repubblica, naj bi do spora prišlo zaradi izbire programa; medtem ko Fontana želi vanj vključiti predvsem popularna dela, da bi z njimi napolnil dvorano, naj bi Muti dajal prednost manj znanim delom.
V Franciji je poleti približno 200 festivalov, ki imajo skupno pet milijonov obiskovalcev.
V Chalon-sur-Saone pa so umetniki, člani kakšnih 40 gledaliških skupin, minuli teden zasedli vse mesto, kjer prirejajo happeninge, ulične predstave in druge manifestacije, s katerimi opozarjajo na svojo stvar.
Ta njihova stvar je protest proti predlagani vladni reformi sistema nadomestil, edinstvenega v Evropi, ki bi prizadela zlasti tiste kulturnike in umetnike, ki niso v rednem delovnem razmerju oziroma imajo začasne pogodbe.
Gre za nadomestilo za obdobje njihove brezposelnosti oziroma za podporo v času, ko niso angažirani pri kakšnem projektu.
Ta sistem je francoska posebnost in omogoča tisočim umetnikom, da dejansko živijo zgolj od umetnosti.
Velja že od leta 1969 in se je izkazal kot nenadomestljiv za zaščito francoske kulture.
Vendar se ga je dalo tudi zlorabljati v zadnjih desetih letih se je namreč število upravičencev za nadomestila podvojilo, kar je povzročilo več kot 800 milijonov evrov primanjkljaja v državnem proračunu.
Cariniki ugotavljajo, da nepridipravi zadnje čase tihotapijo predvsem očiščene školjke, sveža ali zamrznjena jedrca školjk, ki jih je v avtomobilu lažje skriti.
Ujeti Italijan se je odločil drugače, kljub temu da so jakobove pokrovače ene večjih školjk in v skrivnih prostorih zajamejo veliko dodatnega prostora.
Vseeno pa je povpraševanje na trgu po svežih celih jakobovih pokrovačah večje, zato je tihotapec pač tvegal.
Ni mu uspelo in cariniki so zaseženo blago predali veterinarski službi, ki je ugotovila, da školjke niso primerne za nadaljnjo uporabo, zato so jih uničili.
Iz študije, ki sta jo izvedla Center za preučevanje organizacij in človeških virov ter Katedra za tržno komuniciranje na Fakulteti za družbene vede Ljubljana, je razvidno, da je v slovenskih oglaševalskih agencijah kar 47 odstotkov anketiranih starih med 20 in 30 leti.
V naslednjem desetletju (od 31 do 40 let) je 32 odstotkov vprašanih, starejših od 50 je manj kot 5 odstotkov.
Velika večina zaposlenih ima srednjo (32 odstotkov) ali visoko izobrazbo (46 odstotkov).
Med anketiranimi je bilo 62 odstotkov žensk in 38 odstotkov moških.
Ključna ugotovitev študije je, da v Sloveniji prevladuje 'klasična oglaševalska miselnost' in da je integrirano tržno komuniciranje razumljeno preozko, pravijo avtorji Klemen Podnar, dr. Philip Kitchen in dr. Zlatko Jančič.
LJUBLJANA - Medtem ko se klubi iz nogometno manj razvitih držav borijo za uvrstitev v ligo prvakov in pokal UEFA, se elita na novo sezono pripravlja s prijateljskimi tekmami.
Priljubljena destinacija najboljših klubov stare celine so predvsem Združene države Amerike, kamor so odpotovali tudi nogometaši evropskega prvaka Milana in prenovljene Barcelone ter se v Washingtonu pomerili med seboj.
Čeprav se je nad ameriško metropolo v času tekme razbesnelo neurje z dežjem, pa si jo je vseeno ogledalo kar 45 tisoč gledalcev.
Ti so bili navdušeni predvsem nad novincem v dresu Barcelone Ronaldinhom, ki je podal za prvi gol Ricarda Quaresme in ob pomoči Milanovega branilca Roqueja Juniorja dosegel drugega, ter tako svojemu klubu pomagal do prestižne zmage z 2:0.
"Ko se žoge dotakne Ronaldinho, se zgodi nekaj neverjetnega.
Z njo zna početi čudeže, kar je z neverjetnimi podajami in preigravanji dokazal tudi proti Milanu," veselja po zmagi nad svojim nekdanjim klubom, v katerem je blestel kot igralec, ni skrival trener katalonskega giganta Frank Rijkaard.
Slednji je tako odlično začel svojo trenersko kariero na klopi "Barce", saj so bili njegovi nogometaši poleg Milana pred dnevi po streljanju enajstmetrovk s 6:5 boljši tudi od Juventusa.
Barcelona je obe tekmi odigrala brez nizozemskega napadalca Patricka Kluiverta, saj so mu ameriške oblasti zaradi prometne nesreče s smrtnim izidom, ki jo je povzročil pred leti, prepovedale vstop v državo brez posebnega vizuma.
Temnopolti napadalec, ki je po potreben dokument odletel nazaj v Evropo, bo tako lahko zaigral šele na tretji tekmi katalonskega giganta proti Manchester Unitedu.
ZAGREB - Čeprav bo zmagovalec dvoboja med Mariborom in Dinamom v drugem krogu kvalifikacij za uvrstitev v nogometno ligo prvakov znan šele po najmanj devetdesetih minutah povratnega dvoboja, na Hrvaškem nihče ne dvomi, da bo napredoval njihov prvak.
"Imam občutek, da bomo na Maksimiru ponovili leto 1997, ko smo povsem razbili nogometaše Partizana," se je po remiju v Ljudskem vrtu legendarne zmage Dinama nad tekmecem iz Beograda s kar 5:0 spomnil Edin Mujčin in hkrati obljubil: "V primeru, da ne bomo izločili Maribora, bom zaključil svojo nogometno kariero."
Podobnega mnenja je tudi branilec Dino Drpić, ki nič kaj skromno meni: "Imam občutek, da smo občutno boljši od slovenskih prvakov.
Morali bi zmagati že na prvi tekmi, a smo bili premalo zbrani v napadu.
Na povratni tekmi na polnem Maksimiru Slovenci nimajo nikakršnih možnosti."
Optimistično so razploženi tudi novinarji hrvaških časnikov.
Ti so v včerajšnjih izdajah pisali predvsem o sreči Maribora, o smoli mladega in hitrega Brazilca Eduarda Da Silva, ki je imel tri lepe priložnosti za zadetek, a je dvakrat streljal za las mimo gola Kuzma, enkrat pa v okvir njegovega gola, ter o tem, da so modri bližje tretjemu krogu kvalifikacij za uvrstitev v najbolj prestižno klubsko nogometno tekmovanje na svetu.
Večina jih je mnenja, da sama tekma ni bila na visoki kakovostni ravni, še največ pohval pa so deležni slovenski policisti, ki so poskrbeli, da na tekmi ni prišlo do skoraj nobenega incidenta.
Z izjemo tistega na glavni tribuni, ko so morali varuhi reda in miru rešiti tri glasne pristaše hrvaškega kluba pred pestmi navijačev Maribora.
Državni prvaki košarkarji Krke bodo v ponedeljek začeli s pripravami na novo sezon
MARIBOR Ljubitelji nogometa so pred sredino nogometno tekmo med Mariborom in zagrebškim Dinamom, med njo in po njej možem v modrem naredili precej sivih las.
SOPOT - Slovensko teniško igralko Majo Matevžič, ki se je že med preteklimi dvoboji počutila slabo, pa vsakokrat vseeno stisnila zobe in nadaljevala z igro, je bolezen dokončno položila v posteljo.
Ljubljančanka je zato predala dvoboj tretjega kroga turnirja WTA v Sopotu z nagradnim skladom 300.000 dolarjev proti drugi nosilki Švicarki Patty Schnyder.
Zdravniki ne vedo natančno, kaj je narobe z Ljubljančanko, zato je vprašljiv njen nastop na Finskem.
Gavranovič napoveduje, da odškodninski boj za košarkarja Čapina še ni končan
O Čapinovem odhodu bo odločalo novomeško sodišče, saj klub zanj zahteva 200.000 evrov odškodnine, medtem ko iz Čapinovega tabora (zastopa ga odvetniška pisarna Čeferin) trdijo, da je pogodba s klubom zaradi neobstoja izpisnice iz Košarkarske zveze Srbije in Črne gore neveljavna in zato niso dolžni plačati niti tolarja odškodnine.
Po vesteh iz Čapinovega tabora naj bi bili v tem trenutku zmagovalci oni, saj naj bi sodnik Panjan izdal začasno odredbo, po kateri Čapin lahko odide iz kluba brez odškodnine.
Zanimivo je, da na razpravi ni bilo nobenega Krkinega predstavnika, saj se je uradna zastopnica kluba opravičila, zato v klubu še nimajo nikakršnih informacij o izidu razprave, vendar Gavranovič zagotavlja, da je pravica na njihovi strani: "Izida razprave v klubu ne poznamo, saj do sedaj še nismo dobili nobenih uradnih dokumentov.
Slišal pa sem za nekatere namige iz medijev, po katerih naj bi sodnik odločil, da je Čapin prost igralec.
Prepričan sem, da kaj takega ne more držati, saj dokumenti dokazujejo, da je naša pogodba s Čapinom popolnoma veljavna in zagotovo se bomo borili, da to tudi dokažemo.
Bo pa postopek očitno zelo dolgotrajen."
Država se vse bolj spogleduje tudi s povezavo športa in turizma in morda utegne biti eden izmed prvih projektov prav v Planici.
"Za Planico me sicer ne skrbi, da ji ne bi spet priskočili na pomoč, a je tamkaj izpeljava programa zelo zapletena.
V celoti je tako, da v vrhunskem športu posebej visoko ne bomo mogli več.
Zame je pomembno, da bodo tudi v prihodnje naši športniki, četudi na začasnem delu na tujem, obdržali pravi odnos do reprezentance.
Cena poklicnega športa se nenehno dviga in tudi selitev bo zategadelj več.
Doma bomo morali le potegniti ostro ločnico med amaterskim in vrhunskim športom."
VNANJE GORICE Na osmi tekmi slovenskega pokala gorskih kolesarjev v krosu v nedeljo 3. avgusta v Vnanjih Goricah, ki je vpisana tudi v mednarodni koledar UCI E 2, se bo med člani nadaljeval mrtvi tek med prvakom Robertom Vrečerjem (Energija) in Gregorjem Mikličem (Swatch Scott), ki ima vsega 4 točke prednosti (137:133).
Njun dvoboj na državnem prvenstvu je bil odločen šele v ciljem šprintu.
