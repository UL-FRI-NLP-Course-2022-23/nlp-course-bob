Ker sem se zavedal te »revolucije« v njenem pravem pomenu, sem naredil vse, da bi pred njo obvaroval svoje študente na Visoki šoli za kemično industrijo v Lyonu v obdobju enajstih let (1978–1989), ko sem bil direktor.
Pozneje sem ustanovil podjetje za svetovanje na področju menedžementa za pomoč delodajalcem, ki so se zavedali nevarnosti, pri ustvarjanju vzdušja, kjer vlada spoštovanje ljudi, torej načina vodenja, ki ekonomsko realnost združi s spoštovanjem človeka.
Vsi, ki so to poskusili, vedo, da gre za zahtevno nalogo, ki pa prinaša prednosti tako uslužbencem kot delodajalcem.
Pozneje sem na prošnjo Alaina Noëla napisal knjigo Kako najti srečo pri delu, ki je leta 1992 izšla pri založbi Droguert et Ardant.
Deset let pozneje, ko so zaloge pošle, sem ugodil prošnjam mnogih in knjigo objavil v »mehki izdaji« za člane kulturnega društva, ki mu predsedujem.
Alain Noël meni, da je glede na zdajšnje stanje francoske družbe čas za novo izdajo knjige, in povsem se strinjam z njim.
Nedvomno je, da med velikim številom mladih vlada »kriza smisla« – to dokazuje porast zlorab drog, samomorov in tveganega vedenja.
Delo je pomemben element, ki osmišlja življenje.
Seveda ni ne najpomembnejši ne edini dejavnik, vendar je nepogrešljiv.
Ker sem v to prepričan, sem tudi napisal to knjigo in soglašal z njeno prenovljeno izdajo.
v svetu, ki ga zaznamuje individualizem …
V nadaljevanju bomo govorili o sreči, kar pomeni, da bomo morali podrobneje preučiti človeško naravo.
Vsi pravijo, da je sreča nekaj osebnega – preidimo torej na raven osebnega.
Pri človeku najbolj preseneča to, da vse svoje življenje ostane, kakršen je, pa vendar se spreminja.
Poglejmo si prvi vidik človeške narave – značilnost, da je hkrati »pogojena« in »svobodna«.
Pogojena zato, ker ne nadzorujemo določenih elementov svojega razvoja, rojstva in otroštva, npr. svoje biološke vrste, dednosti, geografskega in klimatskega okolja, letnih časov ter družinskega, socialnega, etničnega, religioznega, političnega in kulturnega okolja.
Vse to nas pogojuje na zelo zapleten način.
Tudi naša duša občuti potrebe.
Sprašujemo se, kaj je smisel našega življenja.
Kaj se bo zgodilo z nami po smrti?
Kaj bo zapolnilo našo potrebo po absolutnem?
Zakaj je na svetu toliko zla in trpljenja?
Imamo dušo in telo, ki se ju ne da ločiti, razen na nenaraven način, začasno, delno.
Če sem lačen in vem, da je lakota le začasna in jo bom kmalu lahko potešil, jo zlahka prenašam.
Če sem lačen, a vem, da so trenutne težave neizbežne, svojo voljo usmerim v to, da se lotim temeljnega problema, ki bo vplival na mojo prihodnost.
Morda sem lačen zato, ker sem se prostovoljno odločil za gladovno stavko, s čimer želim opozoriti, da se mi je zgodila krivica.
Gre za tri različne vrste lakote, ki jih občutim na različne načine in ki privedejo do različnih odločitev.
Kljub temu je v danem trenutku moje fiziološko stanje enako (padec glukoze v krvi), medtem ko se stanja duše, torej tudi psihološka stanja, razlikujejo.
Če človek hierarhično razvrsti svoje potrebe, uredi svoje življenje, vzgaja svojo inteligenco in voljo ter upošteva dejavnik trajanja, to pripomore k njegovi sreči.
V običajnem pomenu besede gre za pridobitev zmožnosti, da na samostojen način opravljamo določeno bolj ali manj fizično, ročno ali intelektualno delo.
V francoskem slovarju Le Robert najdemo naslednjo definicijo: »izučitev za ročni poklic ali usvojitev tehnike«.
Grška beseda technè pomeni »obrt« ali »umetnost«, pridevnik »ročno« pa zoži pomen.
Torej je bolje, če rečemo, da gre pri usposabljanju pravzaprav za to, da se izučimo poklica oziroma usvojimo določeno aktivnost poklica, tehniko ali umetnost, in izpustimo pridevnik »ročno«.
Deset let pozneje sem opustil področje raziskovanja in se posvetil področju razvoja postopkov.
Nekega delavca sem prosil, da me nauči izvesti industrijsko destilacijo v jeklenem stolpu, vodenim s samodejno krmilno napravo.
Destilacija v stekleni napravi, kjer vidimo, kaj se dogaja, se razlikuje od destilacije »na slepo«, ki poteka po abstraktnih navodilih.
Preden sem se poglobil v teoretične vidike avtomatizma in kemijske znanosti, sem se želel naučiti, kako se čemu streže.
Ko sem prešel na področje proizvodnje, sem izkoristil priložnost ob odprtju vsake nove delavnice in delal v izmenah z drugimi delavci.
Tudi pozneje sem se vedno najprej naučil, kako se kaj naredi.
Naučil sem se tudi usposabljati mlade in odrasle.
Ne predstavljam si, kako je mogoče voditi neko skupnost ali razpravljati o nekem problemu, če ne znamo delati.
Usposabljanje je življenjsko pomembno za človeka, a čeprav se je treba učiti vse življenje, je učenje vendarle bolj prisotno v prvem delu našega življenja.
Usposabljanje oziroma usposabljanja so za modernega človeka pomembna še bolj kot v preteklosti.
Gre seveda za inteligentna usposabljanja, kjer preprosto posnemanje ne zadošča.
Učimo se tako, da sebi in drugim postavljamo vprašanja, kot so: Zakaj?
Bi lahko postopali drugače?
Smo poskusili?
Zakaj nam ni uspelo?
Izvajanje in preizkušanje mora voditi v razmišljanje in sklepanje.
Hkrati se mora sklepanje kazati v zamislih, v ustvarjanju novih preskusov, v nadevanju novih praktičnih rešitev.
Vendar življenje zahteva, da je učenje v zelo veliki meri prisotno v mladih letih, s starostjo in zrelostjo pa se njegov delež zmanjšuje.
Zdi se mi pomembno, da se mladi zavedajo potrebe, da vlagajo vase, da si izgradijo trdne temelje v prvem delu svojega poklicnega življenja.
Dandanes je na trgu dela veliko odraslih, ki imajo težave, ker so hoteli kar najhitreje in za vsako ceno »unovčiti« svojo diplomo v prvi polovici svojega poklicnega življenja, namesto da bi se še naprej učili ob delu.
Nevarno je napredovati prehitro in pogosto menjavati delodajalca, ne da bi si vzeli čas, da ovrednotimo učinke svojega dela.
Ne smemo pozabiti, da je večina ljudi poklicno najaktivnejša nekje med 38. in 53. letom starosti.
To pomeni, da je do 38. leta treba krepiti svoje izkušnje, tako da nadaljujemo z učenjem, četudi zato manj zaslužimo.
Učiti se pomeni ustvarjati prihranek – v potrošniški družbi pa smo izgubili čut za varčevanje.
Osnovno učenje je bistvenega pomena: pripomore k temu, da se oblikuje možganski ustroj, da se ustvari določeno število osnovnih povezav, brez katerih bi bilo nadaljnje učenje težavno, če ne že nemogoče.
Na začetku so potrebni predvsem ponavljanje, vzdržljivost, vztrajnost, za kar je potrebna prisotnost izobraževalcev.
Začetno učenje je nehvaležno in le v majhni meri vključuje inteligenco, »učencu« pa dopušča razmeroma malo avtonomije.
Potrebne je veliko ljubezni, da otroke naučimo brati, pisati, šteti, sporazumevati se, pravilno uporabljati osnovne računske operacije.
Kmalu zatem je potrebno spodbuditi k delovanju inteligenco, to, da se naučimo razločevati, sklepati, izbirati, opazovati, si predstavljati.
Pri tem je ključnega pomena, da takoj, ko se začne inteligenca prebujati, pride do prenosa med praktično uporabo in abstraktno predstavo.
Učenje zahteva aktiviranje inteligence in ji hkrati omogoča, da se razvija, kar pripomore k hitrejšemu nadaljnjemu učenju.
Moderni svet zahteva prilagodljivost, sposobnost, da se naučimo novih poklicev ali da zamenjamo poklic, in tako spodbuja razvoj naše inteligence.
Pogosto pa storimo napako, da ločimo razvoj teoretične inteligence od razvoja praktične inteligence, kar privede do osiromašenja tako prve kot druge.
Delavec je vedno izkoriščan, delodajalec pa je vedno izkoriščevalec.
Ko mladega človeka pripravljamo na to, da si bo nekoč sam služil kruh, ga pravzaprav pripravljamo na suženjstvo.
Sumničavi smo do vsega, kar je del usposabljanja za neki poklic, saj mladega človeka obsoja na »delavca«, ki ga bo delodajalec – torej nekdo, ki ne dela – izkoriščal.
To se zgodi, če dajemo prednost temu, da imamo, in ne temu, da smo.
Človek je hkrati telo in duša, vendar je duša ustvarjena za to, da vodi telo, torej je bistvenega pomena bivanje, čeprav je »materialnost« nujno potrebna za življenje.
Problem je, da moramo vedno razlikovati med nujno potrebnim in bistvenim in ne smemo zamenjevati enega z drugim, prav tako moramo razumeti, da sredstva za življenje, ki so nujno potrebna, ne nadomestijo bistvenega, torej smisla življenja.
Delo v sebi nosi življenjski smisel, ker prispeva k razvoju človeka, torej k izgradnji njegove osebnosti.
Preden nam omogoči povečanje imetja, nam omogoči razvoj bitja, s čimer si povečamo možnosti za pridobitev vsaj najnujnejšega v smislu imetja.
Materializem – najsibo kolektivizem ali marksizem – je zamolčal to bistveno resničnost.
Protislovno je, da je s tem, ko je ljudi usmerjal k imetju na škodo bivanja, velikemu številu ljudi odvzel možnost za dostojno imetje, bodisi v tako imenovanih socialističnih državah, v različnih diktaturah tretjega sveta ali v revnih soseskah bogatih dežel.
Imetje pride z razvojem bitja, in menim, da je delo neusahljiv vir človekovega razvoja.
Vse to potrjuje, da je delo dejavnik samostojnosti, če je organizirano v skladu s potrebami človeške narave in dandanes tudi z ekonomskimi zahtevami.
Vendar je žal nedavna preteklost delavce prevečkrat omejila na vlogo izvrševalcev in jim preprečila, da bi si na področju dela pridobili svojo samostojnost.
Nekateri so na srečo razvili svojo samostojnost in okrepili svojo osebnost v družinskem življenju, športu, delovanju v društvih in v političnem udejstvovanju.
Le-ti se bodo hitro prilagodili spremembam, ki jim bodo omogočile, da se bodo razvili tudi na področju dela.
Drugi pa so žal sprejemali pomoč od zunaj, kar ni pripomoglo k razvoju njihove osebnosti.
Danes so v spreminjajočem se svetu ogroženi, razen če se skušajo potrpežljivo in vztrajno »postaviti na noge« in so pripravljeni tudi na s tem povezan stres.
Odgovor na drugo in tretje vprašanje je zapletenejši in zahteva iskanje informacij o ponudbi delovnih mest.
Torej je naravno, da začnemo z odgovorom na prvo vprašanje.
Še enkrat opozarjam, da je ključna napaka, če mislimo, da smo zato, ker imamo službo in nam ni treba pisati prošenj, lahko »gluhi in slepi«.
Slavni zdravnik Knock je dejal, da je »človek, ki mu gre dobro, bolnik, ki se tega ne zaveda.«
Tako je tudi nekdo, ki je zaposlen, v resnici iskalec zaposlitve, ki se tega ne zaveda.
Že Sokrat je svojim učencem dejal: »Spoznajte se.«
Ta nasvet je povsem aktualen v novo nastalem ekonomskem stanju.
V prvem obdobju poklicnega življenja, ki mu sledi najplodnejše obdobje, se moramo postopoma bolje spoznati, ne samo glede svojih sposobnosti, ampak tudi glede svojega značaja in osebnosti.
To pomeni, da odgovor na vprašanje »Kdo sem?« zahteva podvprašanja.
Kljub temu je nenavadno, da se je več kot trideset let po prvi naftni krizi mišljenje ljudi tako malo spremenilo; to se posebej nanaša na generacijo baby-boom, ki je najštevilnejša in jo najbolj prizadenejo spremembe, ki jih je prinesel nov gospodarski položaj.
Ti ljudje so pogosto tudi zelo statični in najslabše pripravljeni na to, da se pogumno lotijo iskanja nove službe.
Mlada generacija je pogosto bolj jasnovidna, postavlja si več vprašanj, kar je tudi prav.
Upamo lahko le, da bodo tudi podjetja razumela vlogo, ki jo morajo igrati, da delavcem pomagajo najti njihov poklicni in osebnostni profil.
Omenimo le nekaj glavnih smernic.
Najbolj očitno je verjetno naglo izginjanje delovnih mest, pri katerih gre za golo izvajanje, kjer ni potrebno razmišljanje, prevzemanje pobud, oblikovanje predlogov, dajanje informacij, opazovanje.
Delavec, ki vselej opravlja enake naloge, ne da bi si pri tem postavljal vprašanja oziroma ne da bi mu drugi postavljali vprašanja, stane v Franciji veliko več kot enak delavec v manj razvitih deželah, zato se tovrstno delo seli v Severno Afriko, Azijo, Vzhodno Evropo itn.
Še posebej pomembna se mi zdi tendenca, da se povečuje število delovnih mest, ki vključujejo dve različni vrsti znanj.
Danes pogosto slišimo, da je pomembno znanje enega ali dveh tujih jezikov.
Vendar to še ni razlog, da se naučimo samo tujih jezikov.
Bolje je, če jezik, ki ga odlično obvladamo, združimo s tehniko, ki jo prav tako dobro obvladamo, npr. računovodja dobro govori angleško, vodja gradbišča špansko, trgovec s prehrambenimi izdelki japonsko itn.
… in smo odprti za dogajanje okoli sebe.
O tem sem spregovoril pred skupino direktorjev podjetij, srečanje pa je snemala ekipa strokovnjakov.
Med odmorom je z mano načel pogovor mlad tehnik, ki mi je povedal, da je najprej delal v veliki tovarni, ki jo je po letu dni zapustil, da je pobegnil pred gotovostjo.
Nato je vstopil v svet avdio-video tehnologije, kjer se sooča z veliko negotovostjo, vendar je srečnejši – ker resnično živi, je gospodar svoje usode in njegove kariere ne usmerjajo drugi.
Ostati mora buden in pozoren na dogajanje okoli sebe, ugotoviti, kje se možnosti odpirajo in kje zapirajo.
V primerjavi s tem, kako se je počutil v velikem industrijskem koncernu, se zdaj počuti veliko bolj živ – moderna ilustracija La Fontainove basni Le Chien et le Loup (Pes in volk).
Katera delovna mesta ustrezajo mojemu profilu?
… postopoma razvijemo obvladovanje …,
Ali gre za protislovje moderne dobe ali smo obsojeni na to, da neprestano začenjamo znova?
Spomnimo se indoevropske ljudske modrosti, ki nas v vseh jezikih uči: Festina lente – Eile mit Weile – Hiti počasi.
Življenje teče hitro, mi pa želimo vse takoj doseči – kar ni prav.
Vzemimo si čas, da najdemo svojo pot, učimo se potrpežljivo, utrdimo svoje temelje in se nato izpopolnimo v svojem poklicu, bodisi zato, da bomo lahko na njem gradili svoje poklicno življenje, bodisi zato, da bomo nov poklic začeli »graditi« na trdnih temeljih.
Nikoli se ne bomo samouresničili, če bomo hoteli prihraniti čas.
V današnjem zahtevnem in tekmovalnem svetu je to celo zelo tvegano.
Družba je danes preveč materialistična in amoralna in kot taka spodbuja pomanjkanje motivacije pri delu, saj »prikriva« pravi življenjski smisel in spodbuja pohlep in želje, se ponaša s korupcijo, se premalo učinkovito bori proti nezakonitemu trgovanju, če že ne zagovarja pokvarjencev.
Zamislimo si, da ekipa dobi nalogo, ki jo vsi člani dobro sprejmejo.
Preostane jim le še, da se sporazumejo glede vprašanja »Kako?«, si razdelijo delo in poskrbijo za kar najboljšo koordinacijo.
Takrat se pojavi potreba po vodju, ki bo z avtoriteto uskladil morebitna razhajanja med člani, še posebej zato, ker je za naš (francoski) narod zaradi kulturnih razlogov – predvsem prepletanja različnih ras – značilno, da obstaja toliko mnenj, kolikor je posameznikov.
Poglejmo si najprej primer podrejenih, saj smo rekli, da dobro ponotranjena ubogljivost pripravlja na izvajanje avtoritete.
Zdi se mi, da nas moralna vzgoja pripravi na to, da sprejmemo, da bomo ubogali osebo v nadrejenem položaju.
Če ponotranjimo pojem morale, s tem priznamo, da naša lastna sreča in možnost družbenega življenja zahtevata podrejenost pravilom, ki si jih nismo izbrali, vendar razumemo njihovo utemeljenost.
Alkohol, uživanje prevelikih količin hrane, igre na srečo, nebrzdana spolnost, nespoštovanje obljub, nasilje itn. imajo uničevalne posledice za človeka, njegovo družino, podjetje, kraj …
Obstajajo nekakšna »pravila«, ki jih lahko prekršimo (vloga volje) vsakič, ko jih zaznamo (razumska raven).
Pogosto opažamo, da tisti, ki ne želijo s pomočjo svobodne volje spoštovati nekega »pravila«, skušajo dokazati (zaradi čiste vesti?), da to »pravilo« ne izhaja iz človeške narave, ampak je proizvod neke »kulture« (zahodne, meščanske itn. – potrebno jo je imenovati, da jo laže izločijo).
Vendar nam narava nenehno kaže, da je bolje za nas, če spoštujemo njena pravila.
Svobodna volja je čudovita, ker nam omogoča, da prevzemamo pobude, smo ustvarjalni, napredujemo …, vendar je hkrati tudi razdiralna, ker nam dovoli, da sebi v škodo počnemo neumnosti, s tem ko kršimo pravila, ki so se že davno izkazala za potrebna.
Narava dela se nanaša na znanja in veščine.
Delo, ki je značilno samo za človeško bitje, ima najpogosteje tudi družbeno razsežnost.
Sporazumevanje predstavlja jedro odnosov.
Transparentnost odnosov, obveznosti, ki iz njih izhajajo, in spoštovanje obljub pridajo delu moralno razsežnost, ki je samo po sebi nima.
Seveda so takšni primeri redki.
Tudi mati in gospodinja ne prejema plačila za svoje delo, vendar zanjo čas ni več nepomemben.
Potrebuje ga za gospodinjska opravila, nakupe, pripravo hrane, pranje in likanje perila.
Električni gospodinjski aparati so ji lahko v pomoč, vendar je kljub temu obremenjena z dejavnikom časa, ki jo sili k temu, da dokaže svoje organizacijske sposobnosti.
Nekatere matere in gospodinje so vedre, ker dobro upravljajo s svojim časom, druge, morda manj obremenjene, pa se »utapljajo v žlici vode«.
Zadnja trditev je spodbudila tayloristični proces tako imenovane znanstvene organizacije dela.
Delo so razdelili na tako imenovano izvrševanje, kjer ni potrebno razmišljati (prihranek časa), in organizacijo (zadolženi za metode), kjer so enkrat razmislili za vse izvajalce.
Glede takojšnje učinkovitosti so bili gotovo uspešni, vendar pod pogojem:
da so organizatorji vse predvideli;
Kako pomembno je za človeka obvladovanje časa, se pokaže pri delu, kjer ga človek mora upoštevati, bodisi da ga porablja, bodisi da ga prihrani.
Če človeka postavimo v položaj, kjer ne more izražati svoje svobode in je le suženj avtomatizirane tehnologije, ga s tem omejimo na stanje, kjer mu dejanje, odločanje in razmišljanje povzročajo tesnobo.
Če predvidevamo, da je eni skupini ljudi namenjena svoboda, drugi pa suženjstvo, potem preziramo človeško naravo.
Skladno s spoštovanjem človeškega dostojanstva je, če je vsakomur omogočeno, da izraža svojo svobodno voljo, tako da na svoj način upravlja s svojim časom, namenjenim delu.
Čeprav je v resnici trajanje samostojnosti zelo različno glede na posamezne primere in je odvisno od usposobljenosti, motivacije, izkušenj, spominskih sposobnosti in predvidevanja.
Ker je delo plačljivo, je čas, ki ga porabimo, da izpolnimo neko nalogo ali izvršimo neko opravilo, vključen v ceno proizvodnih stroškov in rentabilnost investiranega kapitala.
Pomočnice vodilnih kadrov večino časa preživijo na zunanjih srečanjih.
Do potankosti morajo poznati agendo svojega šefa, spretno upravljati z voznimi redi letal in vlakov, poznati časovne okvire pri potovanju z avtom, šefu izposojati primerna vozila in se dobro pripraviti na kratko srečanje z njim med dvema njegovima obveznostma, da zberejo vse potrebne informacije za nadaljnje načrtovanje.
Bolj ko so okoliščine negotove, težavnejša je organizacija, vendar velja protislovje, da manj ko lahko z gotovostjo načrtujemo, več je treba predvideti in pripraviti pomožne scenarije.
Na srečo so nam moderni in hitri načini obdelave informacij v veliko pomoč, poleg tega mladi sodelavci in sodelavke resnično obvladajo situacije … in pomagajo iz težav »starejšim«, ki se na to žal niso pripravili.
- Svet dela predstavlja dovolj velik prostor za veliko množico ljudi različnih profilov, kar zadeva sposobnosti, pridobljena znanja in interese.
Vsi lahko najdemo zaposlitev, ki nam ustreza, pod pogojem, da tega ne zahtevamo takoj na začetku in da si to resnično želimo (mobilnost, nadaljnja usposabljanja, radovednost …).
Funkcija vodje gotovo pomeni osebni razcvet za tistega, čigar sposobnosti presegajo zgolj tehnično usposobljenost.
Vendar s seboj prinese še več zahtevnih nalog v smislu moralne vesti in odgovornosti.
Nekaterim lahko predstavlja preveliko breme.
Človekovi fiziologija in psihologija sta zelo dobro usklajeni s tem razvojem.
Ko smo v najaktivnejšem obdobju samouresničitve, torej nekje v 40. letu starosti, živimo s polno hitrostjo: med poklicnim, družinskim in družabnim življenjem se skoraj ne »dotaknemo tal«.
Vendar nastopi trenutek, ko »telo«, naj bo še tako trdno, terja, da smo do njega obzirnejši.
To je zelo podobno družbenemu pritisku, ki ga občutijo ženske: ostati morajo vitke (vendar privlačne), vedno morajo biti porjavele (vendar brez gub), se oblačiti mladostno (ne da bi bile videti smešne), kar lahko zelo potre tiste, ki se temu ne znajo upreti in katerih postava ni v skladu z modnimi zapovedmi.
V svetu dela sem več let opazoval številne škodljive učinke, ki jih je ustvaril takšen pritisk.
Nekateri »psihološko« ne zmorejo več, vendar se še naprej silijo, zato se zlomijo (stres, potrtost, povišan krvni tlak, infarkt, morda celo rak, odvisno od fizioloških predispozicij); drugi »intelektualno« ne zmorejo več, vendar želijo ohraniti ugled in postanejo neznosni do svojih podrejenih; spet drugim uspeva še naprej igrati dotedanjo vlogo, vendar pri sebi obžalujejo, da nimajo časa, da bi svoje izkušnje prenesli mlajšim, in so tako prikrajšani za družbeno vlogo, katere pomembnost so povsem dojeli.
Lahko bi dodali še primer tistih, ki iz dolžnosti do svojega delodajalca postopno omejijo vse svoje družabne dejavnosti, da bi prevzeli vlogo, ki je preveč naporna, da bi jim omogočala, da bi v bližajoči se starosti imeli še »zunanjo« vlogo v družbi.
Slednje čakajo hude težave ob upokojitvi, ker se ne bodo mogli ustrezno pripraviti in jih bo zadelo kot strela z jasnega.
Marsikateri upokojenec umre kmalu zatem, ko zaključi svoje poklicno življenje, kar ni naključje.
Iz tega razloga so danes v podjetjih in delovnih skupnostih določene velikosti tako na področju človeških virov kot na področju nadzora kakovosti ljudje zaposleni za polni delovni čas.
Tako pri zaposlovanju delovne sile znotraj kot zunaj podjetja je storjenih veliko napak, ko gre za takšna delovna mesta.
V primeru zaposlovanja znotraj podjetja preko kadrovske službe poiščemo osebo, ki bo v prihodnosti upravljala s človeškimi viri, torej pravnika na področju delovnega prava, ki je sicer dober uradnik, ne spozna pa se na osnovne poklice v podjetju in nima nobene osebne ali poklicne verodostojnost v zvezi s temi poklici.
Prav tako v računovodstvu poiščemo prihodnjega nadzornika upravljanja, in razen redkih izjem le-ta ne bo mogel preseči togih računovodskih zahtev, ne bo sposoben širšega pogleda in bo še naprej opozarjal na ekonomske nepravilnosti podjetja, namesto da bi pokazal na njihove vzroke, ali še bolje, da bi jih predvidel.
Pri zaposlovanju zunaj podjetja pogosto iščemo zelo uspešne diplomirance, ki imajo pomembno teoretično znanje (psihologija dela in sociologija organizacije v prvem primeru ter visoka ekonomska šola in šola za upravljanje podjetij oz. usposobljenost za revizijo v drugem primeru), vendar pogosto skromno praktično znanje glede podjetij, predvsem pa so kulturno zelo oddaljeni od delavcev, s katerimi imajo opravka.
Na žalost pa smo preveč nagnjeni k temu, da ljudi označujemo in s tem preprečujmo razvoj bogatih potencialov.
Dokaz za to je, da srečujemo dobre strokovnjake, ki se omejijo na obvladovanje svoje tehnike, v družabnem življenju pa razkrijejo še druge talente, ki bi jih lahko uporabila tudi delovna skupnost.
Kljub temu pa obstajajo tudi zanimive možnosti razvoja kariere za starejše ljudi na področjih, ki zahtevajo izkušenost, npr. področje kakovosti, varnosti, zaščite okolja, odnosov z oblastmi … in še mnoga druga.
Vrnitev veljave volji je ena težjih nalog, kajti področja volje so se dotaknili Freud in njegovi učenci.
Kako prijetno je slišati njihove besede, ki nas popeljejo v svet sanj, kjer ni več napetosti, prisile, notranjih konfliktov.
Jezik psihoanalitikov je podoben heroinu ali kokainu; ustvari nam umetni raj, ki je kratkotrajen, prebuditev, ki sledi, pa je boleča.
Če sledimo svojim nagonom, iščemo užitek in se ne silimo k ničemur, sledijo neizogibne posledice: pri nekaterih pride do razpada zveze, drugi imajo težave s službo, ne uspe se jim vključiti v družbo, pestijo jih zdravstvene težave …
In ponovno se poglobijo v psihoanalizo v dobri veri, da bodo odkrili vzroke za vse te težave – vendar žal nikoli ne najdejo trajne rešitve.
Na moderno miselnost je močno vplival tudi Jean-Jacques Rousseau: »Človek se rodi dober, družba je tista, ki ga pokvari.«
Odtlej lahko družbo krivimo za zlo, za izkoriščanje ljudi s strani drugih ljudi (Marx), za zatiranje zaradi morale (Freud).
Prepovedano je pripomniti, da človek kot oseba izbere, ali bo okoli sebe spodbujal širjenje dobrega ali zlega.
Če Dobro in Zlo ne obstajata več, se človeku ni več treba truditi, da bi se izognil skušnjavi zlega in prispeval k ohranitvi dobrega.
To tudi pomeni, da ni več svobode, saj ni več odgovornosti.
… in povzroči pokvarjenost ljudi …,
Nasprotno pa izguba službe včasih zada poslednji udarec že tako rahli zvezi, kar posredno privede do tega, da se brezposelni še teže ponovno vključi.
Pozorni moramo biti tudi, da delavcu ne naredimo medvedje usluge, s tem ko mu predlagamo napredovanje, ki vključuje premestitev, izselitev iz države ali zanj preprosto predstavlja prevelik izziv, če nismo prepričani o stabilnosti njegovega družinskega okolja.
Spominjam se, da so nekemu nadzorniku v mojem podjetju obljubili napredovanje, pod pogojem, da se preseli sedemsto kilometrov stran od svojega dotedanjega prebivališča – torej tudi sedemsto kilometrov stran od tasta in tašče.
Ko je po preselitvi žene in otrok (ne pa tudi tasta in tašče) zasedel novo delovno mesto, je doma skoraj vsak večer ženo našel v solzah, otroci pa se oprijemali njenega krila.
Končalo se je tako, da se je družina kmalu vrnila domov …, mož pa bi imel veliko obetavnejšo kariero, če mu ne bi nikoli predlagali tega napredovanja.
Preden sem sam komu predlagal kaj podobnega, sem vedno najprej želel spoznati njegovo družino – zakaj bi nekoga, ki ga cenim, po nepotrebnem izpostavil tveganju?
Sreča pri delu se torej veliko bolje ujema z družinsko srečo.
Sreča vedno temelji na realizmu in kompromisih.
… in svoje dejavnosti ne usmerja v srečo delavcev.
Od nekdaj mi je bilo jasno, da »bojevit« sindikalizem osreči veliko število sindikalistov, ne pa njuno tudi delavce – člane sindikata.
Borci so bili srečni, da so člani sindikata, veselili so se, ko so se delodajalci »umaknili«, in se maščevali, ko so se morali ukloniti, osnovni delavci pa, čeprav se jim je v treh desetletjih razcveta občutno izboljšal materialni status, zaradi tega niso bili nič srečnejši.
Lepo je »imeti več«, predvsem, če smo na tesnem z denarjem, vendar to ne nadomesti »kakovostnejšega bivanja«, in velika večina francoskih sindikalistov se dolgo ni niti malo zanimala za kakovostnejše bivanje, razen Francoske konfederacije krščanskih delavcev (CFTC) in Splošne konfederacije kadrov (CGC).
To je pravzaprav povsem naravno, če priznamo, da je bil vodilni sindikat v rokah komunistov in da so bili v tem obdobju drugi sindikati primorani opredeliti svoj položaj glede na položaj sindikata Splošne delavske sindikalne zveze (CGT), da ne bi bilo videti, da so se prodali delodajalcem.
Treba je priznati, da so premogli vodje sindikata Francoske demokratične konfederacije dela (CFDT) – predvsem Edmond Maire – veliko poguma, da so v svoji centrali izvedli težak preobrat in mu dali izviren značaj.
Med vsemi centralami »boja« je bila verjetno v tem sindikatu notranja debata najaktivnejša in so najbolj pozorno prisluhnili najnižjim delavcem; očitno je tudi, da je ta sindikat najbolje zaznal prihod novega ekonomskega stanja, ko stranka postane kralj in je potrebno začeti z upravljanjem kakovosti, ter strukturne neprilagojenosti naše ekonomije, ki so pripeljale do velikih sprememb glede delovnih mest, poklicev, investicij … in so na žalost prinesle tudi naraščanje brezposelnosti.
Vendar bi se moral francoski sindikalizem razvijati hitreje, kot se je dejansko; ne iščimo drugje razlogov za izgubo naklonjenosti, ki se stopnjuje, za pogosto spektakularna razhajanja med vodilnimi in »najnižjimi« delavci, sovražno nastrojena usklajevanja itn.
Sindikalizem ostaja nujno potreben …,
Moderno podjetje je postalo zelo kompleksno; nenehno se mora prilagajati okolju, ki se hitro spreminja, kar zadeva stranke, tehnologije, svetovno konkurenco, vedno zahtevnejšo zakonodajo.
Mobilizirati mora vse zaposlene, da ima možnosti za preživetje in da se lahko razvija, in očitno je, da lahko sindikati odigrajo zelo pomembno vlogo pri takšni mobilizaciji.
Najnižji delavec prispeva k lastnemu preživetju, če vidi, da so glavno vodstvo, kadri in sindikati usklajeni glede analize situacije – kar mu nikakor ne predstavlja ovire, da se ne bi goreče pogajal za delež sadov produktivnosti.
- živeti in se razvijati;
- izpolnjevati svojo vlogo v družbi.
… in razmisliti o škodi, ki so jo povzročila tri desetletja razcveta.
Socialna zakonodaja je neprilagojena, zaščitniška država danes kaže svoje pomanjkljivosti in slabosti.
Vendar se lahko življenjski pogoji delavcev ugodno razvijajo tako na ravni podjetij kot na ravni poklicnih panog in celotnega sveta dela.
Zdi se mi pravi trenutek, da brez zadržkov navedem krščansko stališče, kajti tudi ateistična miselnost je zelo močna in v imenu svobodne vesti v medijih in celo v šolah brez zadržkov vsiljuje pozitivistične odgovore na človekova naravna vprašanja glede smrti, trpljenja, izvora sveta in njegove usode.
Pogosto se mi zdi, da ti odgovori izhajajo bolj iz nekakšne »vere«, ki jo sicer spoštujem, vendar nisem njen pripadnik, kot iz neizpodbitnega logičnega sklepanja.
… človeku pomaga, da postane »ustvarjalec« …,
To je veličastna naloga, ki spodbudi moralno vprašanje: »Ali to, kar počnemo, pripomore k našemu razvoju v vseh razsežnostih ali nas omejuje in zasužnjuje?«
Kristjan ne more zavestno opravljati katerega koli dela.
V modernem svetu si zastavljamo vprašanja kot delavci v podjetjih, ki so povezana z »občutljivimi« področji, kot so prehrana, zdravje, življenje, duševno ravnovesje: npr. kmetijstvo in prehrambna industrija, farmacevtska industrija in medicinski material, orožja, oglaševanje, mediji …
Poklicani so celo k temu, da se veselijo svojega trpljenja in se v njem združijo s Kristusovim križem, ki vsem ljudem prinaša odrešitev in notranji mir.
Delati in biti srečen …
Ko združim ti besedi v enem stavku, se vselej nečesa spomnim:bilo je leta 1943, star sem bil kakih deset let in počitnice sem preživljal na kmetiji, trideset kilometrov stran od Alžira.
Neki italijanski vojni ujetnik, ki je bil sicer kmet, je delal na polju skupaj z domačini, ki niso bili na bojišču.
Star je bil kakih trideset let, bil je poročen in imel je otroke, in kljub temu, da je bil v tuji deželi, ločen od svojih bližnjih in povrhu še ujetnik, si je ves dan veselo prepeval, medtem ko je opravljal delo za dva ali tri domačine.
Veliko časa sem preživel z njim.
Pogovarjala sva se v mešanici francoščine, italijanščine in arabščine, in zelo dobro sva se razumela.
Na vse je gledal s pozitivne strani, izžareval je veselje do življenja … in dela.
Nikoli ga ne bom pozabil.
Ime mu je bilo Placido Calore.
Ni mi držal dolgih govorov in nikoli mi ni pridigal, vendar sem v njem videl ujetnika, ki dela za druge brez plačila in je srečen, da lahko dela, namesto da bi ždel v taborišču.
Yannik Bonnet, ki izhaja iz predpostavke, da obstaja povezava med zaskrbljujočo krizo »smisla«, ki je prisotna v naši družbi, in nezadovoljstvom pri delu, ki ga mnogi vsakodnevno doživljamo, nam prinaša odgovore na vprašanja, ki si jih vsak človek postavlja glede smisla in dojemanja svojega poklicnega življenja.
