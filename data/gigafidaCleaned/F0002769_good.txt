V deželnem svetu bosta najmanj dva slovenska svetovalca
Pred štirinajstimi dnevi, ko je agencija za raziskovanje javnega mnenja zadnjič napovedala izid volitev, se je manjšala razlika med kandidatoma za predsednika deželne uprave Riccardom Illyjem iz leve sredine in Alessandro Guerra iz Severne lige.
Po včerajšnjem zaprtju volišč pa so za Illyja napovedali od 52 do 56 odstotkov glasov, za Guerro pa od 40 in 44 odstotkov.
Tretji kandidat Ferruccio Saro pa da bo dobil od dva do štiri odstotke glasov.
Po mnenju opazovalcev je 64,4-odstotna volilna udeležba, za slabega pol odstotka manjša kakor pred petimi leti, realni izraz usmerjenosti volilnega telesa.
Ljubljana - Znotraj vladajoče koalicije tečejo, vse tako kaže, resni pogovori o prednostnih vladnih nalogah, ki bi jih koalicija morala izpeljati do konca mandata.
Če bi se izkazalo, da kateri izmed ministrov ne more izpolniti zadanih nalog, bi to lahko imelo za posledico tudi menjavo ministrov v nekaterih ministrstvih.
Tako je včeraj za Delo pojasnil predsednik vlade Anton Rop.
Franco Juri se je vprašal, ali ne bo Nato selil svojih oporišč iz »stare« v »novo« Evropo.
»Odgovor 'doslej teh prošenj ni bilo' ni nikakršen odgovor!« je prepričan Juri.
Še bolj ga moti besednjak v komisiji za nadzor nad obveščevalnimi službami, ko so govorili o delovanju ekstremističnih skupin v Sloveniji; vprašal je, katere naj bi bile te ekstremistične skupine in, če spada mednje tudi Forum za levico.
»Tak žargon opozarja, da je demokracija v nevarnosti, da gre za iskanje sovražnikov države, ki je bilo značilno za obdobje prejšnje države, le z drugim ideološkim predznakom.«
O davku na nepremičnine je Franco Juri dejal, da Forum za levico podpira njegovo uvedbo, vendar le če obdavči tiste nepremičnine, ki pomenijo kapitalski donos.
Z obdavčitvijo stanovanj kot socialno pravico pa se v Forumu ne strinjajo.
Naposled je ob koncu leta 2001 prav Jožef Školč, zdaj poslanec LDS, v okviru morebitnih predlogov ustavnih sprememb predlagal spremembo 6. člena ustave, ki govori o slovenskih nacionalnih simbolih.
Izrazil je pomislek, da zdajšnji simboli in barve niso dovolj prepoznavni v svetu.
Po mnenju predlagateljev (Školčev predlog je podpisalo 72 poslancev iz vseh parlamentarnih strank) naj bi novo zastavo in grb namesto ustave določal zakon, ki pa bi ga sprejeli z »ustavno« dvotretjinsko večino.
Po mnogih debatah in razpravah so člani ustavne komisije nazadnje sklenili, da končno odločanje o predlogu preložijo na čas po izteku razpisa, ki ga zdaj objavlja državni zbor.
Sicer pa bodo natečajne rešitve tudi javno predstavljene, kje in kdaj se bo to zgodilo, pa bo znano šele po koncu natečaja.
»Problem je v tem, da ima Erwinia amylovora skoraj 32 gostiteljskih rastlin, najbolj znane so iz družine, v kateri je tudi ognjeni trn, razširjene pa so povsod po Sloveniji.
Te rastline so zelo uporabne za zasajevanje brežin, žal pa so veliki prenašalci in zelo dovzetni za napade ognjevke.
Tako so v nekaterih državah tudi začeli izkrčevati te gostiteljske rastline, da bi zmanjšali vpliv na kmetijske rastline, ki prinašajo dohodek.
Ali bo trpela biotska raznovrstnost?
Če bodo izvedeni vsi ukrepi, najbrž ne.
Ukrepov pa je cela vrsta.
Krčitev je le eden od teh,« pojasnjuje Belšak.
Prepričan je, da posek celih nasadov, kjer se je pojavila ognjevka, ni potreben.
Odvetnica Svetlana Vakanjac iz odvetniške pisarne Mira Senice, ki je sodelovala pri Kovačevi primopredaji poslov, je potrdila, da je pri predaji poslov prisostvovalo več ljudi, poleg Kovačeve naslednice Simone Salamon še generalni sekretar ministrstva in tudi član inventurne komisije.
»Glede osnovnih sredstev, ki mu jih zdaj očitajo, pa lahko rečem, da je sestavni del zapisnika tudi zapisnik osnovnih sredstev Vursa na dan 20. decembra 2002.
Vsi predmeti iz zapisnika so bili predani, v zapisniku na koncu jasno piše, da je Kovač predal posle in da je prost vseh bremen.
Na podlagi tega, kar je bilo objavljeno, lahko rečem samo to, da je vprašanje, kakšna je komisija in katere so njene pristojnosti, kdo jo je formiral, kakšna je struktura teh članov, da lahko ocenjujejo zadeve, ki so sicer v pristojnosti drugih organov, od računskega sodišča naprej.«
Te zahteve je že leta 1997 zasnoval prav Brown, da bi si pomagali pri odločanju o morebitnem vstopu v denarno unijo.
Z njimi med drugim ocenjujejo vpliv morebitne uvedbe evra na zaposlovanje, finančne storitve in tuje naložbe.
München - Nemški kancler Gerhard Schröder je bil med prvimi tujimi državniki, ki so čestitali Poljakom po uspešnem nedeljskem referendumu za vstop v Evropsko unijo.
Eden najvztrajnejših zagovornikov poljskega vstopa vodi državo, ki se 38 milijonov novih članov Unije v svoji neposredni bližini hkrati veseli in boji, podobna čustva pa je mogoče opaziti tudi na poljski strani meje.
Ahmedu Taju, ki je v dobrih odnosih z nekdanjo kolonialno silo Francijo (Mavretanija je bila pod njenim protektoratom od leta 1903 do 1960, ko je dobila politično neodvisnost) in Izraelom, očitajo mednarodne organizacije za človekove pravice in politični nasprotniki, da vlada s trdo roko in da ne upošteva zahtev dvetretjinskega črnskega in mešanega mavrsko-črnskega prebivalstva, ampak je upravljanje države v rokah manjšinskih arabskih Mavrov.
Blix je bil v svojih predvojnih poročilih previden.
Američanom ni nikoli dal ustreznega razloga za vojno, hkrati pa ni nikoli rekel, da orožja ni.
Zahteval je nadaljevanje inšpekcij in zagotavljal, da bi lahko v nekaj mesecih prišel stvari do dna.
Previden je tudi zdaj.
V novih okoliščinah, ki jih je ustvarila vojna, bi moralo biti možno pojasniti usodo vseh iraških programov.
Blix je rekel, da inšpektorji po letu 1994 niso našli veliko dokazov o OZMU.
Nobenega dvoma ni, da so Iračani tovrstno orožje v preteklosti razvijali, vendar so ga po letu 1991 veliko uničili.
Socialne težave - Dva meseca po vdoru ameriških tankov v Bagdad in odstranitvi režima Sadama Huseina so razmere v Iraku še vedno težavne.
Varnost je le delna, osnovne storitve so ohromljene, številni javni uslužbenci pa ne dobivajo plač.
Zaradi neobstoječega socialnega sistema je ameriška civilna uprava iraškim upokojencem izplačala po 40 dolarjev.
Med izplačevanjem so bili navzoči dobro oboroženi ameriški vojaki.
Toda v sili, ko je zaradi bolezni najhuje, je tudi taka pomoč lahko koristna.
Za marsikoga je sicer bogokletna uporaba antibiotikov, s katerimi bi obvarovali kakšnega od ogroženih sadovnjakov.
A če ni druge možnosti, je namesto popolnega uničenja tudi to ena od možnosti za preživetje panoge.
Denimo po zgledu današnjih članic EU, kjer so ob izbruhih ognjevke pred leti prav tako panično sekali in sežigali vse po vrsti, dokler jih ni srečala pamet.
Danes povsem normalno živijo s to boleznijo sadnega drevja, ki se tu in tam še vedno pojavlja.
Vprašanje je v tej rubriki spet aktualiziral Ivan Peter Benko.
Delničarji in novo imenovani nadzorniki bodo morali instalirati aktuarske izračune za posamezne zavarovalne posle.
Pri tem naj bi se odražala tudi zavarovalno tržna konkurenčnost ne le z vidika zavarovalno tehničnega rezultata plačanih škod, ampak poslovne fleksibilnosti ter drage režije.
Dolenja Trebuša - Samo ene stvari prebivalci povodja Idrijce kdove zakaj niso podrobno razložili predsedniku parlamenta Borutu Pahorju, in sicer da ustanavljajo delniško družbo z okoli 1000 družbeniki in da bo njena prva naloga postavljati smeri razvoja doline, ki je do leta 1999 živela pod Damoklejevim mečem, imenovanim HE Trebuša oziroma HE Kuk.
Burut Pahor je prebivalcem doline Idrijce obljubil zavezništvo parlamenta pri reševanju problemov zaostanka v razvoju, ki je posledica petdesetih let, kolikor je bila dolina energetski rezervat.
Z mestnega inšpektorata so nam sporočili, da jim je problem nedovoljenega odlaganja odpadkov na omenjenem kraju znan.
Ukrepali so že leta 2001: izdali so odredbo o sanaciji odlagališča in takrat je bilo odpeljanih približno 40 kubičnih metrov odpadkov.
Ker se je odlaganje odpadkov nadaljevalo in doseglo že skrb zbujajoče razsežnosti, je mestni inšpektorat znova začel postopek za njihovo odstranitev.
Kot smo zvedeli, zdaj ugotavljajo dejansko lastništvo parcel, na katere se je odlagališče razširilo.
Preveriti morajo, ali so zemljišča last Slovenskih železnic, Mestne občine Ljubljana in zasebnika.
Po zakonu namreč za prepovedano odlaganje odpadkov odgovarjajo lastniki zemljišč, četudi ga sami niso povzročili.
Tretji dan festivala, soboto, so poimenovali za urbani del festivala.
Pripravili bodo risanje grafitov in projekcije video spotov in filmov avtorjev iz Slovenije, Hrvaške, Slovaške, Madžarske, Bolgarije in Rusije.
Zvečer bodo na koncertu nastopile glasbene skupine Zaklonišče prepeva iz Slovenije, Mantra Porno z Madžarske in Shatzi & The Band, ki se opredeljuje kot skupina z Balkana.
Festival bo pospremljen še z vrsto drugih vzporednih prireditev.
Gorenje Orodjarna sodeluje z avtomobilsko industrijo že pri razvoju vozil - Pol naročil za skupino Gorenje
Gorenje Orodjarna je nastala na ostankih družbe Gorenje Procesna oprema.
Dobili so zastarelo opremo, imeli so premalo naročil iz samega Gorenja in deležni so bili nezaupanja zunanjih kupcev, zato so si prva leta poskušali povrniti zaupanje.
Kdaj ga bodo dokončali?
Kdo je kdo?
Kdo škropi drevje?
Ljubljana - Bralka, ki so jo pretresla zadnja poročila o kakovosti ljubljanske pitne vode in vplivu pesticidov nanjo, sprašuje, zakaj v Ljubljani ni kakšne javne službe, ki bi za zmerno ceno in strokovno, da ne bi bilo pretirane škode, poškropila njenih 15 sadnih dreves.
Velikokrat namreč lastniki v skrbi za zdravje svoje peščice dreves pretiravajo z uporabo kemičnih pripravkov.
V Mariboru, kot pravi, je to dobro urejeno, saj imajo posebno službo.
- V zavoju, kjer kolesarska steza z Vilharjeve ceste zavije na Dunajsko proti Bežigradu, se je že marsikateri kolesar pobliže seznanil s trdimi asfaltnimi tlemi.
Kolesarska steza vzdolž Vilharjeve je namreč od peščevih površin ločena zgolj z belo črto, ki v omenjenem ovinku preide v nevaren, nekaj centimetrov visok robnik.
Ta je skoraj enake barve kot črta, zato ga manj pozorni kolesarji še zlasti v močnem soncu ali večernih urah pogosto prezrejo in to plačajo z bolj ali manj grdimi padci.
Težava je toliko večja, ker se v zavoju srečujeta dve dokaj prometni kolesarski stezi, tako da so kolesarji zaradi izogibanja drug drugemu še dodatno izpostavljeni nevarnosti.
Šebrelje - Nič manj kot po prazgodovinski piščali iz jame Divje babe niso Šebrelje znane po šebreljskem želodcu.
Odlična lega vasi na planoti, kjer se mešata alpski in mediteranski zrak, daje prave možnosti za pridelavo in zorenje želodcev.
Ta suhomesnata specialiteta si prav v zadnjih letih spet utira pot med elito najboljših.
Veliko so k temu pripomogli tudi člani društva pridelovalcev in občina, ki so letos že četrtič pripravili ocenjevanje izdelkov.
Prve ugotovitve so bile spodbudne.
»Letina je dobra, kakovost pa boljša kot lani,« so povedali strogi člani komisije in pridelovalcem svetovali, kaj storiti, da bodo izdelki še boljši.
Jezersko - Med največjo poletno vročino se slovenski lovci že vrsto let zbirajo na ledeniku pod Skuto, a ne zato, da bi se hladili, marveč, da bi se pomerili na tradicionalnem veleslalomu za kristalnega gamsa.
Letos so jubilejno, 10. tekmovanje pripravili bolj zgodaj, dokler je pač še dovolj snega za smučanje.
Udeležilo se ga je okoli sto lovcev, ki so se pomerili na dovolj zahtevni progi, da je tistim, ki premalo skrbijo za svojo telesno kondicijo, na koncu pobralo vse moči, nekaterim pa že prej.
Po doseženih rezultatih so najboljši smučarji med lovci pri nas na Jezerskem, ki so zmagali ekipno pred Lovsko družino Soča in lovci iz Tržiča, sedmi pa so bili lovci iz Beljaka v Avstriji.
Med posamezniki so v različnih kategorijah zmagali Norbert Lipouitz iz Beljaka, Franc Rabič iz Dovjega, Milan Rozman (absolutno najboljši čas) iz Tržiča, Damjan Gril z Jesenic in Peter Muri z Jezerskega, med lovkami pa je bila najhitrejša Urša Tavčar iz Lovske družine Sorško polje.
Trbovlje - S koncertom v prenapolnjeni dvorani trboveljskega delavskega doma in z izdajo kronike na 95 straneh, ki je izšla v samozaložbi in ima naslov Trboveljska rapsodija, je delavska godba iz Trbovelj počastila svoj visoki jubilej: stoto obletnico.
Zamisel, da bi k obodu spravljali naplavine dreves in vejevja, ki jih prinaša s seboj reka, potem pa bi jih zasipavali z muljem z jezerskega dna, je za zdaj obveljala.
V skladu z njo zdaj najprej načrtujejo vlečenje mulja z jezerskega dna ob Ranci in njegovo spravljanje v poseben prostor, ograjen z lesenimi in v dno jezera zabitimi koli.
Tega bi toliko napolnili, da bi nad vodo lahko na njem začelo rasti rastlinje.
Hkrati pa naj bi pred tistim delom, ki jo rancarji in jadralci najpogosteje uporabljajo za športne dejavnosti, zgradili še posebno varovalno kolišče, ki bi preprečevalo, da bi reka še naprej nosila na to območje drevesa, vejevje in drugo navlako.
Tako ulovljene naplavine bi potem spravljali na sosednji desni breg, kjer bi bili podlaga za urejanje bolj naravnega nabrežja.
Piran obiskali navtiki in krvodajalci
Ko so v piranski mandrač stlačili dodatnih 32 majhnih čolničkov, pa so lahko mnogi še enkrat ugotovili, da bo piransko pristanišče kaj kmalu premajhno za vse, ki ga bodo hoteli obiskati po morju.
Kako bi Piranu ali njegovi bližini zagotovili dodatna »mokra parkirišča«, pa arhitekti za zdaj še tuhtajo.
Zagorska bencinska črpalka bo za naftno industrijo to, kar so bankomati za bančno.
Prototipno 24-urno črpalko so že pred meseci postavili na dobrih 140 kvadratnih metrih notranjega dvorišča Rudnika Trbovlje-Hrastnik, do konca leta pa naj bi jo prestavili v Kisovec, kjer bo začela tudi redno obratovati.
Vso opremo za pilotno postavitev so izdelali v trboveljskih podjetjih - razen tehnološke, ki je ena najbolj sodobnih in je plod znanja strokovnjakov zagorske Ultre.
Osnovna značilnost tovrstnih črpalk so poleg popolne avtomatizacije in daljinskega nadzora vseh sistemskih parametrov tudi tipski, armirano-betonski elementi, spojeni tako, da jih je po potrebi mogoče razstaviti in ponovno sestaviti.
Dvojno oplaščeni nadzemni rezervoarji za gorivo merijo do 50 kubičnih metrov, črpalka pa premore štiri točilna mesta s tremi vrstami goriva.
Prednost teh črpalk naj bi bila poleg 24-urne dosegljivosti še v tem, da je naložba vanje v primerjavi s klasično bencinsko črpalko občutno nižja, poleg tega se povrne v precej krajšem času kot naložba v klasično, nižji pa so tudi obratovalni stroški in vzdrževanje.
Postavitev tovrstne črpalke stane po ocenah Miloša Urbanije, generalnega direktorja Ultre, okrog 50 milijonov tolarjev, primerne pa so zlasti za okolje, kjer naj bi bila prodaja goriva manjša.
Energetski sistemi se nameravajo v zvezi s tem projektom v prihodnosti povezovati s potencialnimi strateškimi partnerji, bodisi s področja naftnih družb bodisi trgovinskih korporacij.
Urbanija je odgovoril: »Seveda, tako tehnološko kot poslovno želimo sodelovati tudi s slovenskimi naftnimi družbami, na primer s Petrolom in Istrabenzom.«
V Energetskih sistemih poleg zagorske omenjajo še sedem lokacij po vsej Sloveniji, na katerih nameravajo postaviti 24-urne bencinske črpalke, ki so tudi za Evropo tehnološki modni krik.
Žal tega, kdaj bodo zaživele, ne morejo napovedati, saj gradnjo bencinskih črpalk pri nas še vedno ureja zakonodaja iz leta 1972.
Zanjo pa so 24-urne, popolnoma avtomatizirane in tekočinskotesne bencinske črpalke Energetskih sistemov sporne vsaj v dveh zadevah: zaradi daljinskega nadzora in zaradi nadzemnih rezervoarjev za gorivo.
Po veljavnem pravilniku mora namreč v Sloveniji bencinske črpalke stalno nadzorovati na črpalkah zaposleno osebje, rezervoarji pa morajo biti izključno pod zemljo ...
Predsedniku Francu Slaku bodo pomagali trije podpredsedniki
Sicer pa je župan v uvodni obrazložitvi proračuna - sprejemali naj bi ga 17. junija in do takrat bo treba pripraviti dokončne varčevalne predloge - poudaril, da so prednostne naloge, ki jih je treba izpeljati v občini, priprava prostorskoureditvenih načrtov za celotno občino, druga pomembna naloga je pridobivanje denarja iz programov Crpov za prenovo vaškega doma v Branici, gradnjo mrliške vežice v Kobjeglavi in ureditev pritličja nekdanje šole v Brestovici.
Tretji pomemben projekt je ustanovitev javnega zavoda Štanjel.
Vložki v Štanjel se obrestujejo, vendar morajo raznovrstne aktivnosti pod okriljem strokovno vodene organizacije, ki bo skrbela za celovito promocijo kraja, za turistično in kulturno podobo Komenskega krasa na splošno, ne samo Štanjela.
Upravljala naj bi tudi s stavbno dediščino v občinski lasti.
V ta okvir sodi tudi galerija Lojzeta Spacala, ki jo bo občina v soglasju z Goriškim muzejem ponovno prevzela v upravljanje 1. avgusta.
Junija bosta v Slovenj Gradcu še dva zanimiva koncerta.
Na prvem bo nastopil Rok Weber trio, na drugem pa skupina Jazoo.
S prvimi bosta nastopala pevca Rado Tihelj in Barbara Čokl.
Rok Weber trio igra klasično umirjeno jazz-swing glasbo.
Jazoo igra mešanico rock, etno, jazz, fusion in ambientalno glasbo.
V njem igra pet fantov.
Opozicija bi najraje umaknila z dnevnega reda mestnega sveta razglasitev 23 kulturnih spomenikov lokalnega pomena
Kakšna je druga plat selitvene zgodbe?
Zadrževalnik bo obnovljen konec septembra
Za obnovo tega velikega zadrževalnika, ki so ga leta 1986 zgradili zato, da bi preprečili poplavljanje ribniške doline, so se odločili zaradi kritičnih razmer v novembru 2000
Župnija je najela šolske prostore
Kot je povedal vrhniški župnik Blaž Gregorc, so 31. maja pripravili v prostorih OŠA.
Dekanijsko srečanje so popestrili s številnimi delavnicami, program pa je vključeval tudi bogoslužje.
Po njegovem to ni nič posebnega, saj je maša potekala na srečanju vernikov v najetih šolskih prostorih in ne v okviru šolskih dejavnosti ali pouka.
Celotno srečanje z bogoslužjem vred ni bilo nobena skrivnost, saj so se pred prireditvijo pogovorili na ministrstvu za šolstvo, kjer se jim to ni zdelo sporno.
Če obred vznemirja neko Vrhničanko, pa ni vredno, da bi se o tem pisalo, je še pristavil.
Mogoče je tudi zaradi te izkušnje velenjski vratar Gorazd Škof z nogometnih igrišč raje prestopil na rokometna.
Danes sem oblekel svoj ubijalski kombinezon, ta kar trga sceno.
Upal sem, da bo Sevilla zame znova srečno mesto, saj sem nenazadnje stanoval v istem hotelu kot na svetovnem prvenstvu pred štirimi leti, kjer sem osvojil bron.
Niti z očesom ni trenil
Nove destinacije prulskih rokometnih asov, ki so se po klubskem bankrotu razkropili po Evropi, so bolj ali manj znane.
Toda kje bosta pristala prva moža, trener Kasim Kamenica in športni direktor Iztok Puc, ki jima je predsednik Rudi Bric prav tako prižgal zeleno luč za odhod?
Ni izključeno, da sta za nerentabilni vrhunski rokomet izgubljena, oba namreč resno razmišljata o prestopu med nogometaše.
Drugi in tretji niz sta si bila podobna, naše pa so precej točk osvojile z nasprotnimi napadi.
Imenitna je bila na sprejemu Lipicerjeva, ki so jo Švedinje izbrale za »tarčo« začetnih udarcev, a so se uštele.
Točke so dosegle Miklošičeva (5), Kočarjeva (5), Kramolčeva (12), Lipicerjeva (7), Borovinškova (12) in Vahnova (20).
Selektor je opravil dve menjavi: Kitaljevičeva v 1. nizu pri začetnih udarcih namesto Kočarjeve in Cvetanovičeva v 2. nizu ob mreži namesto Kramolčeve.
Ves čas je bila zanesljiva prosta igralka Podlesnikova (v ekipi še Rojčeva).
Georgios Afroudakis, grški reprezentant: »Dvomov o zmagovalcu ni bilo, saj smo bili za razred boljši tekmec od Slovencev.
Potrebovali smo to zmago, manjka pa nam še ena, če se želimo v četrtfinalu izogniti Rusiji.«
»Pač igramo v gosteh bolje kot doma.
Ne vem, zakaj, toda drži kot pribito,« je zmajeval z glavo Tony Parker, junak San Antoniovega uspeha v sila neprivlačni predstavi.
Obe moštvi sta denimo v prvem polčasu skupaj dosegli le 63 točk, kar je negativni rekord končnic NBA vseh časov; celo zmagovalec je izkoristil le 41 odstotkov metov.
In čeprav se niti Parker ni mogel pohvaliti z izjemno natančnostjo (met iz igre 9:21), je zadnji četrtini le pokazal novo odliko.
Zapored je zadel dve trojki - dve več kot v vseh 4. četrtinah prejšnjih 20 tekem letošnje končnice skupaj - in spravil v zadrego obrambo New Jerseyja, ki se je stiskala okoli Tima Duncana.
Eunice Barber se je vrnila
- Francozinja Eunice Barber je s 6694 točkami v sedmeroboju na IAAF challengeu v domačem Arlesu dosegla najboljši letošnji izid na svetu.
Najboljša v posameznih disciplinah pa je bila v skoku v daljino.
S 680 cm je dosegla tretji najboljši rezultat sezone.
V konkurenci desetrobojcev je zmagal Rus Aleksandr Pogorelov z 8072 točkami.
Ljubljana - Obe slovenski igralki, ki ta teden nastopata v mednarodni teniški areni, Maja Matevžič in Tina Pisnik, sta uspešno začeli turnirja na Dunaju in v Birminghamu.
Matevžičeva je še na pesku v 1. kolu s 6:3, 6:1 ugnala Nemko Angeliko Rösch, Pisnikova pa je uvodno zmago na travi v letošnji sezoni dosegla nad Japonko Saori Obato (6:1, 5:7, 6:2).
Istanbul - V poziciji, ki je gladko dobljena tudi za začetnika, je črni dolgo razmišljal in potem povlekel nevtralno potezo.
Tekmec mu je ponudil roko v znamenju vdaje, črni pa je zavrnil rokovanje in na kratko nekaj povedal.
Beli je ostrmel, le za hip zmajal z glavo in potlej podpisal formular.
Šele kasneje se je zvedelo, da je črni belemu predlagal, naj napiše kakršen koli rezultat in da ga bo v vsakem primeru podpisal.
Ta neverjetna zgodba se je dogajala na prvi šahovnici 9. kola EP, Azmaiparašvili pa je s to zmago prvič sam prevzel vodstvo.
V Sloveniji je nekaj miniaturnih knjig sredi 80. let izdelal zasebni tiskar Dane Petek, Cankarjeva založba pa je 1983. v sodelovanju z založbami iz nekdanje SFRJ ter iz Trsta in Celovca izdala Prešernove Sonete nesreče v devetih jezikih in z ilustracijami Tomaža Kržišnika.
Cankarjeva založba je v slovenščini tiskala še tri knjižice ob olimpijskih igrah v Sarajevu 1984.
Poleg omenjenih slovenskih miniaturnih knjig si obiskovalci razstave na Ptuju lahko ogledajo tudi izvod ta hip uradno najmanjše knjige na svetu, Kameleona izpod peresa Čehova, ki meri 0,9 krat 0,9 milimetra.
»Dobil sem jo z zamenjavo na srečanju zbirateljev v Koblenzu in sem se moral zanjo kar nekaj časa pogajati, sicer pa je njena cena 500 dolarjev,« je povedal dr. Žnideršič, čigar zbirka naj bi bila novembra na ogled na slovenskem knjižnem sejmu v Ljubljani.
Toda muzej Edith Piaf je še vedno v Bellevillu.
Na živahnem vogalu med marketom Kim Phung in prodajalno muslimanskega mesarja, so v dvosobnem stanovanju zbrani spomini na šansonjerko: številne fotografije, plakati, plošče, črna obleka, v kateri je tako rada nastopala, čevlji in plišasti medvedek.
Tisti, ki so jo osebno spoznali, so bili sprva razočarani nad njeno pojavo, saj je bila visoka samo 147 centimetrov, potem pa jih je petje čisto prevzelo.
Vrtimo globus
Mednarodna organizacija za migracije (IOM) ugotavlja, da je okoli sto dvajset tisoč žensk in otrok v Evropi vsako leto žrtev trgovanja z belim blagom.
Središče teh umazanih poslov so posamezna območja nekdanje Jugoslavije.
Ženske iz Rusije, Ukrajine, Moldavije, Romunije in Bolgarije, ki jim obljubljajo, da bodo postale uspešni fotomodeli, pevke ali plesalke, končajo kot prostitutke brez vsakih pravic v Makedoniji, na Kosovu in v Bosni.
Za tisoč ali dva tisoč evrov jih pretihotapijo in prodajo javnim hišam in nočnim klubom, kjer živijo v nehumanih, že kar suženjskih razmerah.
Lastniki jih pretepajo in drogirajo.
Ker jim takoj ob prihodu poberejo vse dokumente, se ne morejo vrniti domov.
Štiriindvajsetletna Moldavka, ki si je želela boljšega življenja, je pred desetimi meseci končala v nekem zakotnem makedonskem nočnem lokalu.
Kot je povedala, so jo prisilili v prostitucijo in ji zagrozili, da ne bo nikjer več varna, če bo pobegnila.
Zato se je močno razveselila nedavne policijske racije.
Vso v ranah od ugašanja cigaret in pretepanja so jo prepeljali v varno hišo, ki sta jo ustanovila notranje ministrstvo in Mednarodna organizacija za migracije.
Slednja je pomagala že 600 zlorabljenim ženskam.
Dekleta se bojijo prijaviti zlorabljanje, saj menijo, da so zvodniki povezani s policijo, kar mnogokrat ni daleč od resnice.
Zelo pogosto se zgodi, da ob raciji policisti ne odkrijejo nič nezakonitega, saj so lastniki pravočasno obveščeni o njihovih namerah.
Poznavalci razmer sodijo, da je okoli tri tisoč deklet med 15. in 30. letom samo v zadnjem letu v Makedoniji postalo žrtev trgovanja z belim blagom.
Ta država je še pred nedavnim veljala za tranzitno postojanko za nadaljnjo prodajo v zahodnoevropske države.
Južni deli nekdanje Jugoslavije so dobičkonosni zlasti zaradi pripadnikov mednarodnih mirovnih sil, prostovoljcev in delavcev pri različnih projektih obnove, saj so za seks pripravljeni plačati več kot domačini.
Zasedba je sicer mogočna, predvsem za izvedbo večzborja, izbor pa je - vsaj glede pretirane številčnosti - nekoliko vprašljiv.
Severnjaški način petja (tehnično lahkoten in zvokovno nevsiljiv) se je odrazil predvsem v manjših zasedbah.
Izrazito reprezentančni so bili rahli, skoraj ravni glasovi in drobencljava tehnika, interpretacija pa je izzvenela nedotakljivo in nevsiljivo (motet Mirabile mysterium, ki po kromatičnosti glasbenega toka izstopa iz Gallusovega opusa), glasbeno slikanje je bilo neposredno, brez pretresljivih hipnih izraznih vznikov in glasbenega dramatiziranja, ki ga je vajeno slovensko interpretiranje Gallusa (Hodie nobis coelorum rex, Subsannatores subsannavit Deus).
Nedvomno je projekt Gallusa približal evropsko in svetovno priznani švedski zborovski srenji, ga prinesel za švedska pevska ognjišča in ga z nekoliko mističnim pristopom izvedbeno približal tudi skladatelju.
Prav presenetljivo je, kako je avtorjem tridelni pripovedni omnibus uspelo uglasiti v romaneskno celoto.
Zgodbe so namreč samostojne in med seboj le rahlo povezane; prva - Kardoševa - govori o Valentinu, ki se poroči s precej mlajšo žensko.
Potem ko izve za njeno promiskuitetno preteklost, ves besen v literarnem Salonu prebere obsceno zgodbo ter pade v roke nogometnim navijačem, ki brutalno obračunajo z njim.
Baletova v drugi zgodbi opisuje Halkino propadajoče razmerje s poročenim moškim, hazarderjem Hazetom, Titan Felix pa v tretji zgodbi Erika, ki se po dolgem času vrne domov, sooči tako z duševno neuravnovešeno mladostno ljubeznijo Karin kot z lastnimi fašistoidnimi težnjami.
Uporabljeni so različni tipi pripovedovalcev in različne pripovedne strategije, to narativno polifonijo pa utiša enoten občutek, ki preveva vse tri zgodbe - izgubljenost, neizpolnjenost, utesnjenost, neuresničenost treh tridesetletnikov.
K enotnosti veliko prispeva tudi vešče premikanje likov iz stranskih vlog v glavne in nazaj.
Najbrž je imel še veliko povedati, saj je vztrajal pri televizijski kameri, ki je povečala posneti zapis, tako da je lahko na ekranu bral skoraj desetcentimetrske črke.
Najbrž, če se sme tako reči, je zadovoljen, da je z nedavno objavljenimi Odami na Parnasu v družbi z Apolonom in muzami.
Zveni kot obrabljena fraza in vnaprejšnja sodba, toda četrtstoletna tradicija govori svoje: filmi, posneti po romanih Stephena Kinga, praviloma prinesejo veliko razočaranje - sploh zadnjih dvajset let, odkar filmska industrija v pomanjkanju izvirnih scenarijev pograbi vse, kar zares plodoviti pisatelj napiše in objavi.
Naj bo filmično ali ne.
Streljal s pištolo
Solčava - Med hojo po Matkovem kotu proti Matkovim škafom si je avstrijska državljanka zlomila nogo.
Reševalci celjske postaje GRS so ji nudili prvo pomoč in jo odnesli v dolino, kjer so jo prevzeli sorodniki in jo odpeljali v bolnišnico.
Dvainšestdesetletno Ljubljančanko je v petek ob pol enajstih na Vodnikovem trgu okradla neznanka.
Iz odprte torbice ji je izmaknila denarnico in jo oškodoval za deset tisočakov, potem pa sta skupaj s pajdašem pobegnila.
Tatica je temnejše polti, visoka približno 162 centimetrov, vitka, temnih, do ramen segajočih las.
Oblečena je bila v pisana oblačila.
Delegacija BiH v Beogradu in Podgorici dobila veliko obljub, konkretnega pa malo
Glavna tema pogovorov v Podgorici pa je bila ponudba črnogorskih oblasti, da lahko Bosna uporablja zmogljivosti pristanišča Bar.
Državni delegaciji sta se med drugim pogovarjali tudi o gradnji cest, po katerih bi lahko blago iz Bara vozili v BiH in narobe, saj so sedanje ceste v resnično slabem stanju.
Ena cesta naj bi vodila od Foče prek Ščepan Polja do Podgorice, druga pa od Trebinja do Hercegnovega.
Vsa zgodba, od katere se bo v doglednem času najbrž bolj malo uresničilo, pa je oblastem v Sarajevu prišla prav, da z njeno medijsko pozornostjo izvršijo pritisk na Zagreb v zvezi s sporazumom o uporabi pristanišča Ploče, ki je bil podpisan še v času življenja Franja Tuđmana, a ga v hrvaškem saboru niso nikoli ratificirali.
- Družba Istrabenz energetski sistemi, d. o. o., je pred dnevi v Sarajevu podpisala družbeno pogodbo s skupino Intrade in postala 51-odstotna lastnica družbe Intrade Energija, d. o. o., Sarajevo.
Slednja ima že podpisano koncesijsko pogodbo za izgradnjo štirih malih hidroelektrarn na območju Fojnice s skupno močjo okrog 5 MW.
Istrabenzova družba, ki se tako vključuje v posel omenjene družbe, bo v ta projekt vložila sedem milijonov evrov, celotno gradnjo hidroelektrarn in distribucijo električne energije pa bo izvajala skupna družba.
S tem družba Intrade Energija vstopa na energetski trg Bosne in Hercegovine, na katerem je zdaj prva in edina pridobila registracijo za proizvodnjo, distribucijo ter izvoz električne energije.
S to potezo je Istrabenz konkretiziral še eno od strateških usmeritev holdinga.
Bosna in Hercegovina ima okrog 3.000 MW tehnično izkoristljivega vodnega potenciala, ki bi lahko ob primernem pristopu zadovoljil potrebe po električni energiji ne le na področju BiH, ampak deloma tudi v sosednjih državah.
Vlada BiH je v okviru svojega programa energetiko uvrstila med prednostne naloge in pri tem ima razvoj malih hidroelektrarn posebno mesto, saj oblasti v BiH poleg energetskih učinkov pričakujejo tudi zagon domače gradbene in strojne operative.
Istrabenz energetski sistemi se v program izgradnje malih hidroelektrarn vključujejo kot prvi tuji vlagatelj.
Dela na prvi elektrarni naj bi stekla še letos, priključitev na omrežje pa je predvidena že v letu 2004.
Koncesijska pogodba je sklenjena za obdobje 20 let, investicija pa naj bi se povrnila v dobrih sedmih letih.
Pozavarovalnica Sava ima nove nadzornike
- Premier Federacije BiH Ahmet Hadžipašić in minister za promet in komunikacije Nedžad Branković sta se včeraj sestala s člani vodstva SCT in predsednikom uprave podjetja Ivanom Zidarjem.
SCT uspešno opravlja dela na treh objektih: na odseku avtoceste od Jošanice do Podlugova na sarajevskem območju, na mejnem prehodu Izačić pri Bihaću in na poslopju pošte v Bihaću.
SCT namerava tudi v prihodnje sodelovati pri izvajanju del na avtocesti, koridorju Pet C, ki vodi prek BiH, pa tudi na drugih gradbiščih v državi.
Premier in prometni minister sta opozorila, da bi moral SCT na gradbiščih v Sloveniji in v državah tretjega sveta zaposliti tudi gradbenike iz Bosne.
V SCT imajo zaposlenih okoli 700 gradbenih delavcev iz BiH, ki delajo zunaj meja svoje države.
V pogovorih o gospodarskih odnosih med državama je premier Hadžipašić izjavil, da je v obojestranskem interesu, da to sodelovanje ne ostane zgolj enostranska trgovina, kot se to v glavnem dogaja zdaj, hkrati bi bilo koristno, če bi kapital iz Slovenije vlagali v proizvodne zmogljivosti BiH.
Zaposleni menda postajajo vse manj produktivni.
Težavo bi lahko rešili, če bi ljudje manj delali in se več sproščali.
Tako nedavna Xeroxova študija ameriških pisarniških delavcev za izboljšanje koncentracije delavcev, ki so v pisarnah od 9. do 17. ure, predpisuje zmanjšanje števila delovnih ur.
V raziskavi je 450 zaposlenih v pisarnah v ZDA ocenilo svojo produktivnost.
Glede na njihove odgovore lahko sklepamo, da jih skoraj polovica dela po devet do deset ur na dan - vendar menijo, da so najbolj produktivni le polovico tega časa.
Kar 74 odstotkov anketiranih za svoje pomanjkanje produktivnosti krivi naporen urnik: drugi vzroki so zapleteno delo, nepotrebno administrativno delo, odvečna e-pošta in druge težave, povezane s tehnologijo.
Študija tudi nakazuje, da bi sprostitev, kakršna je na primer poležavanje v viseči mreži, lahko rodila več in bolj kakovostnih, inovativnih idej kot obvezni jutranji sestanki v pisarni.
Čeprav so anketirani omenili, da vihre možganov in timsko delo tudi izboljšajo kakovost njihovega dela in poveča produktivnost.
V upravljanju človeških virov slovenska podjetja zaostajajo za multinacionalkami.
V tujini podjetje vodi strateško postavljen sistem upravljanja človeških virov, v Sloveniji pa posamezniki.
Delovanje kadrovskih sistemov je bilo tako najnižje ocenjeno področje v analizi organizacijske klime v Sloveniji (SiOK).
Analize v ZDA in Evropi kažejo, da strateško postavljen sistem upravljanja človeških virov poveča tržno vrednost podjetja za 65 odstotkov, da neotipljivi viri v ZDA predstavljajo že 85 odstotkov vrednosti podjetja in da je zaostanek slovenskih podjetij v dodani vrednosti na zaposlenega za zahodnoevropskimi državami več kot trikraten.
Pri pomanjkljivih in medsebojno nepovezanih kadrovskih sistemih morajo podjetja čim prej definirati strateško vlogo kadrovske funkcije v podjetju, trdi Ložar.
»Pri definiranju kadrovske strategije moramo izhajati iz najboljših svetovnih praks na kadrovskem področju.
Nato je treba oceniti učinkovitost ključnih kadrovskih sistemov, ki v podjetju že obstajajo, ter definirati manjkajoče.
Na podlagi te analize mora podjetje izdelati kadrovsko strategijo, ki temelji na izvajanju strategije podjetja.
Vsebovati mora definiranje in medsebojno povezavo ključnih kadrovskih sistemov ter njihovo natančno definirano vlogo pri uresničevanju strategije podjetja.
Po principu BSC mora kadrovska funkcija v zadnji fazi izdelati strateški zemljevid kadrovske funkcije, ki poveže vse elemente, ter definirati glavna strateška merila uspešnosti in strateške vloge kadrovske funkcije.
Ložar ima na podlagi raziskav definiranih približno 60 ključnih meril za kadrovsko področje.
V podjetju Allied Domecq so se zavestno odločili, da odmerijo nekoliko več denarja za plače in bonuse, saj zaposlujejo že »izdelane« ljudi in zato odpade večina stroškov za vzpostavitev kadrovskega sistema za izobraževanje.
Zaposleni so plačani po učinku, tako da je velik del plače variabilen in nekdo, ki dobro dela, lahko dobi tudi petkrat več kot nekdo, ki dela slabo.
- Svetovna zveza časopisov (WAN) je v ponedeljek podelila nagrado za svobodo tiska.
Zlato pero svobode za leto 2003 je prejela beloruska zveza novinarjev za svoje pogumno upiranje pritiskom predsednika države Aleksandra Lukašenka, so sporočili predstavniki WAN.
Nagrado so podelili v irski prestolnici med otvoritveno slovesnostjo 56. svetovnega časopisnega kongresa in 10. svetovnega uredniškega foruma, ki se ju udeležuje skoraj 1200 časopisnih izdajateljev, direktorjev in urednikov iz 85 držav.
Šele drugič v 42-letni zgodovini podeljevanja Zlatega peresa svobode se je zgodilo, da ga je dobila skupina, in ne posameznik.
Leta 1969 so ga dobili češkoslovaški novinarji za svoj boj za svobodo tiska med komunistično represijo.
Svet so ljudje
Šestinšestdesetletna Sajida Husein, Sadamova prva žena in mati zloglasnih sinov Udaja in Kusaja, je menda zaprosila za azil v Veliki Britaniji.
Nekaj britanskih medijev je objavilo vest, da si na Otok želita tudi Sadamovi hčeri; 35-letna Raghad in 33-letna Rana sta doslej živeli na severu Iraka, a bi se radi priselili v bližino Leedsa na sever Anglije.
Sajida je v zakonu s Sadamom rodila pet otrok, vendar sta se sredi osemdesetih let razšla.
Uradni London je že sporočil, da bo po črki zakona proučil sleherno prošnjo za azil, ki jo bodo vložili člani Sadamove družine, vendar lahko že vnaprej z gotovostjo rečejo, da bodo prošnji Sadamovih hčera zavrnili.
Kot je britanskim medijem razkril eden od Sadamovih sorodnikov Izi Din Mohamed Hasan al Majid, se bosta sestri po zavrnjeni prošnji obrnili na oblasti v Egiptu, Katarju ali Združenih arabskih emiratih.
Svojo umetnost imenuje začasne, od kraja odvisne inštalacije.
»Želim, da je ljudem nerodno, ker so demonizirali telo, potem pa da ugotovijo, da je le koža,« je dejal v intervjuju za AP .
Posnetek je nastal na Avenida de la Reina Maria Cristina, široki barcelonski aveniji, obrobljeni z vodnjaki.
Ljudje so se slekli v bližnji stavbi in so bili goli več kot uro, ker si jih je Tunick želel posneti v štirih položajih: stoje, leže, zvite v klobčič in v objemu.
Fotograf pravi, da uporablja ljudi kot surovino za spreminjanje zaznavanja prostora.
Če je telo golo pred ozadjem, da ozadju nov pomen.
O ozadju začneš drugače razmišljati.
Za ozadje je uporabil poleg Barcelone še London, Lizbono, Buenos Aires, Santiago in številna druga evropska in južnoameriška mesta.
Barcelonski spektakel pa je njegov največji doslej.
