Kranj - Kranjski kriminalisti so že lani novembra, ob aretacijah skupine, osumljene prevozov večjih količin heroina s tovornjaki, prišli do dela dokumentacije.
Posledica »obdelave« te dokumentacije so nove ovadbe za kazniva dejanja prikrivanja in pranja denarja.
Ovadba s 44 stranmi ima še več kot 350 prilog, povzeli pa so jo na redni ponedeljkovi tiskovni konferenci UNZ Kranj.
Ovadili so vso družino H. (Hartman), brata A. (Andreja) in G. (Gabra) in njuna starša, ob teh pa še A. K. (Andreja Klemenčiča) lastnika loške menjalnice Nepos, 26-letno I. N. iz območja pošte Žabnica, kjer so sicerdoma tudi Hartmani, prav toliko starega M. L. iz Škofje Loke in pet let starejšega B. B. iz istega mesta.
Ljubljana - V tednu prometne varnosti, med 7. in 11. oktobrom, bo po vsej Sloveniji potekala akcija Stopimo iz teme.
Organizatorji, Svet za preventivo in vzgojo v cestnem prometu RS, MNZ, ministrstvo za šolstvo in šport, republiški zavod za šolstvo ter Porsche Slovenija, želijo z akcijo posebej opozoriti na temeljno pravilo, da je v prometu vidnost - varnost.
Pešci, ki so med najbolj ogroženimi skupinami udeležencev v prometu (od leta 1970 do 1997 je na naših cestah umrlo kar 4056 pešcev, kar je dobrih 26 odstotkov vseh mrtvih), lahko in morajo tudi sami poskrbeti, da bi bili v prometu bolj vidni in tako tudi varni.
V tej starostni skupini je tudi največji delež poškodovanih pešcev (20 odstotkov), s 16,6 odstotka pa sledijo otroci med 7. in 14. letom.
Prav zaradi tega bodo v tem tednu - ki je tudi teden otroka - 22 tisoč kresničk razdelili prvošolčkom ter jih poučili, kako pomembna je vidnost pešca na cesti, še posebno ob slabši vidljivosti.
Učenci tretjih razredov bodo na razglednicah Stopimo iz teme dedkom in babicam pisali sporočila in predloge, kako se mora pešec opremiti v pogojih slabše vidljivosti in kako naj najbolj varno hodi po cesti, saj imajo nasveti vnukov zaradi čustvenih vezi večjo sporočilno moč.
Svet za preventivo in varnost v cestnem prometu bo v šolah razdelil gradivo, ki bo v pomoč učiteljem, ter zgibanko, ki so jo pripravili skupaj z notranjim ministrstvom Stopimo iz teme.
Policisti iz centra so še isto noč, okrog pol enih je bilo, na Bavarskem dvoru ustavili trojico, ki je ustrezala opisu fantov s Petkovškovega nabrežja.
Prijeli so 15-letnega Milovana Š. in 14-letnega Marka B. iz Ljubljane ter 16-letnega Danila D. iz Dobrove pri Ljubljani.
Odpeljali so jih na policijsko postajo, kjer so se z njimi pogovorili, saj menijo, da imajo na vesti še več podobnih nečednosti.
Kasneje so Milovana in Marka izročili njunim staršem, po Danila pa njegovi niso hoteli priti …
Previdnost ni bila dovolj
Šmarje pri Jelšah - Malo pred poldnevom v nedeljo se je v Mali Pristavi zgodila huda prometna nesreča.
Iz Mestinja proti Šmarju se je takrat z osebnim avtom peljal 79-letni Janez Trofenik iz Celja.
V ostrem, a preglednem ovinku v levo je zapeljal preveč v levo in treščil v zadnji del tovornega avtomobila s priklopnikom, ki ga je takrat nasproti pripeljal 28-letni Rafko Poiškruh iz Tiroseka.
Voznik osebnega avtomobila se je v nesreči hudo ranil.
Mastil se bo
Slovenj Gradec - V noči na nedeljo je neznanec v Spodnjem Razborju vlomil v stanovanjsko hišo Jožefa Š. Iz kleti je odnesel okrog dvajset kilogramov prekajenega svinjskega mesa, s čimer je lastnika oškodoval za 20 tisoč tolarjev.
Policisti iz Slovenj Gradca lačnega tatu še iščejo.
Nesreča se je zgodila, ko je 23-letni Aleksander Kosi iz Ormoža z oplom manto peljal po Ljutomerski cesti proti Skolibrovi.
V bližini stanovanjske hiše na Vrazovi ulici 5 ga je na mokrem vozišču zaneslo v desno, preko robnika hodnika za pešce, in s sprednjo desno stranjo je treščil v drog javne razvetljave.
Sopotnik, ki ni bil pripet z varnostnim pasom, se je pri tem tako hudo ranil, da je kasneje umrl.
Policija je ugotovila, da je Kosi vozil brez vozniškega izpita.
