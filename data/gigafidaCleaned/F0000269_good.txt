Ljubljana - V veleslalomu FIS na smučišču Cerro Castor nad Ushuaio na Ognjeni zemlji v južni Argentini je zmagala slovenska reprezentantka Tina Maze pred Alexandro Coletti iz Monaka in Hrvatico Niko Fleiss.
Ana Kobal je bila četrta, Ana Drev pa peta.
Drugi veleslalom so zaradi močnega vetra odpovedali.
V sobotnem slalomu argentinskega prvenstva je bila najhitrejša Ana Kobal pred Niko Fleiss in Ano Drev.
Četrta je bila še ena hrvaška slalomska prvokategornica Ana Jelušić.
Razen vetrovnega petka so razmere za trening in tekmovanja na Ognjeni zemlji odlične.
V tekmi moštev, ki računata na visoko uvrstitev, sta tekmeca na razmočenem igrišču začela previdno, prvi pa so zapretili Kranjčani prek Dolžana, ki je prodrl po boku in bil premalo odločen.
Igra ni bila na visoki kakovostni ravni, pri gostiteljih pa je odstopal Dejan Plastovski v zvezni vrsti, v obrambi pa je trojka Aljančič - Vojinov - Anđelkovič povsem ustavila napad Svobode, ki v prvem polčasu ni pripravila nobene prave priložnosti.
Zadetek za Kranjčane je bil plod uspešne kombinacije Žnidaršiča in Plastovskega, slednji pa je v kazenskem prostoru potem podal prostemu 19-letnemu Dejanu Burgarju, ki je odločil srečanje z lepim strelom.
Počakal je namreč, da je gostujoči vratar Damir Botonjič padel na tla, in potem ustrelil pod prečko.
Potem ko je v zadnjih letih velikokrat krajši konec potegnil tudi takrat, ko si tega resnici na ljubo ni zaslužil, se mu je tokrat zgodilo ravno obratno, kar so njegovi navijači vzeli kot znak, da so se zlobni duhovi vendarle naveličali norčevanja iz tega, pregovorno neuspešnega kluba.
Slovenska reprezentanca je dobila tudi drugo prijateljsko tekmo s Finsko v Radovljici in tako končala drugo fazo priprav za evropsko prvenstvo v Srbiji in Črni gori (od 16. do 25. septembra).
Izbranci selektorja Aleša Pipana se bodo po treh prostih dnevih znova zbrali v sredo ob desetih zjutraj na brniškem letališču, od koder se bodo podali na prve resnejše preizkušnje - na turnir v Podgorico.
V četrtek se bodo pomerili z Litvo (18.00), naslednji dan s Srbijo in Črno goro (20.30), v soboto pa še s Hrvaško (18.00), in to bodo prave preizkušnje, ki bodo pokazale, na čem gradi trenutno slovenska reprezentanca svoje ambicije.
Od 30. avgusta do 3. septembra bodo nastopili še na turnirju v Carigradu (v skupini z Italijo in SČG), kjer se bo v nasprotju s Podgorico (vsak z vsakim) igralo po turnirskem sistemu s polfinaloma in finalom, mogoče pa je celo, da pride do srečanja s Francijo, ki je v drugi skupini s Turčijo in Rusijo.
Finska je bila ravno pravšnji in mogoče celo prelahek tekmec za začetek pripravljalnih tekem.
Iz vidika igralcev in strokovnega vodstva reprezentance povsem logična in tehtna odločitev, škoda je le, da sta bili tekmi v Radovljici edini priložnosti za ogled slovenske reprezentance.
O naslednjih pripravljalnih tekmah bo pač mogoče le brati, saj televizijskih ali radijskih prenosov ne bo.
Slovenska košarkarska zveza bi lahko izkoristila ugoden "reprezentančni trenutek" in z organizacijo prijateljskega turnirja poskrbela za promocijo košarke ter reprezentance, za nastope katere na EP vlada veliko zanimanje.
Slovenski ljubitelji košarke so kupili že skoraj tri tisoč vstopnic za ogled predtekmovalnih bojev v Beogradu (Slovenija na EP igra v skupini C z BiH, Grčijo in Francijo).
Če je bila prva tekma s Finsko v četrtek igra mačke z mišjo - Slovenija je zmagala s 45 točkami razlike -, je bil drugi obračun pred televizijskimi kamerami rezultatsko bolj zanimiv.
Naši niso igrali tako zavzeto v obrambi, imeli so tudi kar nekaj težav proti conski obrambi (met iz igre 46-odstoten in 17 izgubljenih žog), Finci na drugi strani pa so bili veliko bolj hrabri in navdahnjeni kot dva dneva prej, a verjetno so se tudi oni na začetku tekme malce ustrašili začetne peterke Slovenije.
Štirje igralci iz lige NBA Radoslav Nesterović, Beno Udrih, Primož Brezec in Boštjan Nachbar ter Sani Bečirović so po imenih delovali strašno, a na parketu so se jim "finski rekreativci" kar dobro upirali.
Aleš Pipan je tudi tokrat enakomerno razdelil minutažo med vseh trinajst igralcev.
Razen Nebojše Joksimovića so se vsi vpisali med strelce, največkrat Boštjan Nachbar, Primož Brezec in Jaka Lakovič.
Slednji je na obeh tekmah dobro deloval v paru z drugim levorokim branilcem Benom Udrihom, kar dokazuje tezo, da kdor zna, zna, po drugi strani pa se ni izkazalo niti to, da bi bila igra upočasnjena, če sta na terenu hkrati oba centra Primož Brezec in Radoslav Nesterović.
Sta se s Tuškom že kaj slišala?
Ali spremljate dogajanje v U. Olimpiji in kako ga komentirate?
Zanima nas predvsem vaše mnenje o Rodriguezu, ki ima pogodbo, a se baje z njim razhajajo, češ da ni v redu?
Na njegovem mestu naj bi kot vodilni igralec očitno igral Finec Rannikku, ki ste si ga v živo ogledali v Radovljici.
Jeseničani so za zdaj kadrovsko zelo dobro popolnjeni.
S prihodom Damjana Dervariča in Mihe Rebolja se bo verjetno kapetan Dejan Varl preselil na “staro” delovno mesto centra, edini neznanki v tem trenutku sta le še vratar Gaber Glavič in Tomaž Razingar.
Z Glavičem naj bi pri klubskem vodstvu le našli skupni jezik, medtem ko je usoda jeseniškega “golgeterja” odvisna predvsem od vodilnih pri Pardubicah, s katerimi ima Tomaž še enoletno pogodbo.
Marcel Rodman se vrača
Naslednjo, 24. univerzijado bo čez dve leti gostil tajski Bangkok.
Strelci za Slovenijo: Grašič 2, T. Kavčič, Puš, B. Kavčič, Fakin; ostala izida naše skupine: Španija - Italija 7:5, Španija - Francija 6:5.
“Dež mi je iz vozniškega zornega kota ugajal.
Raje imam namreč bolj spolzke proge.”
Na Blagomix Racing Parku je potekala 3. dirka za DP v paralelnem relikrosu
***jereb*** Andrej Jereb se tudi v relikrosu zelo dobro znajde.
Rusinja Tatjana Lebedeva je na Zlati ligi v Zürichu zmagala v troskoku in kot edina med vsemi atleti in atletinjami ohranila možnosti za milijon dolarjev zlate nagrade.
Zmagati mora še 26. avgusta v Bruslju in 4. septembra v Berlinu.
Edini najboljši čas sezone na svetu je na mitingu dosegla Sanya Richards iz ZDA, ki je kot prva letos na 400 metrov tekla pod 49 sekundami.
Na 100 metrov je zmagala Jamajčanka Veronica Campbell pred svetovno prvakinjo Lauryn Williams, ki je sicer tekla osebni rekord, tretja pa je bila Chandra Sturrup z Bahamov.
Moški šprint je dobil, tako kot na SP v Helsinkih, Američan Justin Gatlin, pred Francisom Obikwelujem iz Portugalske in Gancem Azizem Zakarijem.
Prav na repu, na 7. in 8. mestu, sta bila nekdanja svetovna prvaka Kim Collins in Maurice Greene.
»Kim igra neverjetno.
V Los Angelesu je vračala žoge, ko sem zadevala sam kot igrišča, nobena igralka na svetu nima takšne igre z osnovne linije, obenem pa je močna, tudi ko krene k mreži.«
Nekdanji nemški nogometni reprezentant Thomas Hässler bo danes v Kölnu odpel svoj “labodji spev”.
Devetintridesetletni nogometaš bo s tekmo, kjer bodo nastopili njegovi reprezentančni kolegi in legende Kölna, uradno končal poklicno kariero.
Hässler, ki je odigral vidno vlogo v nemški izbrani vrsti pri osvojitvi naslova svetovnega prvaka leta 1990 v Italiji in evropskega v Angliji 1996, bo zadnje dejanje opravil tam, kjer se je njegova pot poklicnega nogometaša tudi začela.
Koliko moštvu McLaren-Mercedes pomeni vloga tretjega dirkača na letošnjih dirkah, smo dodobra spoznali na včerajšnji prvi in hkrati zgodovinski veliki nagradi Turčije.
S pomočjo Pedra de la Rose je ekipa iz Didcota včeraj znova stala na najvišji stopnički, saj je prepričljivo zmago dosegel Kimi Räikkönen.
Srebrni letos s tretjim dirkalnikom na petkovih prostih treningih pridobijo več informacij od svojih konkurentov, kar jim omogoča rahlo prednost pri iskanju optimalne nastavitve dirkalnika.
Zgodba je pravzaprav podobna tisti iz leta 2003, ko se je Renault kot edini od vodilnih moštev odločil, da bo testiranja opravljal tudi ob petkih pred dirko.
Ali pa lanski, ko je ekipa BAR-Honda predvsem zaradi prispevka tretjega dirkača Anthonyja Davidsona prišla celo na drugo mesto v konstruktorski razvrstitvi.
Boštjan Cesar igra kot še nikoli.
Dejstvo je, da se razvija v branilca svetovnega formata, zato pač ni presenetljivo, da se za njegove usluge zanima kar nekaj močnih evropskih klubov.
Čeprav ni David Copperfield, je v sredo v Swanseaju spremenil v nevidnega zvezdnika Celtica Johna Hartsona, sijajno formo pa je potrdil tudi v petem krogu hrvaškega prvenstva.
Dinamo je pred dvajset tisoč gledalci na maksimirskem štadionu gostil Varteks in zmagal z 1:0, mož odločitve je bil slovenski reprezentant, ki je v 12. minuti dosegel edini zadetek na tekmi.
Eduardo da Silva je izvedel prosti strel z desne strani, varaždinski branilci so v kazenskem prostoru pozabili na Boštjana Cesarja, kar je Ljubljančan kajpak izkoristil in z odličnim strelom z glavo s približno enajstih metrov zadel levi kot nemočnega gostujočega vratarja Vranjića.
Z novo zmago je Dinamo po skoraj šestnajstih mesecih čakanja spet na vrhu lestvice, drugi je Varteks, ki je zbral enako število točk.
Na tretji stopnički je Hajduk, ki pa si je privoščil novo polomijo.
Varovanci trenerja Miroslava Blaževića so z 0:2 izgubili v Pulju, kjer je bil najboljši igralec tekme Asim Šehić, ki smo ga spoznali za Bežigradom, vendar ni dočakal prave priložnosti.
Portsmouth izgubil brez Rodića
V drugoligaški druščini je Stoke City na domačem igrišču prizadejal prvi poraz Luton Townu.
Bilo je 2:1, Dina Šeremeta tokrat ni bilo na gostujoči klopi za rezervne igralce.
Jurkič še čaka na debi
***stevanovic*** Dvoboj Daliborja Stevanoviča s Timotejem Krajncem, ki ga opazuje Rok Cirar.
***drkusic*** Nikola Drkušič je moral na treh gostovanjih kar enajstkrat po žogo v svojo mrežo.
Zadnji dnevi so bili za Samirja Handanoviča nadvse naporni, v štirih dneh je branil kar na treh tekmah.
Začelo se je v sredo v Swanseaju, ko je v 62. minuti med vratnicama zamenjal Boruta Mavriča, že naslednje popoldne pa je branil mrežo Trevisa na prijateljski tekmi proti kombinirani zasedbi Udineseja.
Samir je bil na igrišču od prve do zadnje minute, ekipa iz mesta Benettona pa je zmagala z 2:1.
“V četrtek ob pol petih zjutraj smo se z reprezentanco vrnili v domovino, odspal sem nekaj uric in odpotoval na tekmo v Treviso.
Nič takega,” je dejal slovenski reprezentant, ki je bil aktiven tudi v soboto.
Treviso se je v prijateljski preizkušnji pomeril z Modeno in zmagal z 2:1, Handanovič je znova branil vso tekmo.
“Dva prosta dneva se bosta zdaj še kako prilegla,” je pristavil visoki Ljubljančan, ki bo uradni debi v dresu novega kluba doživel v nedeljo v Milanu.
Treviso bo gostoval pri Interju in mnogi so prepričani, da ga v prvem krogu ni moglo doleteti nič hujšega.
Handanovič bo imel opravka z Adrianom in ostalimi mojstri.
“Kaj hočemo, enkrat je treba iti tudi k Interju, drugega nam pač ne preostane.
Bomo videli, kako se bo vse skupaj izteklo,” pravi Handanovič.
Že danes se bo treningom pod taktirko Marka Pocrnjiča pridružil še en nov igralec, in sicer Joseph Vidmar, po rodu Slovenec, vendar ameriški državljan.
Vidmar lahko igra na položaju zadnjega veznega ali centralnega branilca in je član ameriškega proligaša Pittsbourgh Riverhoundsov.
Njegova želja je zaigrati v Evropi in morda se mu bo izpolnila že v knežjem mestu.
Črno-beli visoko ugnali beltinške kanarčke
šPlošnik zatresel Sturmovo mrežo
Parma bo igrala v četrtem krogu italijanskega pokalnega tekmovanja, kjer bo njen nasprotnik sloviti Inter iz Milana.
Prvoligaš iz luksuzne province je včeraj gostoval v Empoliju, kjer je po izvajanju najstrožjih kazni zmagal z 8:7, v rednem delu in po podaljšku je bilo 1:1.
Zlatko Dedič je v dresu Parme proti svoji nekdanji ekipi igral do 76. minute, ko ga je zamenjal Marco Delvecchio.
Beloruski prvoligaši so odigrali sedemnajsti prvenstveni krog.
Za nas je bil najbolj zanimiv dvoboj med ekipama MTZ-Ripo in Dnjepr-Transmash Mogilev, ki se je končal z izidom 2:1.
Denis Žilavec ni sodeloval pri zmagi svoje ekipe, sedel je na klopi za rezervne igralce.
Po dveh zaporednih zmagah je Sigma iz Olomuca v tretjem krogu češkega prvenstva doživela prvi poraz.
Gostovala je v Plznu, kjer je izgubila z 1:0, Andreja Pečnika tokrat ni bilo v ekipi.
