Čeprav se gradnja vleče že deset let, je inšpektor za graditev Bogdan Pezdirc šele februarja 1999 ugotovil, da investitorja gradita v lastni režiji.
To je v izrecnem nasprotju z zakonom, zaradi česar je inšpektor tedaj izdal ustrezno odločbo.
Po določilih zakona o graditvi objektov lahko sami gradimo le tiste objekte, ki jih potrebujemo za lastno uporabo, denimo stanovanjsko hišo.
»Gradnjo tlačnega cevovoda male hidroelektrarne na Mirtoviškem potoku ni možno uvrstiti med objekte za lastne potrebe,« je zapisal inšpektor Pezdirc.
Investitorjema je naložil, da v roku 60 dni odpravita nepravilnosti.
Na vlaku, ki je v petek okrog pol enajstih zvečer vozil od Ljubljane proti Litiji, se je peljal tudi 24-letni Velenjčan S. Đ. Sam je bil v kupeju, ko sta prišla noter neznanca.
Prvi je takoj sedel zraven Velenjčana, drugi pa je za seboj skrbno zaprl vrata in nato zagrnil še zavesi.
Ljubljana - Trojica nepridipravov se je pred dnevi lotila diskontne trgovine na Celovški cesti, vendar so jih opazili in poklicali policijo še preden so naredili večjo škodo.
Vse tri - gre za 38-letnega H. O.. državljana ZRJ, družbo pa sta mu delala še 20-letni E. Š. in 17-letni A. O., oba iz Ljubljane - so prijeli.
Najstarejšega, ki se je lotil ključavnice in je naredil za kakih deset tisočakov škode, so pridržali.
Ljubljančana so popisali; E. Š. so izpustili, mladoletnega pa izročili staršem.
Mariborčana A. K., ki je za rešetkami preživel že več kot 20 let, so ljubljanski kriminalisti ovadili zaradi treh novih vlomov
Ljubljana - Kriminalisti ljubljanske policijske uprave so pred dnevi napisali kazensko ovadbo zoper 51-letnega A. K. iz Maribora, ki je osumljen treh vlomov.
Osumljenec, ki so ga 10. oktobra prijeli v Mariboru, je specialni povratnik (njegova specialnost naj bi bilo vlamljanje v blagajne), in je bil doslej že 14-krat sodno kaznovan za različna premoženjska kazniva dejanja, predvsem vlome.
Za zapahi je skupaj preživel že več kot 20 let.
V kazenski ovadbi, ki so jo sestavili pred kratkim, Mariborčanu očitajo, da je med 9. in 11. septembrom letos vlomil v javno komunalno podjetje Komunala Ribnica.
Potem ko je splezal na streho, je razbil šipo na oknu in ga odprl, nato pa zlezel v notranjost.
Temeljito se je razgledal po prostorih in iz stoječe blagajne vzel 17.500 tolarjev.
A. K. je takrat vlomil tudi v Petrolov bencinski servis v Žlebiču, ki je nedaleč od zgradbe Komunale.
Najprej se je lotil signalnovarnostne naprave, nato pa v notranjosti onesposobil še centralno alarmno napravo in senzor.
Našel je ključ blagajne in odklenil eno ključavnico, drugo pa je poškodoval in blagajno odprl.
Odnesel naj bi bil cigarete, telefonske kartice, denar itd. ter naredil za milijon 402.500 tolarjev škode.
Umrl v bolnišnici
Črnomelj - V novomeški bolnišnici je v petek zvečer umrl 39-letni A. G. iz Zapludja, ki se je dan prej hudo ranil pri podiranju drevja.
A. G je v gozdu nad vasjo Zapludje podiral drevo in ko je prežagal debelejšo vejo, se je deblo sprostilo in obrnilo tako, da ga je veja udarila v glavo.
Hudo ranjenega so ga odpeljali v novomeško bolnišnico, kjer je naslednji dan umrl.
