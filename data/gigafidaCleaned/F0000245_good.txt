Iz Egipta je Rumsfeld odpotoval v Uzbekistan, ključno strateško točko pri obkoljevanju Afganistana in graditvi protitalibske koalicije.
Uzbekistanski predsednik Islam Karimov je po pogovoru z Rumsfeldom povedal, da sicer nasprotuje napadu na Afganistan, a je Američanom vseeno odobril uporabo enega letališča.
V to državo se je že napotilo tisoč vojakov ameriške lahke pehotne 10. planinske divizije, posebej usposobljene za delovanje v afganistanskih razmerah, kar pa je vendarle v nasprotju z izjavo uzbekistanskega predsednika, da ameriškim kopenskim silam ne bo dovolil, da bi iz njegove države napadle Afganistan.
- Busheva protiteoristična koalicija v Srednji Aziji se utrjuje.
Pakistanskemu predsedniku generalu Pervezu Mušarafu (desno), ki je po prvem pogovoru z ameriškimi diplomati izjavil, da »nič, kar so mu povedali, ne dokazuje zveze med Osamom bin Ladnom in napadi na ZDA,« je britanski premier Tony Blair (levo) dal v roke šop dokumentov.
Pakistansko zunanje ministrstvo je v izjavi za javnost zapisalo, da je »gradivo ustrezen temelj za obtožbo na sodišču«.
Pakistan se je iz države pod sankcijami preobrazil v ključnega zaveznika, skozi podoben proces pa gre tudi Uzbekistan; pred napadom so ga obravnavali kot diktatorsko državo, ki krati človekove pravice.
Obroč okrog Afganistana se zapira.
Doma pa so Američani zaskrbljeni.
Washington Post se sklicuje na obveščevalne vire in trdi, da obstaja skoraj stoodstotna nevarnost za ponoven napad na ZDA kot odgovor na zdaj že skoraj gotov napad na Afganistan.
Obrambni sekretar Donald Rumsfeld je Američane opozoril, naj ne pričakujejo spektakularnih akcij, ker bo »vojna veliko bolj podobna hladni kakor pa vroči vojni«.
Rumsfeld napoveduje poleg akcij specialcev operacije obveščevalnih služb, ekonomske ukrepe in uporabo finančnega vpliva, zaradi katerih »se bo teroristična mreža sesula tako kot komunizem«.
Kar zadeva zdravje, je premier optimist.
Sporočila o svojem zdravstvenem stanju še ni nameraval objaviti, ker končna diagnoza še ni postavljena.
Potem pa je to tako rekoč moral storiti pod pritiskom govoric in špekulacij.
Zanje je kriva tudi indiskretnost zdravnikov.
Ni sporno, da naj bi imeli pravico odločati vodje poslanskih skupin in poslanca narodnosti, ne pa tudi vodstvo državnega zbora, generalni sekretar, vodja zakonodajno-pravne službe in predsedniki delovnih teles, ki tudi lahko sodelujejo pri delu kolegija.
Vprašanje je, ali je možna navadna večina, saj ni mogoče nikoli vnaprej predvideti, koliko bo v določenem mandatu parlamentarnih strank; zdaj jih je osem, bilo jih je tudi že manj in jih lahko spet bo.
V tej luči se zdi predlog, po katerem bi vsak vodja poslanske skupine na kolegiju tehtal toliko, kolikor članov ima poslanska skupina, zagotovo univerzalen za vsakršno število poslanskih skupin.
Ukvarjali smo se z dvema možnostma, je pojasnil.
»Prva je, da državni zbor z glasovanjem odloči, da se glede na neusklajenost predloga poslovnika sestane poslovniška komisija; druga pa, da se glede na zagato glasuje o aktu v celoti.
Strinjali pa smo se, da je prav, da si vzamemo eno uro, da se poslanske skupine o tem posvetujejo.«
Zasedanje je bilo vnovič prekinjeno, tokrat do pol dvanajste.
Predsednik DZ Borut Pahor je nato takoj ugotovil, da je Anderlič ponudil predlog, o katerem se imajo v skladu z določbami še veljavnega poslovnika pravico izreči predstavniki poslanskih skupin.
Tako je Andrej Vizjak (SDS) ugotovil, da bi v takšnem primeru »petega branja« šlo za nedopustno in nekorektno zlorabo veljavnega poslovnika.
»Povsem nedopustno je kaj takšnega sploh predlagati, kaj šele to sprejeti,« je poudaril Vizjak in dodal, da je Anderličev predlog v posmeh državnemu zboru in demokraciji nasploh.
Poslovnik jasno določa, da je treba o predlaganem besedilu, tudi če uskladitvena dopolnila niso bila sprejeta, opraviti glasovanje.
»Končajmo torej to zgodbo in začnimo znova tam, kjer nismo dosegli kompromisa.
Tisti del novega poslovnika, ki je usklajen, pa naj ostane,« je predlagal Vizjak.
Prvič imenovali muftijo za Slovenijo
Ljubljana - Kako bo SLS SKD Slovenska ljudska stranka kot koalicijska partnerica ravnala spričo vložene interpelacije zoper ministra za okolje in prostor Janeza Kopača?
Odgovor je na včerajšnji tiskovni konferenci ponudil predsednik stranke Franci But .
Pred kakršno koli odločitvijo SLS SKD pričakuje resen pogovor z LDS.
Ministrstvo je v razlogih navedlo, da je v 3. točki 1. odstavka 19. člena zakona o denacionalizaciji (zden) predpisano, da nepremičnine ni mogoče vrniti, če je izvzeta iz pravnega prometa oziroma na njej ni mogoče pridobiti lastninske pravice.
Ljubljana - Vsi študenti, ki so letos poslali prošnjo za sprejem v ljubljanske študentske domove, so ostali prvi teden študija pred njihovimi vrati.
Prvih petdeset se bo najbrž lahko vselilo šele v prihodnjih dneh in potem morda še petdeset po 15. oktobru, vsi drugi - prošnje jih je poslalo kar 3590 - pa se bodo morali znajti, kakor bodo vedeli in znali, dokler se ne bo izpraznilo več postelj.
Za večino to pomeni, da bodo prisiljeni stanovati pri zasebnikih in plačevati visoke mesečne najemnine.
Vse pomembnejše pogodbe nastanejo po sestavljenem postopku, kar nedvomno še posebej velja za tiste, ki določajo državno mejo.
Začne se s pogajanji, ko pa so zadeve vsebinsko dovolj usklajene, začneta stranki sestavljati in usklajevati besedilo.
A hudič se navadno skriva v podrobnostih, zato je lahko ta faza težavna in polna pasti.
Ko je besedilo usklajeno in stilizirano, ga pogajalci pogosto parafirajo .
To pomeni, da z začetnicami svojega imena podpišejo posamezne liste teksta.
Parafiranje pomeni avtentifikacijo teksta, o katerem je bilo doseženo soglasje.
Predstavniki držav pogodbenih strank ugotovijo verodostojnost in dokončnost sprejetega besedila, ne da bi to kakor koli zavezovalo njihove vlade oziroma države.
»Policija je septembra preverjala avtobuse, s katerimi se vozijo otroci.
Do srede oktobra bomo analizirali stanje in se odločili, kako ukrepati.
Mnenje vladne pravne službe je, da je pravilnik usklajen z zakoni in ustavo, zato ga bomo upoštevali.
Pravilnik smo dopolnili tudi na predlog prevoznikov in zvišali zgornjo starost avtobusa z 8 na 12 let.
Menimo, da bodo že naročniki prevozov sklepali pogodbe le s prevozniki, ki bodo imeli novejše avtobuse,« je povedal Ljubo Zajc, vodja sektorja za cestni promet ministrstva za notranje zadeve.
Sejem ohranja dolgoletno jedro, torej široko ponudbo industrijske elektronike, med katero je bilo letos moč videti tudi kar nekaj zanimivih izdelkov za domačo uporabo - a kaj, ko so bili predstavljeni preveč nerodno ali na nepravih mestih, da bi vzbudili pozornost množic.
Na tem mestu posebej omenjamo bogato ponudbo varovalnih sistemov, nemalokrat posodobljenih z možnostjo oddaljenega dostopa in spreminjanja funkcij v podjetju, stanovanju ali hišah.
Zaradi skromnosti dela z zabavno elektroniko je toliko bolj izstopala bogata predstavitev RTV Slovenija, tudi zato, ker je dokazala, da sledi smernicam razvoja v zahodnem svetu.
Na sejmu smo si tako lahko ogledali poskusno oddajanje digitalne televizije (z oddajnega centra na Krimu), ki bo spremenila način gledanja malih zaslonov - tudi in predvsem z različnimi interaktivnimi storitvami, ki so večinoma še v razvoju.
Med predavanjem je Shea poskusil odgovoriti zlasti, ali se je svet po terorističnih napadih na ZDA spremenil, in če se je, kako.
Terorizem je po njegovem mnenju le še dodatna točka na dnevnem redu Nata, kljub resnosti problema pa se zavezništvo ne bo odpovedovalo svojim prednostnim nalogam.
Boj proti terorizmu bo zelo dolg.
Samo vojaška akcija ne bo dovolj.
Pri tem je treba razlikovati med teroristi in terorizmom.
Iskanje in lovljenje teroristov je zgolj vojaško-policijska akcija.
Izkoreninjenje terorizma, žaganje veje, na kateri sedijo teroristi, pa zahteva ukrepe mednarodne skupnosti tudi na drugih področjih - finančnem, gospodarskem, političnem in diplomatskem.
In svet se mora osredotočiti zlasti na boj proti terorizmu.
Američani svarijo Rim pred načrti teroristov
Premier Berlusconi je povabil na sprejem veleposlanike vseh držav, v katerih je islam vplivna vera.
Razložil jim je, da zelo ceni islamsko kulturo in da je bila njegova izjava v Berlinu napak razumljena, saj da nikoli ni govoril o manjvrednosti islama oziroma večvrednosti krščanske civilizacije.
Družbe, ki izgubijo nedolžnost, pa so v nevarnosti, da jih v strahu zanese na drugo stran.
Princetonski profesor Hendrik Hartog, sin preživelih iz koncentracijskega taborišča, opozarja na sindrom žrtev.
Te lahko normalnost prepoznajo edinole še z razmislekom; čustva jim ukazujejo, da je življenje enako izrednemu stanju.
Še pred nekaj tedni bi v Nemčiji zazvonili alarmi, danes pa univerze in druge civilne ustanove kriminalistom brez pomisleka ponujajo podatke o svojih študentih, banke dovoljujejo preglede računov.
Stekla je intenzivna akcija prerešetavanja obstoječih podatkov, da bi tako našli morebitne teroriste.
Vse to obnebje hipokrizije se odslikava tudi navzdol, v vsakdanje življenje, v katerem se dogajajo napake, krivice in človeške tragedije, krivce pa pomaga naš »plemenski instinkt« vselej nekako opravičiti in spraviti na varno.
Recimo: preprosto ni doumljivo, da so pri Slovenski Bistrici izkopali več sto trupel, organi pregona pa še naprej nebogljeno poizvedujejo.
Ali pa jeseniška porodnišnica, kjer je novorojenček umrl zaradi »neizkušenosti« zdravnika.
Ali pa minister Kopač, ki mu nezaupnico izreka skoraj celotna Štajerska, premier ga bo do zadnjega zagovarjal, potem pa frcnil s šahovnice.
Kdo je pravzaprav načelen: Kopač, Drnovšek, Štajerci?
Je vse ljudstvo, ki se gre načelnost, načelno?
Do tam je Slovenija,
- da vestno in pravočasno izpolnjuje zakone; vse, torej tudi tiste, ki ji nalagajo dodeljevanje pomoči kmetom, ki jih je (res) prizadela suša.
Kljub vsemu bi morali biti učitelji in svetovalni delavci v šolah že zdaj dobro poučeni o delu s hiperaktivnimi otroki, meni Vera Slodnjak.
V zadnjih 30 letih so v ljubljanskem svetovalnem centru pripravili številne seminarje za več sto učiteljev in izdali precej brošur za strokovne delavce in starše.
Več težav je v okoljih, kjer v šolah ali v zdravstvenih ustanovah nimajo ustreznih strokovnih služb, pa zato otroci sploh niso zdravljeni, meni Slodnjakova.
Po drugi strani pa se lahko, če je premalo sodelovanja staršev in šole, pomoč otroku zvede zgolj na jemanje zdravila in kvečjemu mesečni obisk v oddaljenem svetovalnem centru.
Načine dela s hiperkinetičnimi otroki naj bi sistemsko bolj dosledno uredila nova zakonodaja, ki ureja področje otrok s posebnimi potrebami v šolah.
Mednje so zdaj razvrščeni tudi hiperkinetični otroci z motnjami zbranosti - te se pogosto povezujejo s težavami pri branju, opismenjevanju in računanju -, vendar navodila za delo z njimi v šolah še niso pripravljena niti še ni znano, kdaj bodo nared, je povedala Dragica Krevelj, svetovalka ministrice za šolstvo.
Gre za cesto, ki povezuje Deber in okoliške zaselke z magistralno cesto Celje-Laško.
Z njeno rekonstrukcijo naj bi v Laškem za promet zaprli podvoz proti Rečici in izvoz iz Poženelove ulice na cesto, ki pelje do podvoza.
Krajane jezi tudi to, ker naj bi cesto zaprli tudi zaradi naselja varovanih stanovanj.
Sklicujejo se na zakona o urejanju postopkov in o lastninskih pravicah, po katerih bi morala občina osebno obvestiti vse tiste, ki jih posegi v prostor neposredno prizadenejo.
V Debru še pravijo, da bi jim z zaprtjem podvoza podaljšali pot v Laško za dober poldrugi kilometer, v ozadju zapore ulice ob bodočem naselju varovanih stanovanj pa so po njihovem mnenju izključno interesi Zdravilišča Laško.
Zato so se pritožili na nadzorni odbor laške občine in občinski svet, na inšpekcijske službe in varuhu človekovih pravic ter komisiji za peticije pri državnem zboru, vendar jim niso nikjer potrdili, da imajo prav.
Izbrani izvajalec za postavitev alarmnega sistema na Macesnikovem plazu, podjetje PAP Telematika iz Ljubljane, je ob navzočnosti nadzornega inženirja 19. septembra letos opravil ogled mikrolokacije za postavitev sistema in bil uveden v delo.
Takoj po ogledu so stekla pripravljalna dela.
Ekipa za gradbena in montažna dela je bila 24. septembra pripravljena, vendar je zaradi močnega deževja začela s transportom in selitvijo na gradbišče v sredo, 26. septembra.
Tako so se 27. septembra začela tudi gradbena dela na samem plazišču, ki bodo potekala vse do petka, 5. oktobra, ko bodo predvideno postavljene javljalne mreže in povezovalni kabli do najbližje kmetije.
Montaža naprav in vključitev sistema v obratovanje bo predvidoma končana 19. oktobra letos.
Včeraj so podpisali izvajalsko pogodbo o gradnji prvega dela že dolgo načrtovane solkanske obvoznice
Čeprav zapleti zaradi zahtev posameznih lastnikov zemljišč in lastnika ene izmed dveh hiš, ki ju je treba podreti, še niso rešeni, so prejšnji mesec vendarle izpeljali javni razpis za gradnjo krožišča in 46 metrov dolgega viadukta bodoče obvoznice.
Ta dva objekta bosta torej najprej zgrajena in zanju bosta naložbenika namenila nekaj manj kakor 630 milijonov tolarjev, od tega država dobrih 365 milijonov.
Francoski novovalovci z začetka šestdesetih so zadnja leta v presenetljivi formi, do neke mere pa zadnje čase kar rešujejo sicer klavrno ponudbo vodilnih filmskih festivalov.
Godard, Rivette in večno sijajni Rohmer so letos pometli z mlajšimi tekmeci, lani pa je nekaj podobnega uspelo celo Claudu Chabrolu, najšibkejšemu oziroma najmanj konsistentnemu členu med preživelimi teoretiki cineasti.
Format sacd ni ravno revolucionaren, saj gre samo za premišljeno posodobitev formata cd - za tega se je pri nas uveljavil izraz zgoščenka, ki pa s tehničnega gledišča nima osnove -, vendar si vseeno zasluži pozornost.
Bo Rim dobil svojo »kunsthalle«?
Stena naj ne bo v napoto
1851 Rodil se je slovenski slikar Simon Ogrin (umrl leta 1930).
Slikal je freske (cerkev v Novem mestu) in oltarne podobe.
Toda če je bil zid, ki so ga na svojih koncertih pred več kot dvajsetimi leti okrog sebe gradili Pink Floyd, oblika namernega izolacionizma in distanciranja od občinstva, se je platno, ki je viselo med Gorillaz in tokratnim občinstvom v Forumu, zdelo mučna omejitev virtualnega benda.
Ta ne želi biti povsem običajen, a sodeč po Damonovem mahanju in pozivanju občinstvu, naj vpije glasneje, da ga bo bolje slišal, bi vseeno rado užival v pristnem stiku s poslušalci.
Ma, moji frendi so tako vsi zamorjeni.
Najboljši koncert, kar smo jih imeli.
Bilo je na gradu, ljudi se je trlo.
In vse naše komade so poznali, ne samo Hide U .
Pri vsakem so peli zraven.
Skoraj vse vlade doslej so skušale spremeniti sistem, po katerem na prisilni dopust poslani Fiatovi delavci padejo v breme pokojninske blagajne, vendar še nobena ni upala svojih želja povedati čisto na glas in jih tudi izpeljati.
Tudi oljčna vlada si ni upala dregniti v osir in predlagati posebnih davkov, ki bi poskrbeli za zalogo denarja, ki bi reševal začasno brezposelne, pa čeprav je to na tihem ves čas napovedovala.
Za pokojninsko blagajno je namreč vsakokratna Fiatova kriza vedno izražena v rdečih številkah in z veliko ničlami.
Varšava - Oblasti v Varšavi iščejo kupca za večinski sveženj delnic poljske letalske družbe Lot.
Dosedanji strateški investitor in glavni partner poljske družbe Swissair se je znašel na robu bankrota, tako da se tudi Lot sooča z vse hujšimi problemi.
Družba je lani ustvarila okoli 1,5 milijarde mark neto dohodka, v prvih sedmih mesecih letošnjega leta pa je zabeležila izgube, saj se je prodaja krepko zmanjšala.
Švicarska družba Swissair je svojčas za 180 milijonov dolarjev kupila 37,6 odstotka delnic družbe Lot.
Neuradno je slišati, da se za odkup teh delnic zanimata British Airways in SAS.
Pogodba s Švico določa, da Swissair delnic Lota ne more prodati brez soglasja poljske vlade.
Analitiki napovedujejo, da bo poljska vlada - v teh izredno težkih časih za letalske družbe - prisiljena odobriti prodajo delnic po nizkih cenah.
Nortel bo odpustil 20.000 zaposlenih
Toronto - Pri Nortel Networks, nadnacionalki, ki je med največjimi izdelovalci optičnih vlaken na svetu, bodo odpustili 20.000 delavcev in število zaposlenih znižali na 45.000.
Družba je v začetku letošnjega leta zaposlovala kar 95.000 delavcev, zaradi slabih gospodarskih razmer v ZDA pa se je znašla v finančni krizi.
Predvidevajo, naj bi Nortel v tretjem četrtletju letošnjega leta ustvaril za 3,6 milijarde dolarjev izgube, ob koncu poslovnega leta pa naj bi ta dosegla neverjetnih 20 milijard dolarjev.
Ob začetku trgovanja na newyorški borzi se je vrednost Nortelovih delnic v nekaj urah znižala za tri odstotke in pristala na 5,13 dolarja za delnico.
Nortelove delnice so v slabem letu izgubile 90 odstotkov vrednosti, tržna vrednost podjetja pa se je v tem času znižala za 300 milijonov dolarjev.
Tokio - Japonski elektronski gigant TDK naj bi do marca 2004 odpustil 8800 delavcev, kar predstavlja 20 odstotkov od skupno 37.000 zaposlenih v TDK po vsem svetu, piše japonski finančni dnevnik Nikkei.
Odpuščanje bo najbolj prizadelo delavce TDK v tujini (ZDA in nekatere azijske države), saj naj bi tam izgubilo delo kar 6500 delavcev, na Japonskem pa 2300 zaposlenih.
TDK obenem napoveduje, da mu ne bo uspelo uresničiti napovedanih poslovnih rezultatov za letos, saj je bil čisti dobiček družbe konec avgusta letos kar za 91 odstotkov manjši kot v enakem obdobju lani.
Ustavno sodišče je pritrdilo vlagateljem pobude, saj je menilo, da vsebina 7. čelna krši načela pravne varnosti.
Zakonodajalec je imel za spremembo zakona šest mesecev časa; kot kaže se bo roka vsaj približno lahko držal.
Koliko je lastnikov, ki v resnici nimajo originalne listine, je težko oceniti.
Ob sprejemanju zakona je bila to ena od upoštevanja vrednih ovir pri vpisovanju etažne lastnine.
In kaj bo po uveljavitvi zakonske spremembe preostalo lastnikom, ki bi stanovanje radi vknjižili, pa v resnici nimajo izvirne pogodbe?
Marija Bele Vatovec: »To bodo lahko storili po zakonu o zemljiški knjigi, ki ureja posebne primere.
Stranka bo lahko sprožila postopek, kot velja za nastavitev nove zemljiške knjige: na podlagi kopije bo vložila predlog za postopek, sodišče bo na naroku ugotovilo, ali je dejansko stanje skladno z listino, sledila bo objava v Uradnem listu RS, prek objave pa lahko upniki nadzirajo lastništvo.
Na sodišču po šestih letih, odkar velja zakon o zemljiški knjigi, še nimamo nobenega takega primera, kar se mi zdi čudno.
Ni mi jasno, ali se ljudje postopka bojijo, ali pa takih, ki ne bi imeli originalnih listin, preprosto ni.«
Bosna bi si torej lahko privoščila posojila le pod koncesijskimi pogoji, to pa so posojila IDA Svetovne banke za 45 let z 0,75-odstotnimi obrestmi ali podobna posojila Evropske banke.
Polno posojilno sposobnost bi ob sedanji dinamiki rasti proizvodnje BiH po oceni Svetovne banke lahko dosegla šele leta 2008.
Ljubljana - Pomislite, davčni dolg do države je konec junija letos dosegel 134,558 milijarde tolarjev.
Za državni proračun, ki se letos otepa z blizu 120 milijardami primanjkljaja, bi torej ne bilo lepše novice od napovedi, da bo ta dolg mogoče že kmalu izterjati od dolžnikov in z njim zapolniti vrzel v državni blagajni, a je upanje na tako ugoden razplet za javne finance seveda prazno.
Kar 34,8 odstotka ali 46,782 milijarde tolarjev tega obilnega davčnega dolga je denimo zapisanega v zabilančni evidenci, kar pomeni, da je davčna služba izčrpala možnosti prisilne izterjave po zakonih o davčni službi in davčnem postopku.
»Po končani srednji šoli za elektrotehniko sem se zaposlil v podjetju in istočasno branil barve nogometnega kluba Toftir B68.
Sploh ni bilo tako hudo.
Po službi smo se zbrali na igrišču in opravili še trening.
V tistem obdobju je čas resnično mineval s svetlobno hitrostjo,« se je v preteklost ozrl Hansen, ki pričakuje sila težko tekmo na bežigrajskem štadionu.
»Remi bi bil za nas sanjski dosežek.
Na ugoden izid bi lahko računali v primeru, da bi nam uspelo ohraniti mrežo nedotaknjeno do zaključka srečanja.
Zadnje minute bi gotovo pripadle nam, saj bi bili vaši nogometaši že živčni.
In potem še kakšen prosti strel na robu kazenskega prostora, ...« si je Hansen ob koncu pogovora zamislil sanjski razplet za »ribiče«, ki bi pokopal naše upe.
Strah me je te tekme, zato si je ne bom ogledal v živo.
Res pa je tudi, da se po tekmi nočem znajti v vlogi komentatorja.
Saj veste, moje besede so ostre in tudi koga prizadenejo.
Naš problem je v tem, da bomo tokrat morali napadati, medtem ko smo dosedanje uspehe nanizali z obrambno igro.
Napadati pa še zdaleč ne znamo tako dobro kot se znamo braniti.
Problematičen se mi zdi izbor napadalcev; Rakovič je logika, v ekipi pa bi moral biti tudi prvi strelec zadnjega prvenstva Pekič.
Trenutno se mi zdi še najustreznejši napadalec, kajti golov z glavo tokrat od napadalcev ne pričakujem.
Pravila, ki odločajo o razvrstitvi, po vrstnem redu: število točk, razlika v golih, večje število doseženih golov.
Roberts se še ni umiril
Griže - Osrednjo pozornost četrtega kola na šahovskem državnem prvenstvu si je priigral sodnik Aleš Drinovec, potem ko je dodelil javni opomin Aljoši Grosarju in Marku Tratarju, ki naj bi dogovorjeno remizirala.
Derbi četrtega kola se je namreč končal že po nekaj minutah, roko na srce, bili smo priča hitremu, dogovorjenemu remiju.
Toda vprašanje moralnosti takšnega dejanja, ki ga sicer obsoja Kodeks šahovske etike, ostaja odprto, saj se podobne stvari dogajajo tudi na turnirjih najvišjega ranga.
»Nekdo mora začeti,« pravi Drinovec.
Toda, ali res moramo takšne vojne odpirati prav pri nas?
Rotterdam - Nogometna reprezentanca do 21 let je v prijateljski tekmi z eno najmočnejši selekcij v Evropi z Nozozemsko izgubila z 0:1 (0:0).
Gostitelji so Zavrlove varovance strli šele v 68. minuti, potem ko je zadel Denneboom.
Po tisti nesrečni tekmi med Unionom Olimpijo in Krko Telekomom v Tivoliju, ko je ob skandiranju polnih tribun Slavko kljub neznosnim bolečinam še dvignil palec, je le malokdo pomislil na to, da se bo popularni Slavc še kdaj vrnil na parket.
Klubsko vodstvo je sicer takoj poudarilo, da Kotnik ostaja član kluba, čeprav mu je tekla pogodba, da je kapetan moštva in da se bodo o vsem pogovorili z njim, ko bo poškodba pozdravljena.
Toda ob letošnji predstavitvi moštva na tiskovni konferenci Slavka Kotnika ni bilo niti na širšem seznamu igralcev.
»Pogodbe s klubom res nimam več in sem prost igralec, a Union Olimpija je po nesrečni poškodbi z menoj vendarle ravnala zelo korektno.
Še vedno lahko uporabljam klubski avtomobil, na razpolago so mi vse naprave za trening v dvorani Tivoli, pomaga mi klubski fizioterapevt, pa tudi terapijo pri strokovnjaku Mesesnelu v Novi Gorici plačuje klub,« je Slavko pohvalil odnos kluba, a se je za vsak primer vendarle oglasil pri trenerju Sagadinu in skušal dognati, kakšne so pravzaprav možnosti za naprej in ali bo klub upošteval obljube ob poškodbi.
»Sagadin je bil zelo jasen: Najprej se moram povsem pozdraviti in ko bom nared, se bomo dogovorili.
Mislil, da je tako tudi prav, upam pa, da bo to tudi kmalu.
Zdaj že tekam po tivolskem parketu in delam tudi potrebne vaje, ne treniram pa seveda še z ekipo.
Upam pa, da bom tudi to lahko že čez kakšen mesec.«
Že nekaj korakov stran sta jo tatova pretaknila, vzela denarnico z okrog 30 tisočaki, potem pa torbico odvrgla in zbežala.
Trčenja z audijem ni preživela
Kokrica - V četrtek dopoldan je v trgovino na Kokrici prišla 23-letna Kranjčanka O. N. S prodajne police je vzela tri kose pršuta, jih dala v nahrbtnik in se mirno odpravila proti izhodu.
Ker ni kazala nobene želje, da bi dobrote plačala, jo je trgovka ob izhodu ustavila in zadržala do prihoda policistov.
Njegove posledice je mogoče čutiti na vsakem koraku, saj pogosto že ob povsem navadnem prepiru spregovori orožje in padajo žrtve, da ne omenjamo kakih 300 ugrabitev otrok bogatih staršev ali poslovnežev na leto, ki ugrabiteljem prinašajo lepe denarce.
No, Rade Marković kot bivši Miloševićev šef službe državne varnosti, ki je štiri mesece po lanskih septembrskih volitvah zvesto služil tudi aktualnemu jugoslovanskemu predsedniku Vojislavu Koštunici, je prek svojega odvetnika sporočil javnosti, da je nova policijska oblast že nekajkrat poskušala izsiliti njegovo priznanje o vpletenosti Slobodana Miloševića in drugih bivših oblastnikov v politične uboje.
Takšen je bil po prepričanju dela Arkanove družine tudi umor nekdanjega slaščičarja in vodje navijačev NK Crvena zvezda, sicer pa vojnega dobičkarja, lastnika NK Obilić, več pekarn, tovarn, finančnih in drugih ustanov, in politika - njegova stranka Srbske enotnosti se je tudi na zadnjih volitvah prebila v srbski parlament - torej enega najbogatejših Srbov Željka Ražnatovića Arkana.
Vlomilci iščejo avtoradie
Zgodba: Drama Anna Weiss se dotika tabu teme incesta, spregovori pa predvsem o sprevrženosti vrednot in človekovi zavrženosti.
Anna Weiss je psihiatrinja, specializirana za odkrivanje "izgubljenih" spominov, ki pomaga dobri prijateljici Lynn, da bi se pripravila na soočenje z očetom, ki jo je v otroštvu spolno zlorabljal.
Oče se ničesar ne spominja in prepričljivo zagovarja možnost, da gre le za vsiljene podobe, s katerimi terapevtka zdravi lastne otroške travme.
Igra ne daje jasnega odgovora na to, kaj je resnica, so Lynnini spomini resnični ali le temačne avtosugestije.
Drama spregovori predvsem o sindromu lažnega spomina in o nujnosti zaupanja, na katerem temeljijo vsi medsebojni odnosi.
»Dekle naj bi namreč kradlo,« se glasi del zapisa iz včerajšnjega ljubljanskega Dnevnika .
»Naj odgovorim na začetku,« pravi Rebeka.
»V zadnjem letniku srednje šole gimnazije Brežice smo se odločili, da zberemo potrebna sredstva za naš maturantski ples z organizacijo podobne prireditve skupaj z revijo spodnjega perila, ki naj bi privabila čim več ljudi.
Moj oče je pripeljal vse potrebno, mama je poskrbela, da so bili eksponati takšni, kot morajo biti, moj brat pa je vrtel glasbo.
S podjetji, za katera sem pripravljala revije, sem vedno prej podpisala pogodbo in prevzela vso odgovornost nase, če se oblekam kaj zgodi.
S prvim plesom sem zaslužila petdeset tisoč tolarjev, ki so komajda zadoščali za pokritje vseh stroškov, na drugem ni bilo nič drugače.
Organizirala sem tudi maturantski ples, in ko je bilo vse skupaj že bolj ali manj pri koncu, so me sošolci začeli spraševati, kje je denar od prej omenjenih prireditev.
'Ni ga,' sem odgovorila, dogovor je bil pač takšen, da z revijo pokrijem tudi lastne stroške.
Tudi sošolci so namreč hoteli del zaslužka, ker so pomagali pri organizaciji plesa.
In tako so začele po šoli krožiti govorice, da sem jaz kriva za vsako 'krajo', ki se je zgodila na hodnikih šole.«
Svet so ljudje
Misli, da je napad, ki je zahteval skoraj 6000 smrtnih žrtev ali pogrešanih, prisilil ZDA, da opustijo sleherno misel na izolacijo ali introspekcijo.
Ni pa še jasno, ali se bodo Američani obrnili k miselnosti o mogočni Ameriki ali pa se bodo zaradi katastrofe začeli bolj zavedati drugega sveta, pravi.
Odprla se je vrzel v zgodovini in veliko ljudi jo hoče preskočiti.
Teroristične napade uporabljajo za pozivanje k enotnosti pod ameriško zastavo.
Marsikdo si želi bolj militaristični svet in zunanjo politiko, ki bi temeljila na maščevanju.
Vendar bi lahko bil ta prelom spodbuda, da bi se ta neznansko mogočni, pomembni in vplivni narod zavedel svoje povezanosti s drugim svetom, je dejala Naomi Klein.
»Vsi nenehno zagotavljajo, da je to gibanje mrtvo, a v resnici se krepi hitreje, kakor sem si predstavljala, da je mogoče.
Zato ima resne sovražnike, to pa ni prijetno.
Pomeni, da nas jemljejo resno in nič več pokroviteljsko kakor nekoč.«
Prepričana je, da je njena knjiga prodrla v tujini zato, ker multinacionalke posegajo v življenja vsakogar.
Oglaševalska agencija leta 2001 je Futura DDB
New York - Med doslej najtrdnejšima zaveznikoma poteka prva huda besedna bitka v vojni proti terorizmu.
ZDA in Izrael se obtožujeta z izrazi, kakršnih ni bilo slišati zadnjih trideset let.
Potem ko je izraelski premier Ariel Šaron Američane opozoril, da »Izrael ni Češkoslovaška«, Bushevo politiko do arabskih držav pa primerjal s politiko evropskih sil do nacistične Nemčije, je z enako ostrino odgovorila Bela hiša.
»Izjave ministrskega predsednika so nesprejemljive,« je v petek izjavil Bushev tiskovni predstavnik Ari Fleischer.
»Izrael nima tesnejšega zaveznika od ZDA.
Predsednik Bush je še posebno iskren prijatelj Izraela.
ZDA so mesece spodbujale Izraelce in Palestince, naj ustavijo nasilje in se vrnejo k političnemu dialogu.«
Vzporedna obravnava Izraela in Palestincev je pri Beli hiši zelo redek pojav in kaže na Bushevo veliko potrebo po zavezništvu z arabskimi državami.
Tako kakor njegov oče med zalivsko vojno potrebuje čim širšo koalicijo muslimanskih držav, od Izraela pa pričakuje, da se bo v konflikt čim manj vpletal.
Izraelska vojska je Abu Sneno zasedla s tanki in helikopterji.
Iz 15 hiš je pregnala palestinske prebivalce in na strehah zavzela »strateške položaje«.
Zadnji vdor vojske na palestinsko območje se je zgodil le nekaj ur potem, ko je izraelski premier Ariel Šaron generalom dal pooblastilo, da z vsemi sredstvi zavarujejo izraelske civiliste.
Govoril ni le o 400 židovskih naseljencih, ki v Hebronu živijo med 120.000 Pa-lestinci.
Kleinova, doma iz Montreala, je znana nasprotnica globalizacije in gonilna sila gibanja proti njej.
Tarče njenih protestnih zborovanj, ki so pogosto povezana z mirovnim gibanjem, so Svetovna trgovinska organizacija, Svetovna banka, skupina sedmih bogatih industrializiranih držav in Mednarodni denarni sklad.
»Tokyo Motor Show« bo - Kljub nekaterim poprejšnjim negotovostim je bilo nedavno sporočeno, da bo bienalna avtomobilska razstava v Tokiu tudi letos potekala po normalnem programu, z začetkom 26. oktobra.
Kot je sporočilo združenje japonske avtomobilske industrije, naj bi vsi pričakovani tuji udeleženci potrdili udeležbo, in za zdaj vsi njihovi načrti ostajajo nespremenjeni.
Iz osrednjega dela vodi pot h krmarskemu in kuhinjskemu oddelku.
Prvi, prefinjeno izdelan in bogato založen z raznovrstno elektroniko, stoji v desnem prednjem kotu oziroma za široko sedežno klopjo, kjer se vodenju barke zlahka predajata dva hkrati.
Do keramičnega štedilnika, 190-litrskega hladilnika in vsega, kar je potrebno za pripravo hrane, je treba navzdol oziroma na levi bok.
In kuhinja je na tej barki med najskromneje odmerjenimi prostori, saj ustreza le enemu kulinaričnemu virtuozu.
Še višje med avtomobilsko športno ponudbo pa meri mazda RX-8, ki izvira iz prototipa RX-evolv.
Športnik z wanklovim motorjem, ki je nameščen za prednjo premo, je po namigih vodilnih mož Mazde že zelo blizu serijske izdelave.
Njegov dvoploščni motor z delovno prostornino 1308 ccm (dvakrat 654 ccm) doseže največjo moč 184 kW (250 KM) pri 8500 vrtljajih na minuto in prek šeststopenjskega menjalnika poganja zadnji kolesni par.
Posebnost zdaj še študijskega avtomobila so dvojna bočna vrata brez sredinskega stebrička.
Tako je vstopanje k drugi vrsti sedežev, 4325 mm dolg športni kupe je namreč namenjen štirim potnikom, posebej poenostavljeno.
Dokončna različica, ki bo romala v serijsko izdelavo, bo predstavljena konec meseca v Tokiu, na evropski trg pa naj bi, s ceno 30.000 evrov (različica, katere motor bo dosegel 190 KM), zavila predvidoma leta 2003.
