Takšna definicija se seveda lahko uporablja za dokaj različne postopke.
Da se o tem prepričamo, zadošča že pogledati v časopise.
Iz njih izvemo na primer: - da se je v neki daljni afriški ali južnoameriški deželi general, ki ga je vojaška hunta postavila za poglavarja države, odločil, da bo organiziral ljudsko posvetovanje, da bi dosegel odobritev nove ustave in zakonito priznanje oblasti, ki jo je pravkar nasilno prevzel; - da se bodo na podlagi ljudske iniciative švicarski ali italijanski državljani morali odločati o uredbi o cenah, o statusu ugovarjalcev vesti ali o vprašanju ločitve; - da je volivce majhne francoske občine občinski svet povabil, da dajo svoje mnenje o načrtu glede namembnosti zemljišč ali o postavitvi trgovskega središča itd.
V vseh primerih je treba priznati, da gre res za referendum, vsaj če sprejmemo predlagano definicijo.
Toda očitno je, da so prizadeti interesi, potek postopkov in razmere, v katerih potekajo referendumi, le težko primerljivi.
Ko govorimo o referendumu, je torej treba upoštevati glavne spremenljivke, s katerimi si lahko pojasnimo raznolikost njegovih oblik.
Referendum je vprašanje, ki je bilo postavljeno ljudem kake skupnosti.
Za kakšno skupnost gre?
(okvir) Na kaj se vprašanje nanaša?
(predmet) Kdo in kako je postavil vprašanje?
Ta vrsta referenduma se najbolje (ali najmanj slabo) ujema s tradicionalnimi načeli predstavniške ureditve.
Parlament sam presodi o primernosti referenduma in ni pod nobenim zunanjim pritiskom.
Za poseg po referendumu se morda odloči zato, ker se mu zdi, da sporno vprašanje presega okvir njegovega mandata, ali ker so si stališča poslancev do tega vprašanja močno vsaksebi.
Oba razloga se seveda medsebojno ne izključujeta.
Danski sistem, ki tretjini članov "folketinga" omogoča, da prevzamejo vlogo pobudnika, se ne ujema povsem s tem modelom, kajti parlamentarna večina ne obvladuje več položaja v celoti.
Vendar mu je vseeno blizu po tem, da samo predstavniki, četudi manjšinski, lahko začnejo postopek za referendum.
b) Po drugi predpostavki začetek postopka za referendum ostaja pod nadzorom organov oblasti, vendar pa ni več odvisen izključno od parlamenta.
Vlogo pobudnika prevzame kak izvršilni organ, po navadi poglavar države.
V tem pogledu je vsebina besedila očitno manj pomembna od splošne ekonomike postopka.
Kadar je posredovanje poglavarja države zgolj formalno, se položaj s političnega vidika bistveno ne razlikuje od položaja po predhodni predpostavki.
Na primer, v Španiji po 92. členu ustave referendum "sklicuje" kralj.
Vendar to lahko stori le na "predlog predsednika vlade (premiera), ki ga predhodno odobri kongres (poslanska zbornica)".
Ta zadnji pogoj jasno kaže, da referendumsko pobudo dejansko nadzira parlamentarna večina tako kot v Veliki Britaniji ali na Švedskem.
Poleg referendumov "od zgoraj" poznamo še referendum na pobudo ljudstva ali referendum "od spodaj".
Zanj je značilno, da ga lahko skliče določeno število državljanov.
To število se spreminja, vendar je vedno manjše od polovice volilnega telesa.
Zato nekateri avtorji menijo, da bi bilo treba prej govoriti o "manjšinski" kot pa o "ljudski pobudi".
Po Karlu Poppru je "celo izraz ljudska pobuda zavajajoč in sodi k propagandi.
Na splošno gre za pobudo nekaj posameznikov, ki v najboljšem primeru izhaja iz kritičnega mnenja ljudstva."
Organi oblasti sicer prevzamejo organizacijo referenduma, vendar nimajo pravice do presoje njegove primernosti in ga, razen v čisto izjemnih okoliščinah, ne morejo preprečiti.
Države, v katerih resnično poznajo referendum na pobudo ljudstva, bi skorajda lahko prešteli na prste ene roke.
Tri najpomembnejše so ZDA (vendar ne na zvezni ravni), Italija in Švica.
V drugih državah, na primer v Nemčiji, je obstajal le med kratkim obdobjem njihove zgodovine.
V Nemčiji so referendum na ljudsko pobudo uvedli s tako imenovano "weimarsko" ustavo, ki je veljala od leta 1919 do 1933.
Če je število zbranih podpisov zadostno in če zahteva izpolnjuje druge pogoje, ki jih morebiti določa ustava ali zakon, je referendum pravno veljaven.
Vendar ga nedvomno ne bodo izvedli takoj in se mu bodo včasih celo izognili, če se parlament dovolj hitro odloči, da bo ukrepal tako, da referendum sploh ne bo več potreben.
Prav tako naj bi na referendumu, ki ga Združeni narodi nameravajo organizirati v Zahodni Sahari, lahko glasovali samo Saharci, zajeti v popisu prebivalstva, ki so ga španske oblasti organizirale leta 1974.
V Italiji razveljavitveni referendum lahko zahteva 500 tisoč državljanov.
Vendar je pogoj, da bi njegove izide lahko upoštevali, enak pogoju pri ljudskih pobudah v weimarski Nemčiji, to je, da skupno število volivcev, ki so glasovali, predstavlja vsaj polovico volilnega telesa.
Glavne naravne pravice so torej neke vrste povezava med pomembnimi vprašanji zakonodaje in temami vsakdanjega življenja.
So preskusni kamen, ki bo omogočil državljanom, da izrečejo sodbo o zakonih, ki so jih pripravili bolj razsvetljeni posamezniki.
Po neuspehu referenduma iz leta 1969, ki je povzročil odhod generala de Gaulla, določeni znaki kažejo, da je plebiscit v zatonu.
V državah s staro parlamentarno tradicijo neuspeli referendum na splošno ne potegne za seboj padca vlade.
Tako je v Quebecu leta 1980 predsednik vlade René Lévesque ostal na oblasti po izgubljeni bitki na referendumu o “suverenosti-združitvi” in ta neuspeh mu ni preprečil zmage na splošnih volitvah leto kasneje.
Podobno norveški predsednik vlade leta 1994 ni odstopil po negativnem izidu referenduma o priključitvi njegove države Evropski uniji, čeprav se je dejavno zavzemal zanjo.
V letih od 1799 do 1945, to je od konca prve republike do padca vichyjskega režima, je Francija imela številne politične ureditve, vendar z referendumi nima posebno velikih izkušenj.
Samo oba Bonaparta sta posegla po tem postopku, in sicer prvi štirikrat, drugi pa trikrat.
Pri Napoleonu I. nismo šteli plebiscita leta 1799, ki ga lahko obravnavamo kot zadnji ustavni referendum v prvi republiki.
Med pozivom ljudstvu bonapartistične vrste in Condorcetovo ljudsko cenzuro obstaja skupna točka.
Tako pri prvem kot pri drugem gre za neposredno ljudsko glasovanje.
Vendar pa obstajata dve veliki razliki.
Prva razlika je v postopku.
Pri ljudski cenzuri so postopek sprožile primarne skupščine in je torej potekal od spodaj navzgor.
Poziv ljudstvu pa nasprotno prihaja od zgoraj navzdol, kajti pobuda je izključno v rokah državnega poglavarja.
Druga razlika se nanaša na predmet glasovanja.
Ljudska cenzura je bila usmerjena zoper akt državnega predstavniškega organa, to je navadno zoper splošne in neosebne določbe, medtem ko ima poziv ljudstvu vedno osebni pečat.
Ta pečat je včasih razviden že iz samega vprašanja, kot na primer vprašanja: “Ali bo Bonaparte dosmrtni konzul?”
Lahko pa izhaja že iz tega, da pritrdilni odgovor na vprašanje, ki ga je postavil državni poglavar, vsekakor utrdi njegovo oblast ali vsaj njegov vpliv.
Poziv ljudstvu je bil nerazdružljiv od avtoritarne ali diktatorske narave bonapartističnega režima in je pri republikancih ali celo pri privržencih ustavne monarhije iz odpora vzbudil globoko nezaupanje do vseh neposrednih ljudskih glasovanj.
Bil je tudi vzrok za razlikovanje med referendumom in plebiscitom, ki je še danes močno uveljavljeno, čeprav ni v posebno tesni povezavi z etimologijo obeh besed.
O pomenu tega razlikovanja in težavah pri njegovi uporabi glej 3. poglavje I. dela.
Kar se tiče etimologije, so bili po mnenju Emila Olliviera “plebisciti to, kar so plebejci sami sestavili na predlog tribuna” (L’empire libéral - Liberalni imperij, V. zvezek, str. 108).
Torej ni nemogoče, da so nekateri tribuni dobili množično podporo v sodobnem pomenu besede.
“Predsednik republike na predlog vlade med parlamentarnimi zasedanji ali na skupni predlog obeh domov, objavljen v uradnem listu, lahko predloži na referendum vsak zakonski predlog, ki se nanaša na organizacijo javnih oblasti, ki potegne za seboj odobritev sporazuma skupnosti (francosko-afriške, op. prev.) ali katerega namen je odobritev ratifikacije sporazuma, ki bi, ne da bi bil v nasprotju z ustavo, imel posledice na delovanje institucij.
Naš namen ni izbrati med tema dvema razlagama.
Formalna struktura ustave govori v prid ožji razlagi, toda zamisel o razsojanju ljudstva, ki je bila očitno ena od vodilnih niti osnutka, se bolje ujema s širšo razlago.
Prvine, ki so nam na voljo, so torej protislovne in ne omogočajo, da bi ugotovili mesto, ki so ga avtorji ustave nameravali odmeriti referendumu.
Čisto mogoče, da golistični pravoverneži, kakršen je bil Michel Debré, in dediči četrte republike, kakršna sta bila Guy Mollet in Pierre Pfimlin, niso imeli enakih pogledov na to vprašanje, o katerem pa, sodeč po pripravljalnih delih, niso nikoli resno razpravljali med različnimi fazami priprave osnutka.
Morda je soglasje o končnem besedilu 11. člena temeljilo na nesporazumu.
Zagotovo pa je bila “referendumska ustava” pripravljena na hitro in ima velike vrzeli.
Zapolnili bi jih lahko s sodno razlago.
Toda ustavni svet je s tem, da se je razglasil za nepristojnega za nadzor skladnosti na referendumu sprejetih zakonov z ustavo, na tej točki dopustil, da še naprej obstaja pravna praznina.
V 53. členu so določena pravila potrjevanja in nastopa veljavnosti mednarodnih obveznosti.
V njem ni besede “referendum”, vendar je v 3. alinei izrecno rečeno, da “noben prenos, nobena menjava, nobena priključitev ozemlja ne velja brez privolitve prizadetega prebivalstva”.
Po mnenju pravosodnega ministra Jacquesa Toubona je ta razširitev povsem v duhu prvotnega besedila, katerega namen je bil, da bi referendum uporabljali "za reševanje bistvenih vprašanj v strateško pomembnih trenutkih.
Referendumsko področje, kot je bilo opredeljeno leta 1958, je ustrezalo tej potrebi.
Toda najpomembnejše institucionalne odločitve so bile sprejete in o organizaciji javnih oblasti vlada splošno soglasje ...
Današnja vprašanja niso institucionalne narave, ampak ekonomske in socialne."
Kot smo že omenili, ustavno sodišče v nasprotju s parlamentarnimi zakoni ni nikoli presojalo ustavnosti na referendumu sprejetih zakonov, ker je mnenja, da so "neposredni izraz nacionalne suverenosti".
Zato jih v okviru postopka po 2. alinei 61. člena pred objavo noče pretehtati, kadar mu jih pošljejo v presojo.
Po mnenju opozicijskih parlamentarcev bi razširitev referendumskega področja zaradi odsotnosti nadzora pomenila nevarnost za javne svoboščine.
Toda ti amandmaji so bili zavrnjeni na zahtevo vlade, ki je opozarjala, da predvidena razširitev ne zadeva "temeljnih jamstev javnih svoboščin" in da zato neposredno ne ogroža na tem področju obstoječih načel ustavne veljave.
Vendar pa si je mogoče zamisliti, da na referendumu sprejet zakon lahko poseže v določene bistvene pravice, kot je pravica do stavke, če se nanašajo na organizacijo ali delovanje kake javne službe.
O tem glej zasliševanje profesorja Vedela pred zakonodajno komisijo narodne skupščine (doc. no. 2138, str. 43) in parlamentarne razprave (Uradni list narodne skupščine, 11. julij 1995, str. 896).
Do konca XVIII. stoletja so bili švicarski kantoni konfederativno urejeni, kar pomeni, da so med njimi obstajali »pogodbeni odnosi, ki so temeljili na vojaških zvezah, arbitražnih določilih in obljubah o medsebojni sodni pomoči« (Aubert, 1987).
Prave centralne vlade ni bilo in polposredno demokracijo si je bilo mogoče zamisliti samo v kantonih.
Toda od leta 1798 je vojaška ekspanzija francoske revolucije porušila to politično ravnovesje.
Francoski osvajalci so odpravili kantone in Švici vsilili unitarno ustavo, ki je bila bolj ali manj prepisana po ustavi direktorija (ustava z dne 12. aprila 1798).
Ko so leta 1891 uvedli ljudsko iniciativo, so določili, da je treba zanjo zbrati najmanj 50 000 podpisnikov.
Leta 1977 so to število zvišali hkrati z zahtevanim številom podpisnikov za sklic referenduma, in sicer iz istih razlogov.
Sicer pa, če sodimo po statističnih podatkih, ni videti, da bi ta dvig praga vplival na zmanjšanje njunega števila (glej nadaljevanje).
Pobuda v obliki do podrobnosti izdelanega predloga poteka po enostavnejšem postopku.
Ne glede na stališče, ki ga zavzame zvezna skupščina, je potrebno samo eno glasovanje.
Skupščina lahko priporoči sprejem ali brezpogojno zavrnitev iniciative.
Lahko pa pripravi tudi nasprotni predlog, ki gre na glasovanje hkrati z iniciativo.
Enotnost oblike: iniciativo je treba predložiti izključno v obliki želje (na splošno zasnovan predlog) ali izključno v obliki do podrobnosti oblikovanega predloga.
Obeh oblik ni dovoljeno kombinirati, kar je povsem logično, saj ju je treba, kot smo videli, obravnavati po povsem različnih postopkih.
Zvezna skupščina pred zbiranjem podpisov preveri, ali je bilo res spoštovano načelo enotnosti.
Do zdaj je bila glede tega vedno širokosrčna.
Tako je na primer dovolila, da se je neka iniciativa lahko nanašala sočasno na število zveznih svetnikov in način njihove izvolitve.
Od leta 1891 je zvezna skupščina razglasila za nično samo eno iniciativo zaradi neenotnosti vsebine, in sicer leta 1977, ko je menila, da ta iniciativa vsebuje skupek preveč različnih ekonomskih ukrepov.
Prav tako je treba upoštevati posredne učinke ljudske iniciative.
Z njo je mogoče osredotočiti pozornost na določeno vprašanje, sprožiti razpravo, odpreti “politične teme”.2 Z njo se primorajo javne oblasti, da spremenijo prednostni vrstni red.
Veliko zakonov, ki jih je izglasovala zvezna skupščina, morda ne bi bilo sprejetih - ali bi bili sprejeti precej kasneje - če z ljudskimi inciativami ne bi opozorili, da javno mnenje z določeno mero nestrpnosti pričakuje, da bo kaj storjeno na zadevnem področju.
Zanimivo je tudi pripomniti, da je delež uspešnih nasprotnih predlogov zvezne skupščine precej višji od deleža uspešnih ljudskih iniciativ.3
Vpliv referenduma in iniciative se ne omejuje samo na posamezne odločitve.
Vplivata tudi na delovanje predstavniškega sistema.
Ta vpliv se izvaja predvsem prek političnih strank.
Strateški položaj politične stranke ni odvisen samo od njenih volilnih dosežkov, ampak tudi od njenega vpliva na glasovanje na referendumih.
To dvoje še zdaleč ni eno in isto, kot kažejo statistični podatki.
Švicarski primer torej verjetno kaže, da referendum na pobudo ljudstva pravzaprav krepi vpliv manjšinskih političnih družin v volilnem telesu.
Vendar ne bi mogli trditi, da za majhne stranke vedno pomeni učinkovito orožje.
Ker je volilna baza marginalnih strank izredno šibka, jim zelo visoki indeksi lojalnosti, ki jih dosežejo, navadno ne zadostujejo, da bi si pridobili odločilno težo.
Stranke vladnega tabora pa, kadar so enotne, kljub nezvestobi sorazmerno velikega dela svojih volivcev doživijo veliko več zmag kot porazov.
Novi referendumski postopki ne bi mogli dolgo trajati, če bi bila sodna oblast mnenja, da so v nasprotju z zvezno ustavo, kajti sodišča bi nedvomno zavrnila uporabo vsakega po tej poti sprejetega zakona.
Vprašanje bi bilo dejansko lahko postavljeno, kajti po ustavi iz leta 1987 (IV. razdelek IV. člena) mora unija vsaki državi jamčiti “republikansko obliko vladavine”.
Toda po čem lahko prepoznamo tako obliko vladavine?
Ali gre samo za izključitev dedne monarhije in aristokracije?
Ali pa bi morali na zvezno ustavo gledati kot na pratip republikanske vladavine, kar bi državam prepovedovalo, da se s sprejetjem takšnih institucij, kot je referendum na pobudo ljudstva, bistveno odmaknejo od tega modela?5
Seveda je nemogoče podrobno obravnavati predpise v vsaki državi.
Zato se bomo omejili na omembo, da je število potrebnih podpisov za razpis referenduma z učinkom veta ali za uvedbo ljudske iniciative določeno v obliki odstotka3 od celotnega števila oddanih glasov na zadnjih volitvah (referenčne volitve so bodisi volitve državnega guvernerja ali predsednika Združenih držav).
To število se torej spreminja hkrati glede na število prebivalcev in glede na volilno udeležbo.
V nekaterih državah morajo podpisi izpolnjevati tudi pogoje o geografski porazdelitvi.
Spore rešujejo najprej sodne oblasti države (še zlasti državno vrhovno sodišče), potem morebiti4 zvezni sodni organi (in v zadnji instanci vrhovno sodišče Združenih držav).
Predhodni nadzor se lahko opravi, kadar nasprotniki ljudske iniciative predložijo sodniku zahtevek za ugotovitev ničnosti uvodnih (preliminarnih) dejanj in za preprečitev organizacije glasovanja.
Vendar je to sorazmerno redko.5 V večini primerov so na referendumih sprejeti zakoni predmet naknadnega sodnega nadzora, kadar se pojavijo spori v zvezi z njihovim izvajanjem, na isti način kot zakoni, ki so bili sprejeti po parlamentarni poti.
Kljub vsemu lahko teme, ki so bile v zadnjih dvajsetih letih predmet ljudskih iniciativ, porazdelimo na nekaj glavnih tem: 1.) nasprotovanje obdavčitvi (še zlasti predlogi za omejitev ali zmanjšanje stopnje zemljiškega davka, kot je bil znani predlog 13, ki so ga kalifornijski volivci sprejeli junija 1978); 2.) politična reforma, še posebej vprašanja v zvezi z razmejitvijo volilnih okrožij (reapportionment); 3.) skrb za okolje (uporaba jedrske energije, zaščita naravnih virov ali divjih živali, ravnanje z rabljenimi steklenicami ali drugimi vrstami odpadkov, prepoved kajenja itd.); 4.) zakonsko urejanje (ali liberalizacija) gospodarskih dejavnosti; 5.) urejanje odnosov med javno moralo in individualnimi svoboščinami (vprašanje prostovoljne prekinitve nosečnosti in njeno financiranje iz javnih skladov; dovoljevanje loterij in drugih denarnih iger; organizacija molitev v javnih šolah itd.).
Hkrati z uvedbo načela razveljavitvenega referenduma je 75. člen ustave že določal nekatera pravila, ki so nekoliko skrajšala doseg te novosti.
Po drugi strani se izpodbijani zakon lahko razveljavi pod dvema pogojema: da se večina volivcev udeleži glasovanja in da se za razveljavitev izreče večina veljavnih oddanih glasov.
Zakon je torej rešen ne glede na razdelitev oddanih glasov, takoj ko se je vzdržal vsaj en volivec več kot polovica.3 To nam pojasni, zakaj je včasih v interesu zagovornikov zakona, da volivcem naročijo, naj se ne udeležijo glasovanja, kot so to leta 1990 storili (in sicer z uspehom) lovci in nekateri kmetijski krogi, ki so se hoteli upreti razveljavitvenim referendumom na zahtevo zelenih.
Če je zahtevek razglašen za zakonitega, gre takoj na ustavno sodišče, ki se izreče o njegovi “dopustnosti”.
V nasprotju s prejšnjo se preveritev dopustnosti ne nanaša na postopek, ampak na samo vsebino zahtevka.
Teoretično temelji na 2. alinei 75. člena ustave.
Čeprav ta določba razglaša kot nedopustne samo zahtevke, ki so naperjeni proti nekaterim vrstam točno določenih zakonov - “proti davčnim in proračunskim zakonom, amnestiji ali odpisu kazni, ratificiranju mednarodnih sporazumov” - ji je ustavno sodišče pod vtisom poplave referendumskih zahtev od leta 1978 pripisalo izjemno širok doseg, ki omogoča, da se opravi izbira po več merilih.
Moramo torej ugotoviti, da so se od približno leta 1987 ne samo spremenili izidi referendumov, ampak da se je celo razvila vloga razveljavitvenega referenduma, ki je postal neke vrste nadomestek za ljudsko iniciativo, ki omogoča izvajanje pritiska na javne oblasti, da se prisilijo k hitri izpeljavi velikih reform.
Politični položaj je bil prav gotovo bistveno drugačen kot v Švici.
Italijanska vlada ni bila sestavljena po “čarobnem proporcionalnem obrazcu” kot švicarski zvezni svet.
Nanjo ni bilo mogoče gledati kot na “pomanjšano sliko” parlamenta, saj komunistična partija kot druga politična sila države ni v njej sodelovala nikoli po letu 1947.
Toda prva od teh tem, ki je obvladovala vso kampanjo, je imela močno politično noto.
V bistvu je šlo za to, ali je treba omejiti koncentracijo lastnine v velikih avdiovizualnih medijih, da bi zagotovili določen pluralizem informacij.
Cilj pobudnikov referendumov je bil, da bi Sylvija Berlusconija prisilili, da razstavi svojo mrežo, ki je obsegala tri televizijske kanale z oddajniki po vsej državi in obvladovala okoli dve tretjini televizijskega reklamnega trga.
Toda volivci so jih dokaj zgovorno pustili na cedilu, saj so, kot kaže, manj nezaupljivi do medijske oblasti kot do tradicionalne politične oblasti.
Severno Evropo imamo lahko za obljubljeno deželo parlamentarne demokracije.
V večini držav tega področja opravlja funkcijo državnega voditelja dedni monarh, ki pa ima le simbolično vlogo.
Celo v treh državah, ki imajo republikansko ustavo (Irska, Islandija in Finska), delo vlade vodi predsednik vlade in ne predsednik republike, čeprav je izvoljen na neposrednih splošnih volitvah.
Predsednik vlade izhaja iz parlamentarne večine, ki jo včasih sestavlja ena, včasih pa več strank.
Njegova odgovornost pred državo se v rednih presledkih preverja na parlamentarnih volitvah.
Po členu 42-5 predlog velja kot sprejet, razen če ga zavrne večina volivcev, ki predstavlja vsaj 30 % volilnih upravičencev.
Nasprotno temu, kar je predvideno na ustavnem področju, lahko visok odstotek vzdržanih olajša sprejetje zakonodajne reforme.9)
Organizirajo jih na pobudo parlamentarne večine glede vprašanj, ki so sporna ali jo spravljajo v zadrego.
B. REFERENDUMI, KI SE NANAŠAJO NA PRENOS SUVERENOSTI
Do prvega referenduma v irski zgodovini je prišlo šele leta 1937 in ta se je nanašal na potrditev nove ustave (A).
Za lastno spremembo je ta ustava ohranila zahtevo po referendumu (B), na zakonodajnem področju pa je prostor za polposredno demokracijo veliko bolj omejen kot leta 1922 (C).
Kaže, da so organizirane velike interesne skupine a priori v najboljšem položaju za izkoriščenje odprtja političnega sistema z ljudsko iniciativo.
Poleg tega se zdi, da je v Združenih državah udeležba manj odvisna od predmeta referenduma kot od narave volitev, ki jim je dodana.
Največjo udeležbo dosegajo na referendumih, ki so istega dne kot volitve predsednika ZDA ali državnega guvernerja.
Nasprotno, kadar pa je referendum združen z volitvami, ki so politično manj pomembne, ali pa neodvisen od drugih volitev, je udeležba na splošno nižja.
O tem glej Eugčne C. Lee v Butler in Ranney (1979), str. 108.
Nizko udeležbo na referendumih verjetno lahko pripišemo trem glavnim vzrokom, katerih učinki se sicer lahko združujejo: nezaupanje dela javnega mnenja do pobudnika; neprivlačne teme; težave, ki so značilne za nestrankarska glasovanja.
Stalni sekretar akademije moralnih in političnih znanosti Bernard Chenot je v govoru 10. decembra 1984 načel podobne teme.
Preden se bomo lotili nekaterih posebnih področij, bomo začeli z opisom splošnih teženj.
Zanje je izpeljava reforme skoraj vedno lažja po parlamentarni poti kot z referendumom.
Državljani so namreč manj disciplinirani in po svojih odzivih veliko bolj nepredvidljivi kot predstavniki, ki jih imajo na vajetih politične stranke in katerih ponovna izvolitev je lahko odvisna od njihove ponovne uvrstitve na strankarsko listo.
Zato je uvedba obveznega referenduma prej v prid ohranitvi statusa quo.
Kajti ugotoviti moramo, da je v državah, kot so Švica, Irska ali Avstralija, kjer mora vsako spremembo ustave odobriti ljudstvo, seznam v parlamentu sprejetih in na referendumu zavrnjenih sprememb dokaj dolg.
V Švici so na primer volilno pravico žensk uvedli tako pozno predvsem zaradi obveznega referenduma.
Ne glede na tehniko referenduma se ta odpor do sprememb na vseh področjih ne kaže na isti način.
V Italiji je od začetka devetdesetih let razveljavitveni referendum postal sredstvo politične reforme, ki je bila sočasno naperjena proti javni upravi (odprava nekaterih ministrstev) in proti partitokraciji (sprememba volilnega sistema).
Vendar referendumsko glasovanje ni vedno enako nenaklonjeno javnim izdatkom, saj je lahko odvisno od predmeta teh izdatkov.
Tako so na splošno bolje sprejete dajatve, ki so namenjene posodobitvi ali razvoju izobraževalnega sistema, kot pa tiste, ki bi jih porabili za zaposlitev novih uslužbencev ali za zvišanje pokojnin.
O teh dveh točkah glej Sherman (1977), od 264. strani dalje.
Izidi v celoti pričajo o določenem nezaupanju do posledic tehničnega napredka.
Volivci nočejo žrtvovati okolja zahtevam gospodarskega razvoja.
Tako so bili ustavljeni avstrijski in italijanski jedrski programi.
V Švici so se odločili za desetletni odlog gradnje novih jedrskih elektrarn.
Avstrija: glej predhodno opombo.
O izključitvi vprašanj, ki se tičejo določenih moralnih vrednot, Stéphane Rials meni, da se je treba “izogniti hudim pretresom zaradi kampanj, med katerimi bi obravnavali, denimo, homoseksualnost, izločitev prizadetih otrok ob rojstvu, sprostitev ali prepoved prostovoljne prekinitve nosečnosti, zavračanje priseljencev brez jamstva itd.
Vsak je lahko prizadet ob takšnih vprašanjih.
Nihče ne more želeti, da jih predvolilna vročica z zaostritvijo nasprotij naredi še pomembnejše.”
Vendar je bilo že v tistih časih predstavništvo povezano z zamislijo o demokratični legitimnosti, kar potrjuje 6. člen francoske deklaracije z dne 26. avgusta 1789: “Zakon je izraz splošne volje.
Vsi državljani imajo pravico sodelovati osebno ali po svojih predstavnikih pri njegovem oblikovanju.”
In Carré de Malberg je z velikimi potezami opisoval nov sistem, ki ga je videl nastajati in v katerem bi se parlamentarni sistem kombiniral z referendumom tako, kot se je v prejšnjem stoletju monarhija kombinirala s parlamentarnim sistemom: “Parlament ne bi bil več suveren in edini imel v svojih rokah splošno voljo.
Skupaj z njim bi bilo državljanskemu telesu prek ljudske iniciative dovoljeno v polni meri izvajati zakonodajno oblast.
Po drugi strani odločitve zbornic ne bi imele več narave in moči neizpodbitnih odločitev.
Dokončno veljavo bi si pridobile šele pod pogojem, da bi bile izrecno ali molče potrjene z ljudskim glasovanjem ali odsotnostjo zahteve po referendumu.
Predvsem v tem bi preobrazba parlamentarnega sistema spominjala na spremembo, ki so jo doživele monarhije, ko so se spremenile v omejene monarhije.”
Tak razvoj je sicer že leta 1931 zaslutil Carré de Malberg.
Ugotavlja namreč, da se je, “odkar je k nam začelo prodirati posnemanje angleške parlamentarne prakse, na revolucionarno pojmovanje, ki v parlamentarnih odločitvah menda vidi zastopanje in izraz splošne volje ... začela cepiti druga težnja, naj bi parlamentarni sistem deloval na podlagi merjenja moči med nasprotnimi strankami”.
Vendar v tej težnji vidi prej nevarnost propadanja kot pa novo načelo legitimnosti ali sredstvo za izboljšanje delovanja sistema: “Zamisel o suverenosti volje stranke, ki je trenutno na oblasti, dobi zatiralno naravo, zaradi česar postane skrajno neznosna.”
Če sklepamo na podlagi švicarskih in italijanskih izkušenj, lahko izluščimo nekaj glavnih teženj:
Takšen položaj se lahko pojavi tudi v čistih predstavniških ureditvah.
Toda zaradi ljudske iniciative se nujno pojavi pogosteje, ker vlada nima več možnosti, da bi odložila predloge, ki povzročajo nesoglasja v njeni večini, ali da bi dosegla njihov sprejem z uporabo hitrih postopkov, kot je izdaja ukaza ali postavitev vprašanja zaupnice pri glasovanju o kakem besedilu.
Poleg tega mu ljudska iniciativa daje neprimerno večjo odmevnost, kajti referendumska kampanja prisili politične voditelje, da se obrnejo neposredno na javno mnenje.
Samo zamislimo si, na primer, kakšen bi bil lahko v Franciji odmev referenduma o volilnem sistemu, na katerem bi se nacionalna fronta znašla z ramo ob rami s komunistično partijo in zelenimi, da bi povzdigovali prednosti proporcionalnega sistema.
Na prvem mestu zamegljuje razlike med strankami tako, da se državljani teže trajno poistovetijo z eno od strank.
Na referendumu namreč ljudstvo ne odloča o podpori programov, ampak o navadnih zakonskih ukrepih z zelo jasnim in omejenim ciljem.
Po Kautskyjevih opažanjih pa bi stežka našli eno samo praktično zahtevo, ki bi bila lastna eni stranki.
Ena stranka se razlikuje od drugih le po svežnju teh praktičnih zahtev, to je po svojem programu.
Na primer, ukrep socialne narave, kot je osemurni delovni dan, imata lahko v svojem programu hkrati kaka revolucionarna in reformistična ali konservativna stranka.
Toda na kako stranko se je mogoče močno navezati samo, če se jasno vidi, po čem se razlikuje od drugih.
Ker neposredna zakonodaja “nenehno postavlja mostove med strankami”, je to teže zaznati.
Zatorej zavira “delitev ljudstva na stranke”, za katero se je Kautsky močno zavzemal.
Kakšna je torej lahko vloga referenduma v teh novih družbenopolitičnih razmerah, za katere sta značilni nezvestoba volilnega telesa in težnja k poosebljenju oblasti.
Britanska ali nemška oblika: v teh dveh državah je na čelu izvršilne oblasti vodja parlamentarne večine.
Parlamentarne volitve se bijejo okoli osebnosti možnih vodij.
Toda neodvisno od njegovega ugleda ali osebne priljubljenosti je britanski predsednik vlade ali nemški zvezni kancler predvsem vodja stranke.
Po sami logiki sistema so pomembne odločitve, ki jih ima volilno telo na izbiro, lahko samo strankarske odločitve, kar pušča zelo malo prostora za referendum.
V nekaterih okoliščinah da.
Predsednik republike lahko uporabi referendum, da bi ljudstvu neposredno predložil v odobritev pomembne reforme, ki bi jih parlament zagotovo zavrnil.
Prav to je leta 1962 storil general de Gaulle ali pozneje leta 1993 Boris Jelcin.
Toda zunaj teh kriznih obdobij, ki so navadno povezana z uvedbo nove ureditve, ni nobenega jamstva, da bo predsednik v bolj ali manj enakomernih presledkih sam od sebe posegel po referendumu.
Bojazen pred osebnim neuspehom, želja po dobrih odnosih s parlamentom in političnimi strankami, težave pri iskanju primerne teme, vse to lahko prepričljivo govori za to, da ta postopek dolga leta pusti na miru.
Kljub zatonu ideologij in pomanjkanju karizmatičnih voditeljev menimo, da večina zahodnih demokracij še ni zrela za “demokracijo soglasja”.
Ali bi na primer v Franciji predsedniške volitve imele tako velik pomen v političnem življenju, kot ga imajo danes, če se javno mnenje ne bi vedno navduševalo ob misli na državnega voditelja, ki ima na voljo dovolj časa in zaupanja, da uresniči kak velik družbeni načrt.
“Če izraz razumemo v najožjem pomenu besede, potem prave demokracije nikoli ni bilo in je nikoli ne bo.
Proti naravnemu redu je, da bi večina vladala, manjšina pa bila vladana.
Ni si mogoče predstavljati, da bi ljudstvo neprestano zborovalo in se ukavrjalo z javnimi zadevami, in tudi ni težko ugotoviti, da si za ta posel ne more določiti zastopnikov, ne da bi se spremenila oblika uprave.”
Da bi poskusili premostiti oviro velikega števila, so si vendarle zamislili dve rešitvi.
Strokovna in politično angažirana javnost bo z zadovoljstvom sprejela prevod primerjalne študije REFERENDUM, izpod peresa francoskega kolege, profesorja javnega prava in političnih znanosti na Univerzi Pariz XI.
S stališča izkušenj ( problemov) v Sloveniji bi bilo v tem poglavju potrebno obdelati referendumsko vprašanje, in sicer s stališča več konkurenčnih vprašanj.
Nekaj časa je v Sloveniji kro ilo stališče, ki pozneje ni bilo uresničeno, da ne bi smeli zdru evati več alternativnih vprašanj glede istega problema (n.pr. volilni sistem), amapak bi morali izvajati o posamezih vprašanjih en referendum za drugim, morda celo vsako leto samo enega, kar je seveda velik nesmisel.
Tako kot to dela večina avtorjev, ki obravnavajo referendum, se tudi Hamon največkrat sklicuje na ureditev in prakso referenduma v Švici.
Primerjave s Švico so lahko tvegane.
Obstaja namreč nevarnost prehitrega in prelahkotnega posploševanja, izhajajoč iz domače prakse, ki pa jo je - ne glede, ali je avtorjev domicil Francija, Italija, Avstrija, Nemčija, ZDA, Slovenija itd. - zelo težko primerjati s švicarsko, saj je Švica glede referenduma oz. sistema neposredne demokracije unikum.
Glede Francije je L. Morel sicer zapisal, da je Francija eksperimentirala z referendumi več kot večina zahodnih držav (The referendum Experience in Europe, s.66), vendar pa je potrebno dodati, da se ni inficirala z referendumskim virusom švicarskega tipa.
Medtem ko prebivalstvo v večini demokratičnih držav že več let ne zaupa v politično življenje in lahko govorimo o krizi tega zaupanja, so institucionalni instrumenti, ki se upirajo brezbrižnosti ljudi, redki.
Referendum spada mednje iz več razlogov.
Morda je najmočnejši razlog ta, da referendum uteleša dediščino grške tradicije o neposredni udeležbi državljanov pri vodenju mesta.
Kot tak torej udejanja neposredni interes državljanov sodelovati v družbenem življenju.
Pomeni pa tudi potrditev gesla »vox populi, vox dei«.
Z referednumom se ljudstvo izreka neposredno: tako Ustavni svet v Franciji zavrača preverjanje ustavnosti referenduma.
Medtem ko ob klasičnih volitvah opažamo, da so vse manj priljubljene, pa referendumske volitve v glavnem sprožajo vnete razprave o političnih in družbenih temah.
Francoski referendum o ratifikaciji Maastrichtskega sporazuma je bil glede tega zgovoren.
Pokazal je, da ima referendum, če je potreben, poslanstvo državljanske vzgoje.
