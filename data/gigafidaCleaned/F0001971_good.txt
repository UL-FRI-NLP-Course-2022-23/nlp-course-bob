Hiter pregled programov zgolj nekaj tukajšnjih založb kaže, da je pred nami brez dvoma razburljivo založniško leto.
Ena od najpomembnejših izdaj Cankarjeve založbe bo letos Atlas svetovne literature Malcolma Bradburyja, spreplet zgodovine literature in kulture z geografijo, ki mu bo kasneje sledil še sicer že napovedani slovenski pendant.
V zbirki XX. stoletje bo med drugimi deli izšel roman klasika Hermanna Brocha Mesečniki.
Brali bomo tudi kratke zgodbe Milana Dekleve z naslovom Reševalec ptic, v zbirki S poti pa izide delo Ryszarda Kapuscinskega Cesar, bizarna in zabavna zgodba o padcu etiopskega cesarja Haileja Selassieja, s katero je avtor spregovoril o duhu realsocializma in tako pretental poljsko cenzuro.
Založba Beletrina bo v programu ponudila predvsem romane (med njimi nova dela Andreja Moroviča, Dušana Merca in Aleša Čara), izšli bodo prevodi Modrine neba Georgesa Batailla, roman Vladimirja Nabokova Lužinova obramba, Junaki kot mi Thomasa Brussiga in pesniška zbirka Teda Hughesa Vran, med esejističnimi deli pa zbirka esejev Življenje in literatura Lojzeta Kovačiča.
Scenografija (prispevek Špele Puc) bo skladno s Shakespearom predvsem »verbalna« (terjajo jo filmsko kratki prizori, ki omogočajo sodoben način pripovedi), kostumografija Svetlane Visintin pa bo iskala zapleteni in dramatični zgodbi ustrezno podobo v sodobnosti, v stiliziranem parasvetu sodobne visoke vojaške tehnologije, s katerim se uprizoritev približuje aktualnemu nadihu balkanskega vojnega kotla.
Svet, ki nam ga bo tokrat predstavil na odru več kot dvajsetčlanski igralski ansambel, je po Šedlbauerju negativno utopičen, izčrpan od vseh geopolitičnih zdrah in moralnih kriz človeške civilizacije.
Ko se ni mogoče več izgubiti
Z izdajo Interaktivnega atlasa Slovenije stopamo tudi pri nas v posel, ki je doslej (z nekaj izjemami) tekel mimo nas - v založništvo multimedijev.
Po besedah glavnega urednika Mladinske knjige Mihe Kovača je precej velika skupina strokovnjakov za izdelavo interaktivnega atlasa porabila ogromno časa, pa tudi denarja - samo v zadnjih treh letih 200.000 mark.
Atlas je na lanskem sejmu Infos pobral nagrado za najboljši tovrstni izdelek.
Da je zanimiv, pa dokazuje tudi bliskovit pojav piratskih kopij, ki že belijo lase založniku.
Izdelali so osebno in profesionalno različico interaktivnega zemljevida Slovenije.
Razlikujeta se po tem, da slednja vsebuje tudi uradne evidenčne podatke o občinah, naseljih, ulicah in hišnih številkah v Sloveniji.
Najnovejšo strukturo občin in njihovih naselij - vseh 193 - najdemo le v besedilni datoteki, izris pa nam ponudi verzijo, ki je veljala do lokalnih volitev 1998.
