Rim - Poslanec vladajoče Oljke, protestantski pastor iz Lucce Domenico Maselli bo drevi predstavil parlamentarni komisiji osnutek zakona o zaščiti slovenske manjšine, ki ga Slovenci v Italiji čakajo že dolga desetletja.
Čeprav jih je dvajsetkrat ali tridesetkrat več kot Italijanov v Sloveniji, se tudi po pričakovanem sprejemu »svojega« zakona v Trstu, Gorici, Vidmu ali Miljah ne bodo mogli nadejati dvojezičnih napisov, kakršne je videti na vsakem koraku v slovenskih obalnih mestih.
Osnutek Masellijevega zakona omenja vračanje slovenskih imen in priimkov, ki so bili poitalijanjeni, kar zadeva slovenski jezik, pa predvideva prilagajanje javne uprave in zaposlovanje dvojezičnega osebja na območju, ki ga bo šele določil paritetni odbor.
V mestih (Trstu, Gorici in Miljah) naj bi po en urad posloval v slovenščini.
Paritetni odbor bo določil tudi območja dvojezičnih krajevnih napisov.
Naša koalicijska vlada je sestavljena iz več političnih strank in vse seveda ne gledajo enako na ista vprašanja.
Če bi imeli povsem enake poglede, ne bi bilo različnih strank.
Drži, da obstajajo razlike glede Kosova pri naši koalicijski partnerki Stranki demokratične blaginje.
Toda v tem trenutku ne boste nikjer našli Albanca, ne na Kosovu ne v Albaniji in niti v Makedoniji, ki ne bi podpiral neodvisnosti Kosova.
To postaja resen problem.
Povedati moram, da je vlada Fatosa Nana v Tirani zelo pogumna in konstruktivna, zato menim, da jo mednarodna skupnost mora podpreti.
Pri vsem skupaj ni pomemben cilj, temveč cena, ki jo je treba plačati za njegovo dosego.
Želja je neodvisno Kosovo, vprašanje pa je, kakšna bi bila cena.
Težava ni le v dolgi vojni z veliko žrtvami, temveč tudi v precedensu, do katerega bi prišlo v Evropi, če bi se Kosovo odcepilo.
To bi pomenilo, da je spreminjanje meja možno, kar bi lahko povzročilo verižno reakcijo, zlasti na Balkanu, saj na tem področju nobena država ni etnično čista.
