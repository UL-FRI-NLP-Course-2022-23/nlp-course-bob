Nadev: 3 stare žemlje ali toliko belega starega kruha, malo mleka, 1 sesekljana in na maščobi prepražena čebula, 2 žlici sesekljanega zelenega peteršilja, sesekljano gosje srce, jetra, ledvice in želodec, 2 jajci, sol, poper, muškatni orešek, malo majarona, sol, poper, olje ali mast za peko, malo juhe ali vode; priprava: kruh namočimo v mleku, ga ožmemo in dobro razmešamo, dodamo vse naštete dodatke in premešamo.
Nadev ne sme biti preredek, zgostimo ga z drobtinami.
Priprava: očiščeno gos nasolimo.
Po nekaj urah jo denemo peči na malo maščobe.
Prilijemo nekoliko vroče vode, da se lepše mehča.
Medtem sesekljamo čebulo in jo svetlo prepražimo na maščobi.
Dodamo kislo zelje.
Dušimo, se skoraj zmehča.
Po potrebi dolivamo vodo, vendar mora zelje ostati gosto.
Ko je gos skoraj pečena, jo vzamemo iz pečice in pekača.
V pekač razravnamo zelje (če je maščobe preveč, jo prej odlijemo), nanj postavimo gos in pečemo do kraja.
Goska mora biti mehkega mesa in hrustljave skorjice, zelje po vrhu rahlo zapečeno.
Znano je, da je pred trgatvijo na kožicah grozdnih jagod veliko število mikroorganizmov, predvsem kvasnic, ki se držijo voščene prevleke na jagodi.
Te kvasnice niso škodljive, temveč v določenih količinah delujejo kot antibiotiki, ker preprečujejo gnitje v črevesju.
V naših običajnih jedeh je bolj malo apna, kar je slabo že za odrasle ljudi, kaj šele za otroke, ki še doraščajo.
Organizmu da kilogram grozdja več apna kakor kilogram kruha.
Zato je tudi grozdje tako važno dopolnilo naše prehrane.
Uživajmo ga čim več!
