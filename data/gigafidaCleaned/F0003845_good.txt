Bogdan Barovič, SNS: "Kot je znano, smo sporazumu v celoti nasprotovali, o razlogih je v parlamentu veliko povedal že naš prvak Zmago Jelinčič.
Sam sem sporazumu nasprotoval, saj je čudno, da se od leta 1997, ko je bil vsako leto znova pripravljen za ratificiranje, to ni zgodilo.
Razloga sta lahko le dva: da je slab ali da so nekateri ljudje namenoma nagajali, da do sprejetja ne bi prišlo.
Nelogično je tudi, da se sprejme najprej sporazum o obmejnem sodelovanju, šele potem o meji."
Branko Kelemina, SDS: "V poslanski skupini smo po zadnjih dogodkih ocenili, da besedilo sporazuma ni več toliko sporno kot v preteklosti, zato smo ga večinsko podprli.
Sam sem se vzdržal zaradi ločenih mnenj ustavnih sodnikov, poznavajoč razmere ob meji pa sem tudi dvomil, ali so vse stvari najbolje razrešene, zlasti meja na morju.
Možne so dolgoročne negativne posledice.
Če bo tako, mi ne bo žal, da sem se vzdržal, v nasprotnem primeru bom obžaloval."
Iz slabe izkušnje iz leta 1954, ko smo Slovenci zlahka izgubili etnični prostor do reke Mirne, kar tukajšnji starejši prebivalci še nosijo v svojih srcih, so se naučili, da je vsak odpor visoki politiki zaman in celo nevaren.
Zgodovina se ponavlja
Ob ratifikaciji maloobmejnega sporazuma se je z izjavo za javnost oglasil tudi koprski župan Dino Pucer.
Sprejetje sporazuma po njegovem pomeni normalnejše, znosnejše življenja ljudi ob meji, doslej velikokrat odvisno od volje policistov.
"Za naše območje pomeni sporazum tudi odprtje dveh maloobmejnih prehodov - Rakitovec in Brezovica.
Takoj ko bo oblikovana mešana slovensko-hrvaška komisija, pa bomo predlagali, da bi maloobmejni prehod uredili tudi v Hrvojih.
Pomagal ne bo samo dvolastnikom, kot druga dva bo okrepil sorodstvene vezi, uredil zdajšnje težave pri pokopih.
Hrvojsko pokopališče je namreč tudi prostor poslednjega počitka ljudi iz Kučibrega in drugih zaselkov na Hrvaškem.
Poleg prostega pretoka ljudi, blaga in idej prinaša ratifikacija tudi različne možnosti turističnega razvoja, ureditve pešpoti in kolesarskih stez.
Mestna občina Koper ima od nekdaj prijateljske vezi s sosednjimi občinami in je med prvimi podprla pismo o nameri o čezmejnem sodelovanju Istra-Morje-Kras.
Ratifikacija maloobmejnega sporazuma je tako tudi dokaz, da smo prav odločili, s sporazumom pa so se nam vrata za krepitev teh vezi na široko odprla."
Se Tel Aviv vdaja pritisku?
Medtem ko so Palestinci zadovoljno pozdravili podporo ministrov skupine G-8, Izraelci nad spremembo ameriškega stališča niso bili samo presenečeni, temveč tudi globoko prizadeti.
Računali so, da jim bo podpora Amerike pomagala v odporu proti vse večjemu pritisku mednarodne javnosti, da sprejmejo priporočila Mitchelove komisije, ki je predlagala zamrznitev gradnje judovskih civilnih naselij na palestinskih ozemljih in dovolijo namestitev neodvisnih mednarodnih opazovalcev.
Takojšnja vladna reakcija je bila ostra in negativna: "Izrael ne bo dovolili internacionalizacije konflikta s Palestinci, najmanj pa prihoda opazovalcev organizacije ZN, kajti njihova navzočnost na jugu Libanona, v Somaliji ali v Bosni ni rešila ničesar."
V reportaži skopske televizije A1 prebivalci gostivarskih vasi Pirok, Negotino in Gradec potrjujejo, da se mladi Albanci množično priključujejo ONV.
V njene vrste naj bi odhajali prostovoljno, nezadovoljni zaradi sedanjega političnega vodstva.
Po informacijah vladnega kriznega usklajevalnega telesa, ki jih prenaša A1, naj bi se ONV do sedaj priključilo že 1400 prebivalcev gostivarske občine, ustanovili pa naj bi tudi novi četi, 101. in 106.
Poslanec PDP Sefedin Haruni, po rodu iz območja Gostivarja, pravi, da "ne gre za teroriste, temveč za albansko vstajo".
"Številni mislijo, da bodo v gozdu bolj varni kot v porušenih domovih," še dodaja.
Delegati držav članic ZN dan pred sinočnjim iztekom posebne konference o osebnem in lahkem orožju v New Yorku še vedno niso dosegli dogovora.
Mesič povabil Kučana v Umag
Indonezijski predsednik Vahid še vedno prosi in grozi
Ozračje v Indoneziji je napeto.
V prestolnici Džakarti si več kot 40.000 policistov prizadeva ohraniti mir, poslopje parlamenta je dobesedno obkoljeno.
Postopek zamenjave predsednika Vahida so začeli zaradi suma, da je bil vpleten v dva korupcijska škandala, in splošnega prepričanja (izraženega z glasovanjem članov parlamenta), da ni sposoben voditi države.
Dežela ta korak utemeljuje z novim šolskim zakonom, ki za obstoj neke šole predpisuje najmanj 20 otrok, tega pa ogrožene šole trenutno ne dosegajo.
Hiba zakona je, da sploh ne upošteva posebnosti manjšinskega šolstva in tudi ne odročnih krajev.
Na to dejstvo opozarja vodja manjšinskega šolskega oddelka pri deželnem šolskem svetu Tomaž Ogris, ki pravi, da so zaradi delitvenega števila (21) v dvojezičnem šolstvu razredi z 8-10 učenci vsakdanjost.
Nekdo iz Podjune jih je takole označil: "Pravzaprav spet živimo le iz rok v usta."
Center Genove je čez noč postal trdnjava - Ali ima policija res obvestila o možnem terorističnem napadu?
- Člani G-8 se bodo verjetno strinjali vsaj o zbiranju denarja za boj proti aidsu
Če je še bil v četrtek center Genove le mesto duhov, se je včeraj spremenil v pravo trdnjavo.
Tokrat se policisti niso zadovoljili le z tri metre visokimi mrežastimi železnimi ogradami in z ograjami iz zabojnikov okrog tako imenovane rdeče cone, ki zajema predvsem pristanišče, ampak so ogradili praktično ves center - rumeno cono.
Policija pojasnjuje svoje ukrepe s tem, da hoče preprečiti možna teroristična dejanja, češ, da so o tem že dobili nekaj namigov, zato pa so na letališču in okoli mesta postavili protiletalske rakete.
Pred Genovo je tudi del italijanske vojaške flote, zasidrana je ameriška letalonosilka Enterprise, potapljači čuvajo pristanišče, nad katerim tudi nenehno krožijo helikopterji.
Vsega skupaj so v Genovo pripeljali kar 20 tisoč policistov, karabinerjev in pripadnikov finančne policije.
Večina jih je oblečena v težke oklepe, v oklepih so tudi konji.
Mesto je prej podobno mestu po državnem udaru kot pa mestu, v katerem naj bi najvišji voditelji najbogatejših državah sveta razmišljali o prihodnjem razvoju planeta.
Kakorkoli, predvideni scenarij srečanja G-8 teče po predvidevanjih.
V Genovo je že v četrtek zvečer prispel japonski premier Junichiro Koizumi, včeraj pa še vsi ostali povabljenci: kanadski premier Jean Chretien, nemški kancler Gerhard Schroeder, predsednik francoske republike Jacques Chirac, premier Velike Britanije Tony Blair in na koncu še predsednik ZDA George Bush.
Članom G-8 sta se pridružila tudi predsednik evropske komisije Romano Prodi in predsednik Sveta Evrope Guy Verhofstadt, prispel je tudi generalni sekretar OZN Kofi Annan, zadnji pa je pristal na letališču Krištofa Kolumba ruski premier Vladimir Putin.
Vsi razen Busha stanujejo na krovu luksuzne potniške ladje European Vision, Bush pa naj bi prenočeval ali na letalonosilki ali pa na križarki, ki je prav tako zasidrana v genovskem zalivu.
Konec januarja in v začetku februarja letos je potekalo svetovno srednješolsko debatno prvenstvo v Južnoafriški republiki.
Letos je med slovenskimi debaterji mene doletela čast, da skupaj s štirimi sotekmovalci zastopam Slovenijo.
Debatirali smo na teme, kot so: nošenje orožja, kloniranje, poravnava dolgov in kompenzacije, cenejša zdravila za aids...
Skoraj ni bilo aktualne svetovne teme, ki se je ne bi bili dotaknili.
Temu primerne so bile tudi večmesečne priprave in zbiranje gradiva za naše seznanjanje z aktualnimi svetovnimi problemi.
Štiri teme so bile določene že dva meseca vnaprej, ostale štiri so bile t.i. nepripravljene debate, za pripravo katerih smo imeli le uro časa.
V ekipi debaterjev s(m)o debatirali vedno trije, ostali s(m)o poslušali, delali zapiske, se pripravljali na naslednje debate ipd.
V konceptu celotnega svetovnega prvenstva pa je nekaj bolj pomembnega, česar bi se rad dotaknil.
Nisem bil prvi s Koroškega, ki je zastopal Slovenijo na debatnem svetovnem prvenstvu.
Gimnazija Ravne je pred mano na ta tekmovanja poslala že tri dijakinje.
Nika Švarc je bila v Izraelu, Mateja Peter v Londonu in Marta Osojnik v Pittsburghu.
Začetki udeležbe Korošcev na debatnih prvenstvih so bili težki, nismo imeli dovolj znanja in izkušenj, debata pri nas tudi ni bila dovolj (pri)znana.
Upam si trditi, da je Koroška mnogokrat bila in je še kovnica mladih upov, ki pomembno sooblikujejo naš čas.
V letih, kolikor traja dejavnost debate, nam je uspelo tudi na tem področju nekajkrat imeti najboljše posameznike debaterje in debatne ekipe v državi, osvojili smo evropsko lovoriko in bili vedno v vrhu evropskih debatnih tekmovanj, zdaj pa smo se prebili celo v svetovni vrh.
Seveda pa ne gre počivati na lovorikah in se le hvaliti s tem, koliko smo naredili.
Zagotoviti moramo pogoje, da bodo mladi še naprej tako uspešni in bodo imeli boljše možnosti, kot smo jih imeli mi.
Debatiranje je namreč le ena izmed mnogih dejavnosti, ki stanejo, in zato vsak mladostnik žal ne more na mednarodna tekmovanja brez finančne podpore drugih.
Najmanj, kar bi rad, je, da bi debatna in druga obetavna tekmovanja ostala privilegij manjšine, zaradi ljudi, ki kljub svojim možnostim ne ukrenejo nič za rešitev problema.
Že mislec Voltaire je utemeljeval, da je vsak človek kriv za dobra dejanja, ki jih ni storil.
Ampak tukaj ne gre le za "dobra" dejanja.
Gre tudi za neke vrste dolžnost.
Mogoče zaradi tistih majhnih stvari, ki jim pravimo življenje?
Mogoče zaradi naših prednikov, z uspehi katerih se hvalimo, čeprav tudi oni ne bi mogli uspeti brez podpore drugih?
Mogoče tudi zaradi naših otrok, katerim hočemo le najboljše?
Ne smemo pa pozabiti dejstva, da današnja mladina predstavlja potencial bodoče inteligence, ki bo v prihodnosti nadaljevala razvoj Koroške in nasledila sedanjo inteligenco.
To je še posebej aktualno v času, ko se pripravlja oblikovanje pokrajin na državnem nivoju.
Odgovor naj si poišče vsak sam.
Skušala ogoljufati zavarovalnico in policiste
Včeraj zjutraj se je pri kraju Posedarje v bližini Zadra v Dalmaciji pripetila huda prometna nesreča, v kateri je umrl generalni direktor podjetja Varteks iz Varaždina in hkrati tudi direktor hrvaškega nogometnega prvoligaša Varteks ter član skupščine hrvaške nogometne zveze Andželko Herjavec.
V nesreči sta se še dve osebi hudo poškodovali.
Vlado in odgovorne politike sprašujejo, zakaj niso pred odločitvijo o dodelitvi gozdov ljubljanski nadškofiji z referendumom ugotovili volje in mnenja ljudi
Poslanci Državnega zbora so včeraj pričeli osmo izredno sejo v tem mandatu
Najnovejši podatki Hrvaške narodne banke kažejo, da je Hrvaška v prvem trimesečju tega leta prejela samo 65,1 milijona dolarjev neposrednih tujih investicij.
Pri tem se je večji del vlaganj (38,3 milijona dolarjev) izrazil s statistično postavko druga vlaganja, lastniških vlaganj pa je bilo za 29,2 milijona dolarjev.
Pri zadnjih se največ nanaša na izdajanje časnikov, v kar so tujci vložili 11,5 milijona dolarjev.
Po večmesečnih pravnih zapletih je namreč graška založba Styria postala večinska lastnica zagrebške časopisne hiše Večernji list.
Vodstvi Fakultete za strojništvo Univerze v Mariboru in AVL List, zasebnega in neodvisnega podjetja za razvoj pogonskih sistemov z motorji na notranje izgorevanje ter za merilno in preizkuševalno tehniko iz Gradca v Avstriji, ki samo v tem mestu zaposluje 1300 strokovnjakov, dosega pa 95-odstotni izvozni delež, sta se dogovorili za sodelovanje in kooperacijo.
Oba, slovenska fakulteta in avstrijsko podjetje, sta si zastavila zelo visoke cilje.
Njuno sodelovanje bo obsegalo raziskovanje motorjev z notranjim izgorevanjem, razvijala pa bosta nove proizvode do izdelave novih računalniških programov za preračunavanje zahtevnih tehniško-tehnoloških procesov.
Fakulteta za strojništvo, ki bo tudi izobraževala bodoče sodelavce tega avstrijskega podjetja, ima na voljo laboratorije in visoko kvalificirane sodelavce, medtem ko bo podjetje AVL ponudilo ustrezno programsko in denarno pomoč.
Po mnenju dekana mariborske univerzitetne ustanove, prof. dr. Adolfa Šostarja, pričakujejo od sodelovanja predvsem raziskave na zahtevnejših proizvodih z najsodobnejšo opremo in prenos znanja bodočim inženirjem strojništva.
Dogodek, ki se mi je zgodil v začetku junija, je bil že precejkrat opisan in nemalokrat omalovažujoče modificiran.
V Slovenijo sem s pomočjo več organizacij (naj omenim le Društvo slovenskih pisateljev in Kanadsko ambasado iz Budimpešte) povabil kanadskega pesnika Jeana-Paula Daousta.
Vzrok je bil tudi njegovo zanimanje za Slovenijo, ki ga je pokazal že spomladi, ko je v quebeški reviji Estuaire objavil blok sodobne slovenske poezije.
V Ljubljani je imel dve predstavitvi, v KUDu in na Živi književnosti, kjer je bral in spregovoril tudi o homoerotični poeziji, saj nikoli ni prikrival, da je gej.
Celo njegovi nastopi so manjši performansi, ki bi jih v tujini stlačili pod pojem gejevska kultura.
S svojim imidžem je zbujal precej pozornosti na cesti, na samih predstavitvah pa morda nekakšno zadržanost, lahko bi rekel tudi nelagodje.
Skratka, po zadnjem nastopu sva se namenila v znani ljubljanski lokal Cafe Galerija, ki se nahaja v prostorih Mestne galerije - na nek način v prostorih Mestne občine Ljubljana.
Na vratih naju je redar zadržal, češ da ne moreva v lokal, ker da lokal "ni več za take".
Pred leti je bil ta lokal kar dolgo časa nekakšno neformalno zbirališče ljubljanskih gejev.
Iz tega pripetljaja je nastalo protestno pitje Radenske v lokalu in slednjič Pohod proti homofobiji pa tudi vsem drugim oblikam nestrpnosti.
Ker se je v tednu pred pohodom zgodilo še obračunavanje s črnci na Trubarjevi, je bil poleg homofobije izpostavljen tudi rasizem.
Kaj ima to opraviti s pisatelji?
Dejstvo je, da sta bila diskriminirana dva pesnika - in to na podlagi spolne usmerjenosti.
Ali je to razlog, da se ni oglasilo niti Društvo slovenskih pisateljev in da sem na pohodu med tristoglavo množico zaman iskal obraz kakega slovenskega pesnika ali pisatelja?
Že pred leti sem ugotavljal, da ima slovenska literatura zelo zadržan, da ne bom rekel homofobičen odnos do homoseksualnosti - tako v literaturi kot v življenju.
Tokrat se je izkazalo, da ta odnos ni kaj dosti napredoval.
Pisateljska ustava iz 1988 je eksplicitno priznavala enakopravnost ljudi tudi ne glede na njihovo spolno usmerjenost (ta eksplicitnost je bila kasneje v državni ustavi črtana).
Ali je bila tako eksplicitna le zaradi demokratične evforije?
V vsakdanjem življenju se kaj dosti ni spremenilo.
In zadržanost ob pojavu homoseksualnosti je več kot na dlani.
Ali pa je pisateljski molk rezultat apolitičnosti?
Vsekakor se velja ozreti tudi na mlajšo generacijo, ki kaže določen družbeni angažma.
Njihovo zavzemanje za človekove pravice je povsem jasno in se kaže tudi v prej omenjenih manifestacijah, demonstracijah ipd.
Toda ko po eni strani čutijo, da je problem azilantov take vrste, da je tudi njihov in morajo dati svoj glas, se po drugi strani pokaže, da je problem spolne drugačnosti predvsem problem gejev in lezbijk - še celo kljub temu, da sta bila na tej osnovi prizadeta kolega pesnika.
Torej, napadene so bile človekove pravice in literatura, žal oboje s homoseksualno konotacijo, kar je v osnovi zablokiralo slovenske pisatelje pri kakršnemkoli angažmaju.
Problem enostavno ni bil njihov.
V cerkvi sv. Mohorja in Fortunata so letos nastopili Godalni orkester Srednje glasbene in baletne šole iz Ljubljane, Kvartet saksofonov Accademia iz Italije, Camerata Slovenica iz Ljubljane in Simfonični orkester Domžale-Kamnik (komorna zasedba).
Prenekaterega poznavalca Špančevih filmskih del (v slabih petdesetih letih jih je posnel dvaintrideset in vsa so bila v marcu in aprilu predvajana v ljubljanski Kinoteki) bo ob branju nemara presenečala njegova diskretna zadržanost, saj je Bunuel nemalokrat "šarmiral", v kolikor ne bi bilo ustrezneje reči šokiral, predvsem z indiskretnostjo, ko je nenehno obračunaval z licemerstvom in svetohlinstvom buržoazije oziroma klera.
V svojih umetniških izhodiščih ter postopkih, pogosto pa tudi v "življenjski praksi", kot je to Rimbaudu pripisal Breton, je bil in ostajal nadrealist.
Kot očitne primere "nadrealističnih dejanj" naj izpostavim le srditi izbruh jeze, ki se je končal z davljenjem Eluardove in kasnejše Dalijeve življenjske sopotnice Gale, da si je pred premiernim prikazovanjem svojega režijskega prvenca v žepe natlačil kamenje, ki bi ga zagnal med občinstvo, če bi ga to izžvižgalo ter da je staršem svoje bodoče žene prepovedal prisostvovanje na njuni poroki; z neprikritim občudovanjem pa se je denimo odzval tudi na Sartrovo zavrnitev Nobelove nagrade.
V nasprotju s tem je v svojih spominih zelo spravljiv in resnoben - nekaj pikrih besed nameni le svojemu dolgoletnemu prijatelju Salvadorju Daliju -, s prezirom denimo zavrača prostaško izražanje, "liberalizacija je samo odurno popačena svoboda", ugotavlja ob tem.
Navsezadnje prav omenjena presenetljivost pri Bunuelu najbolje zrcali dvojnost in v marsičem protislovnost razvajenega podeželskega otroka, ki nikoli ni potoval iz užitka ali gojil zanimanja za neznane dežele, a kljub temu dalj časa živel v štirih zelo različnih državah, od tega skoraj polovico življenja v Mehiki, čeprav ga je Latinska Amerika od vsega še najmanj privlačila.
"Srečo sem imel", ugotavlja, "da sem svoje otroštvo lahko preživel v srednjem veku", kamor je v njegovem otroštvu bilo zasidrano podeželje spodnje Aragonije, a ga je kljub temu sprva navdušila Amerika, Los Angeles, Hollywood.
Niso pa se še oglasili pisci odkupljenih zgodb Med peto in šesto, Božična zgodba in Prireditev.
Radio Slovenija jih vabi, da se oglasijo z dokazilnim izvodom.
Francoski dnevnik Le Monde je desetim francoskim pisateljem naročil 25 strani dolgo novelo.
Vse poletje bodo izhajale kot posebna priloga sobotnih izdaj časnika.
Med avtorji, kot so Patrick Modiano, Philippe Sollers, Catherine Cusset, Emmanuelle Berneheim, Dominque Noguez, je tudi pisateljica slovenskega rodu Brina Švigelj Merat, ki objavlja pod imenom Brina Svit.
Novelo je napisala v francoščini in nosi naslov Poletje, v katerem je imela Marina telo (v izvirniku L'ete ou Marine avait un corps).
Novela je v 550.000 izvodih izšla 14. julija, na francoski državni praznik, v posebnenm zvežčiču na petnajstih straneh, obenem s člankom, v katerem so tudi izjave pisateljice, na zadnji strani časopisa.
Avtor Jean-Luc Douin med drugim piše, da je Brina Svit rojena v Ljubljani, da je izdala že dva romana v domovini, preden se je uveljavila v Parizu.
Prvi je bil, tako piše, April, eksperimentalen in poetičen, drugi, Navadna razmerja (podpisala ga je s prijateljem pesnikom - Petrom Kolškom, op. p., iz Slovenije), pa se ponorčuje iz Nevarnih razmerij Choderlosa de Laclosa.
Njena prva dva romana nista bila prevedena in v Franciji nista izšla, tretjega, Con biro, pa je pred dvema letoma izdala založba Gallimard.
Dogaja se v Parizu v znamenju Balzaca (ulica Lys-dans-le Vallee - Lilija v dolini; ulica Cousin-Pons - Striček Pons; ulica Illusions-Perdues - Zgubljene iluzije) in odslikava ljubezenski pekel moškega, poročenega z žensko, ki bi lahko bila po letih njegova hči.
Avtor članka se rad poigrava z detajli, omenja, da je junakinja svetlolaska, rojena v Trstu, izgine in svojega moškega kaznuje.
