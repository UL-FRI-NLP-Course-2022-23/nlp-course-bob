Peking - Kitajski voditelji so generalnemu sekretarju ZN Kofiju Ananu obljubili, da bodo ratificirali mednarodno konvencijo o ekonomskih, družbenih in kulturnih pravicah najpozneje do konca marca letos.
Vodja svetovne organizacije, ki je bil do včeraj na tridnevnem obisku v Pekingu, je obljubo sprejel s prepričanjem, da bo izpolnjena, je potrdila njegova tiskovna predstavnica Marie Okabe.
Za večino tukajšnjih opazovalcev je to le še eno znamenje, da je LR Kitajska pripravljena na številne kompromise, da bi svet prepričala, da si tudi glede spoštovanja človekovih pravic zasluži biti gostiteljica olimpijskih iger leta 2008.
Hkrati se je na ulicah kitajskega glavnega mesta občutno povečalo število policistov, katerih naloga je preprečiti množične demonstracije pripadnikov sekte Falun gong na dan tradicionalnega novega leta 24. januarja.
Avtorja filma Mirković in Grlić pravita, da so posneli 230 ur materiala in da bodo najverjetneje pripravili nekakšno TV serijo.
Največja sreča je bila menda, da sta za vlogo v dokumentarcu naključno izbrala Mesića, ki je bil na začetku kampanje »outsider« z minimalnimi možnostmi za uspeh, zato ga najprej sploh niso hoteli snemati.
Ponudbe za odkup filma so že dobili iz Nemčije, ZDA in držav, nastalih iz nekdanje SFRJ.
»Kot članica OZN mora naša država sodelovati s haaškim sodiščem, ima pa tudi vso pravico, da zahteva kazen za tiste, ki so zagrešili zločine nad njenimi državljani,« pravi Grubač.
Gre za aferi z osiromašenim uranom in domnevnim pobojem albanskih civilistov v vasi Račak, druga pa je po prepričanju novih oblasti v Beogradu pomenila neposredni uvod v 78 dni trajajoče napade Nata na ZRJ.
Zato je vodja poslanskega kluba srbskih socialistov v republiškem parlamentu Branislav Ivković izjavil, da bi se morala Carla Del Ponte po prihodu v Beograd predvsem opravičiti srbskemu ljudstvu za zločine, ki mu jih je storila mednarodna skupnost.
Minister Živković pa je zanikal pisanje srbskega tiska, da je pred dnevi dobil zahtevo Del Pontejeve za aretacijo haaškega obtoženca generala Ratka Mladića, ki se domnevno skriva v Srbiji.
Odvetnik nekdanje predsednice Republike srbske Biljane Plavšić Krstan Simić je izjavil, da bi bila morebitna obramba njegove stranke s prostosti zanjo resna grožnja, »saj bi jo lahko likvidirali kot pomembno pričo«.
»Mediji objavljajo domneve o predhodnem dogovoru med haaškim sodiščem in Plavšićevo, po katerem je obtožnica proti njej zgolj formalnost, najpomembnejše pa je njeno pričanje proti Miloševiću, Karadžiću in Mladiću,« je povedal Simić.
