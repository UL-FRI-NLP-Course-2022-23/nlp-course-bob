Bobeka omenjam zato, ker mu je dr. Kapler, distriktni zdravnik iz Kočevja, ki je bil njegov predpostavljeni, dal veliko priznanje, ker je oblasti že l. 1862 obvestil o nujnosti, da se cepljenje proti kozam ponovno uvede.
Tedaj je namreč v Kočevju in v okolici Velikih Lašč razsajala epidemija črnih koz velikega obsega, le v Ribnici, ki leži med obema krajema, ni bilo nobenega primera.
To pa ni le slučajnost, je poudaril dr. Kapler, ampak zasluga tamkajšnjega ranocelnika Johanna Bobeka, ki je tam že pred leti uvedel revakcinacijo.
Do kranjskega lekarnarskega gremija je zadeva prišla šele 12. decembra tega leta, ko je predstojnik Mayr sklical posvet o odredbi za ustanovitev lekarne v Ribnici.
Na seji so načeloma soglašali z njeno ustanovitvijo, zahtevali so le, da se ukineta hišni lekarni ranocelnikov iz Ribnice in Velikih Lašč, da se bo nova lekarna lahko vzdrževala.
Toda predstojnik Kranjskega lekarnarskega gremija Mayr je bil o nameri za ustanovitev nove javne lekarne v Ribnici seznanjen že prej.
Kočevski lekarnar R. Braune mu je že poleti 1890 pisal, da bodo območno lekarno v Ribnici le odprli, saj se je menda posebna območna komisija za to že odločila.
Braunejev asistent Camillo Linhardt si je med službovanjem pri njem pridobil naklonjenost glavarja Thomanna in krajevnega zdravnika v Ribnici, ki bi mu naj ob podelitvi koncesije za lekarno nudila vso podporo.
V tem pismu Braune tudi lepo opisuje Linhardtov značaj.
Imel ga je za zelo dejavnega, pametnega in v vsakem pogledu izkušenega lekarnarja.
"Toda," piše Braune, "Linhardt zna biti tudi neprijeten, zato mu je že s 1. aprilom (1890, op.p.) odpovedal službo v dobri veri, da ga bo ta v 14 dneh zapustil."
Toda Linhardt, ki mu je bilo v interesu, da pri njem ostane čim dlje, ga je zaprosil za 6-tedenski odpovedni rok, za kar je imel pravico, ki mu je Braune ni mogel kratiti.
Zato mu ga je tudi odobril.
e) tudi prosilec Ruprecht ne pride v poštev, saj že ima veljavno koncesijo;
Nobena pritožba ni zalegla
O svojem izboru je kočevsko glavarstvo sicer ostale konkurente obvestilo, vendar brez vsakega pojasnila, kar pa se J. Padarju ni zdelo prav, zato je pisal gremiju v Ljubljano, da je od kočevskega glavarstva dobil samo sporočilo o podelitvi koncesije Linhardtu, ničesar pa o svoji vlogi.
Prav zaradi tega se je pri gremiju zanimal, ali je njegova vloga sploh bila obravnavana.
Iz vsebine pisma pa je razbrati, da je nad postopkom in izborom presenečen.
Ali je lekarni dal ime že Linhardt, nisem mogel zanesljivo ugotoviti, je pa zelo verjetno.
Prvi dokument, na katerem se ime omenja, izvira iz l. 1904.
Med njegovimi sodelavci so bili številni lekarnarski vajenci in asistenti, predvsem Moravci, Čehi in Hrvati.
Že prvo leto svojega dela v Ribnici je Ančik kot svojega asistenta prijavil Kolomana von Čaića, naslednje leto pa že prvega praktikanta Franca Černeta, ki je prakso nastopil 1. avgusta 1896.
Zaradi težkih družinskih razmer in še drugih razlogov je Ančik svojo hišo v Ribnici l. 1956 prodal in se preselil v Celje, kjer je živel njegov sin Jože.
