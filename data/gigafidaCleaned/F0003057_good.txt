Tik pred tiskovno konferenco je SZS poslala Goranu Valiču, predsedniku SBZS, sporočilo, ki sta ga podpisala direktor SZS Jaro Kalan in predsednik SZS Stanislav Valant.
Z dokumentom SZS »izjemoma dovoljuje Poloni Zupan in Roku Flandru v sezoni 2000/01 nastop na 5 tekmovanjih FIS, torej tekmovanjih za svetovni in evropski pokal ter tekmovanjih FIS.«
Potem ko je leta 1993 pri vsega sedemnajstih v šele svojem tretjem nastopu na tekmah svetovnega pokala prvič zmagala na slalomu v Lillehammerju, je s svojo podobo preprostega kmečkega dekleta v hipu postala avstrijski srček, ljubljenka smučarskih navijačev, ki so ji blagohotno odpuščali vse napake, tudi številne odstope, ki so bili pogosto posledica brezglavega tveganja.
Vse do predlani je bila Aleksandra Meissnitzer tista, ki je avstrijski reprezentanci prinašala rezultate, ko se je poškodovala, je bila Renate Götschl končno tako daleč, da je po naslovih svetovne prvakinje v kombinaciji (Sestriere '97) in smuku (Vail '99) osvojila v prejšnji zimi tudi veliki kristalni globus ter si pred dnevi skupaj s Hermannom Maierjem na gala podelitvi v Londonu prislužila naslov zimske športnice sveta.
Nihče si ne upa niti pomisliti, kaj bo v petek, če bi Janici Kostelić uspelo na kombinacijskem slalomu nadoknaditi kake tri sekunde, za kolikor je na treningih smuka zaostajala za Renate Götschl.
Ni dvoma, Štajerko v naslednjih dneh čakajo težke preizkušnje in samo upa lahko, da jim bo bolj dorasla, kot jim je bila pred desetletjem Petra Kronberger.
