Nekdanji predsednik uprave Maksimiljan Senica zanika krivdo pri domnevno nezakoniti prodaji Tamovih stanovanj - Soobtoženi Kapun trdi drugače
Ko je šestnajstletnik izgubil zavest, ga je njegov sorodnik odložil ob športnem centra na Malenškovi in se odpeljal domov
Ljubiševa smrt je še en od tragičnih primerov prekomernega uživanja mamil pri nas.
Sicer pa suhoparne statistične številke kažejo, da vsako leto umre zaradi uživanja mamil vse več mladih ljudi.
Lani je na Slovenskem zaradi uživanja droge umrlo že 18 ljudi, več kot 80 pa so jih zdravniki pravočasno rešili.
Tudi kazniva dejanja in prekrški, povezani z mamili, so v porastu.
Tako je največ kaznivih dejanj v zvezi z mamili na območju ljubljanske policijske uprave, sledita pa ji še koprska in mariborska policijska uprava.
Svojevrsten problem je tudi omogočanje uživanja mamil in vsak leto obravnavajo več kot 300 tovrstnih kaznivih dejanj.
Lani so policisti in kriminalisti obravnavali 988, predlani pa 964 kaznivih dejanj, povezanih z mamili.
Dravograd - Oseminštiridesetletni Franc S. iz Šentjanža pri Dravogradu je imel v nedeljo zvečer kar precej sreče, da se v prometni nesreči, ki jo povzročil, ni huje poškodoval.
Mož se je z renaultom 18 nekaj po pol deseti zvečer iz Radelj vračal proti domu.
Pri Sv. Boštjanu, kakšen kilometer pred Dravogradom, je oplazil nasproti vozečo škodo, zatem pa se je prevrnil na streho in med drsenjem treščil v golfa, ki mu je tudi pripeljal nasproti.
Franc S. se je v nesreči lažje ranil in so ga z reševalnim vozilom odpeljali v slovenjgraško bolnišnico.
Kranj - V četrtek ob 19.45 je v stanovanjski blok v Kranju prišel mlajši moški, star okrog 20 let, visok približno 170 centimetrov, neobrit, kratkih ravnih črnih las, na glavi je imel kapo s ščitnikom, oblečen je bil v sivorjave hlače z veliki žepi na stegnih in v zgornji del trenirke temno zelene barve.
Neznanec, ki je govoril slovensko z gorenjskim narečjem, je pri vhodnih vratih pozvonil na domofon in M. Ž. Š. povedal, da je predstavnik Mladinske knjige ter da je prinesel paket za njenega moža.
Ko je prišel do vrat stanovanja, je ženski izročil paket.
Ko je podpisala prevzemnico, je zahteval še 120 tolarjev, zato je odšla v stanovanje po denar, vrata pa pustila odprta.
Kranjčanka se je vrnila z denarnico, vzela iz nje 120 tolarjev, takrat pa jo je neznanec odrinil v stanovanje in za seboj zaprl vrata.
Ker je ženska začela vpiti in klicati na pomoč, jo je podrl na tla in zahteval denar.
Ko mu je povedala, da ima ves denar v denarnici, je iz nje vzel 95 tisoč tolarjev, ji zagrozil s pištolo, potem pa odšel v neznano.
Policisti roparja še iščejo.
Kostanjevica na Krki - V četrtek ob 19.05 so krške policiste obvestili o požaru v stavbi Pošte v Kostanjevici na Krki, kjer se je okrog sedmih sprožil alarm.
Dim je opazil tudi pismonoša, ki stanuje nad prostori pošte in je takoj izključil električno napeljavo, v prostore pa zaradi dima ni mogel.
Gasilci iz Krškega in Kostanjevice na Krki, ki so prihiteli na kraj, so požar ukrotili že v desetih minutah.
Ugotovili so, da je zagoerlo na štedilniku, ki ga niso uporabljali in prej ni bil priključen na električno omrežje, na njem pa je bila plastična škatla z voščilnicami.
Tistega dne popoldne sta delavca čistilnega servisa strojno čistila prostore pošte, pri tem pa sta uporabljala tudi vtičnico v tem prostoru.
Potem ko sta končala s čiščenjem, sta najverjetneje priključek štedilnika vtaknila v vtičnico, tako da se je plošča na štedilniku segrela, gumb pa je bil vklopljen.
Nastalo je za približno 100 tisoč tolarjev škode.
Deklica padla v jašek
