Po eksploziji poleg prvotne vrtine izvrtajo še eno, ki ima manjši premer.
Z njeno pomočjo iz votline, nastale pri eksploziji, odvzamejo vzorce trdnih in plinastih radioaktivnih snovi.
Slednje nato analizirajo bodisi v laboratorijih na kraju samem bodisi v Franciji.
Pri vrtanju druge vrtine je treba paziti, da ne pride do uhajanja radioaktivnih snovi iz komore eksplozije; to bi namreč povzročilo podzemno in podvodno kontaminacijo.
Poskus bodo seveda opravili šele po številnih poprejšnjih poskusih z laserjem ter potem, ko bodo vsi spremljajoči pojavi popolnoma obvladljivi.
Tedaj bo mogoče tudi priti do natančnih podatkov o tem, kako dozirati vsakega od izotopov glede na želeni učinek.
