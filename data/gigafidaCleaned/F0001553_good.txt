Iz Sarajeva mislijo vojaške oblasti Andreja poslati v Skopje, od koder naj bi odšel opravljat takrat najtežje naloge na Kosovo.
Vendar Andreju, mlademu podporočniku JLA, to poslanstvo ni usojeno.
Že takrat si želi služiti rodni Sloveniji.
S pomočjo matere in nekaterih visokih slovenskih oficirjev mu uspe nemogoče.
Namesto na Kosovo pride Andrej leta 1983 v Slovenijo, kjer postane komandir voda planinske brigade na Bohinjski Beli.
Glavna novost zakona naj bi bil neobdavčljivi del dohodkov v višini 10-odstotne letne povprečne plače, za katerega ne bi bilo potrebno z dokumenti dokazovati njegove namenske uporabe.
Gre preprosto za to, da se odpravi sedaj veljavna možnost posameznega zavezanca do 10-odstotnega zmanjšanja osnove za dohodnino, namesto te ugodnosti pa naj bi se osnova za dohodnino zmanjšala enako za vse davkoplačevalce za znesek, ki znaša 10 % letne povprečne plače.
Državo je k takemu predlogu pripeljala ugotovitev, da so lahko dosedanjo 10-odstotno olajšavo uveljavljali predvsem tisti z nadpovprečno velikimi dohodki, ostali dve tretjini davčnih plačnikov pa majhni dohodki med letom niso omogočali uveljavljanja olajšav (npr. z dokumenti dokazani nakup vrednostnih papirjev, stanovanja, knjig itd.).
S tako spremembo se bo premožnejšim dosedanja olajšava zmanjšala in zato povečala davčna obremenitev, pri manjših dohodkovnih razredih pa bo ravno obratno.
Bistveno pa je, da naj bi se 10-odstotno zmanjšanje osnove za dohodnino uveljavljalo že tekoče med letom v obliki mesečnih akontacij, in sicer pri prijemkih iz delovnega razmerja in pokojninah.
Posledica uvedbe neobdavčljivega dela dohodka je tudi sprememba, da se pretežni del sedaj uveljavljenih olajšav odpravi.
Od dvanajstih možnih olajšav bi ostale le še štiri.
Tako bi se lahko osnova za dohodnino zmanjšala samo še za sredstva, vložena v dolgoročne vrednostne papirje; porabljena za nakup ali gradnjo stanovanjske hiše ali drugačno rešitev stanovanjskega problema; prispevke in premije, namenjene povečanju socialne varnosti; prostovoljne prispevke za humanitarne, športne in druge zakonsko določene namene ter sredstva, plačana za samoprispevek.
Razen za samoprispevek bi lahko navedene olajšave zmanjšale osnovo za dohodnino le za 3 % njene vrednosti (sedaj velja možnost 10 % zmanjšanja osnove za dohodnino).
Spomnimo še, da olajšave ne bi veljale več za nakup knjig, športnih pripomočkov, varstvo okolja, znanstveno-raziskovalno delo itd.
Staneta rodijo 16. novembra 1925 v Hrastniku.
Mati Pavla je gospodinja, oče, ki mu je ravno tako ime Stane, pa se že kot trinajstletni fantič odpravi rudarit v tamkajšnji rudnik.
Oče bo po nezaslišanem trboveljskem štrajku januarja 1958 prevzel vodenje rudnika.
Glavna atrakcija Stanetovega otroštva so sporadični preleti avionov, ko je potrebno kar se da urno steči na bližnji grič, da bi bilo letalo mogoče opazovati čim dlje.
V štiriletni osnovni šoli, ki jo obiskuje v rodnem Hrastniku, velja za nadarjenega učenca.
Tako nadarjenega, da ga učitelji zadnje leto brezplačno inštruirajo, kar mu omogoči, da prvi letnik gimnazije položi z izpiti in se vpiše neposredno v drugi letnik bežigrajske gimnazije.
Po osvoboditvi se Stanetova poldrugo desetletje trajajoča kariera profesionalnega vojaka prične z velikim razočaranjem, ki ga doživi, ko mu izročijo prvo oficirsko plačo.
Povsem nov svet, ki naj bi bil rojen v svobodi, namreč ne bi smel poznati denarja.
Skupaj s 14. divizijo konec tega leta odide v Vojvodino, čez leto dni pa na Hrvaško.
Leta 1947 zvezno vojaško poveljstvo dokončno razformira 14. divizijo, katere del je Stanetov divizion planinske artilerije, slovenski oficirski kader pa razprši po vsej Jugoslaviji.
Stane pristane v Zadru, prvič v življenu uzre morje in se lastnoprstno prepriča, da je res slano.
Do leta 1950 na tamkajšnji Višji artilerijski šoli predava politično ekonomijo in polit-ekonomsko geografijo, nato ga premestijo v Novo mesto, kjer postane tožilec divizije.
Ko leta 1953 promovira v namestnika tožilca ljubljanskega korpusa, je že poročen in oče Igorja in Tatjane.
HUMPHEREY Peteru, nato pa je pripotoval v Ljubljano v torek
Tatjana pa je prof. angleščine in urednica glasila
SLOVENCI SE BOMO POŽRLI SAMI!
Tisti hazarder, ki ni vajen izgubljati
Danilova poslovna strategija temelji na ugotovitvi, da je evropski igralniški biznis ostal za časom, saj se manire v evropskih igralnicah od 19. stoletja niso spremenile.
Zato pa so se inovacije dogajale v ZDA, recimo v Las Vegasu.
Meni, da gost lahko v igralnico tudi prikolesari in da ni nujno, da bi imel luksuzen avto.
Povprečno 2.000 gostov dnevno zahaja v Hitove igralnice.
Na lestvici po dohodku največjih slovenskih podjetij Hit leta 1990 zasede 23. mesto, leto dni kasneje pa se zavihti na šesto mesto.
Danilo s sodelavci leta 1991 ustanovi podjetji Hittours, d. o. o., in Hit Consulting, d. o. o.
Ker vlada razmišlja, da bi igralnice podržavili, Danilo stopi v akcijo in s spretnim lobiranjem med parlamentarci triumfalno prepreči njemu nevšečno varianto.
Privatizacija Hita pa po tihem teče naprej.
Novembra 1991 začne varnostno-informativna služba spremljati dogajanje v Hitu.
Prisluškujejo Danilovemu telefonu.
Leta 1992 z ožjim poslovodstvom ustanovi podjetje Daimond, d. o. o., ki kupi propadli hotel Argonavti.
Kredit za kupnino Daimond po noro ugodni obrestni meri najame pri Hitu, hkrati pa Daimond Hitu po komercialni najemnini odstopi prostore.
Danilov ugled v širši družbeni skupnosti narašča premosorazmerno z uspešnostjo podjetja.
Društvo Manager in revija Manager Danilu ter še dvema podjetnikoma dodelita laskav naziv manager leta.
Danilo pa razmišlja, da bi trgoval z dragimi kamni, vendar posla ne bo realiziral.
Bolje pa kaže načrtom, ki se tičejo širjenja igralniške mreže: razmišlja, recimo, o otvoritvi igralnice v Moskvi in na Češkem.
Danilo pogosto razglablja o slovenski turistični viziji in meni, da bi morala Slovenija do maksimuma razviti igralniško ponudbo.
Hit je največji mecen kulturnih in športnih prireditev, saj za sponzorstva namenijo milijon mark letno, Danilo pa se jeseni 1992 odloči, da bo kandidiral za državnega svetnika.
Uradno ga predlaga Vladimir Makorič, kolega iz Hita, podprejo pa ga lokalne podružnice liberalnih demokratov, socialistov in združene liste.
Združena lista Danilu pomaga z računalniško disketo, na kateri so naslovi vseh gospodinjstev goriške volilne enote, zato lahko pošlje predvolilno pošto v vsak dom.
Danilo, kakopak, zmaga tudi na volitvah.
Jeseni 1992 pa Hit obišče inšpekcija SDK.
Kdo je kdaj?
NE VEM 31,51
LAŽJA POT: KDO NI SODELOVAL?
Redko reagiram hitro in ustrezno, a tokrat se mi je posrečilo.
Zagrabil sem baby phone, pritisnil obraz čisto k režam in zarjul:
»Mama, zate je, stric Janez kliče z Golnika!«
S kremenitostjo Slovencev se je nedavno končala ena od TV oddaj.
Sicer mi ni bilo jasno, kako se kremenitost ugotovi, in še manj, kako se jo izmeri, in zato tudi ne, katera stran je bila bolj kremenita.
Nasploh pa se mi slovenski nacionalisti ne zdijo nič lepši od navadnih Slovencev.
Tudi z etničnostjo imam težave.
Ker so, kot pove priimek, moje prednike v 16. stoletju v Bohinj naselili briksenški ali pa freisinški škofje, bom, ko bodo ugotovili, da so Slovenci Veneti, nekakšen etnični pritepenec.
Kdo je kdaj?
Biografiral Matija Grah, ilustriral Josip Visarjonovič
Sedanja in prihajajoča razkritja o slovenskih politikih so dragocen prispevek k razvoju slovenske države.
V Sloveniji se drugače širi grda navada, da iz še tako drobne zadeve, kot so razkritja udbovskih dosjejev, napravijo domala nerešljiv problem.
Eden bo opozarjal, kako s tem kršimo zasebnost in intimnost državljana-politika, drugi bo zadovoljno opominjal, da je to lažna morala, če se spravljamo le na agente UDBE, ne pa na njihove gospodarje, ki so čistih rok vodili ustrahovanje državljanov, spet tretji bo pronicljivo pokazal, kako je bistven problem odtekanje informacij iz tajnih služb v korist političnih izsiljevanj, četrti, kako je UBDA neodgovorno razmetavala denar za zbiranje splošno znanih informacij, peti bo pokazal, kako je sodstvo preveč tolerantno do časopisov, ki objavljajo udbovske dosjeje, potem šesti se bo spotikal ob vprašljivo verodostojnost dokumentov, češ ona številka tam pa kaže, da je bila naknadno pripisana itn.
Mislim, da sem dolžan dati še neka pojasnila g. Jožetu Savinjšku, ki se je edini predstavil z imenom in priimkom v Mladini št. 27 z dne 13.
Prvič: Kdo sem?
Jedro starodavne Hrvatske, saj je bil svojčas Knin glavno mesto države, so prišleki odtrgali od matičnega telesa, tam pobijajo in uničujejo vse kar je hrvaškega, pa tudi bližnje pokrajine, ki jih vojaško niso mogli zasesti, uničujejo, požigajo in z granatami razbijajo.
Pred vrati Zagreba se je ta srbska drhal usedla, sedaj pa jo ščitijo in branijo celo čete OZN.
Mesto, da bi upoštevali tak težak položaj, nesrečo, negotovost, Slovenci pritiskamo nanje z zadevami, ki so pravzaprav malenkost v primeru z njihovo narodno nesrečo.
Lahko nas je sram, ker se ne potrudimo, sočustvovati z njimi, temveč skoro izrabljati ta položaj.
Kaj vse govori Jelinčič, ta ne sojeni, nerazumni in demagoški poslanček - enodnevnik, kaj vse govori po oblasti hlepeči Rupelj in še drugi.
Narod ali država ne more biti na slabem glasu, to je edino voditelj.
Kako zvišeno direktor Uniona nastopa v zadevi Buzetske pivovarne, češ, mi smo mi!
Leta 1986 se je v angleškem fanzinu From Silents to Satellites, ki se kajpada tiče obskurnih, buffovskih in docela preverjenih informacij iz skrivnih lož filmske glasbe, pojavilo epohalno vprašanje, ali se je sploh že rodil Italijan, ki bi mogel dostojno naslediti Ennia Morriconeja.
V naslednji številki si je vpraševalec odgovoril kar sam, in sicer s tole elipso: "Morda ostaja maestro M. za zdaj še brez dediča, zato pa je maestro F. z dvema letošnjima filmoma poskrbel za zapuščino pokojnega Nina Rote.
Angažiral je Nicola Piovanija, ki sicer komponira za manj znane azzure že od leta 1970, v nedavnih partiturah za Ginger in Freda ter Intervju pa je pokazal, kaj se lahko izcimi iz najvišjega produkcijskega motiva - nič drugega kot docela prilagodljiv in prilagojen glasbeni motiv.
Cirkusantske variacije na starodavno temo 'Anita & Marcello' so najlepša muzika, kar so si jo mogli zamisliti za proslavo 50-letnice Cinecittà, in nov uspeh za nikoli razrešeno razmerje med podobo in zvokom, s katerim nas Italijani vedno tako radi puščajo negotove."
Ko sta Piovanija najela še brata Taviani, in ko je 1990. nastala satiejevska, jokavo počasna kantilena za klarinet, klavir in orkesterček, ki je diktirala nov tempo izdelku Sonce tudi ponoči, ni bilo več dileme - svet je začel spoznavati novega komornega atmosferca.
Španski režiserji so striktni maherji: Kadar jim rabi inštrumentalna pomoč, gredo k tujim poznavalcem, vokal pa dosledno prepuščajo svoji folklori.
Pa še deljivo konkurenčni so - Pedro Almodóvar si v stiski prigrabi Morriconeja, Bigas Luna pa Piovanija.
Ker vemo, da vas je grška tragedija Pršut, pršut telesno, duhovno in duševno prevzela, in ker se še spominjate nostalgičnega kitarskega vzorca, kakršnega si je za Ciminovega Lovca na jelene (1978.) iz srca strgal Stanley Myers, boste pričujoči CD radostno použili.
Piovani ne misli samo na filme, pač pa tudi na rast vaše osebnosti.
In ker se vam bo na morju zahotelo tudi španskega jazza, je Pršutu pridodana še banda sonora original za Lulujine starosti.
Slovensko vlado tedaj že tretje leto vodi Stane Kavčič in spomladi se Živko udeleži skrivnega sestanka partijskih liberalcev na gradu Strmol pri Tržiču.
V druščini, ki razpreda o nujnosti nadaljevanja začetih gospodarskih in družbenih sprememb (pluralizmu lastnin, politično pluralni SZDL po vzoru OF pred Dolomitsko izjavo, umiku ZK iz ekonomije in podjetij, vsaj delni obnovi slovenske vojske v okviru JLA itn.), najdemo poleg tedanjega predsednika slovenske vlade Staneta Kavčiča še Toneta Kropuška, zveznega mladinca Janeza Kocijančiča, Milana Kučana, Mojco Drčar-Murko, Frančka Mirtiča, dr. Ernesta Petriča, dr. Zdenka Roterja in druge.
1983. se Živko vnovič poroči, naslednje leto pa na povabilo podpredsednika zvezne vlade Janeza Zemljariča v vladi Milke Planinc prevzame mesto podsekretarja za makroekonomsko politiko.
Preseli se v Beograd.
Leta 1985 napreduje v direktorja Zveznega zavoda za cene.
Živkov Zavod jugoslovansko javnost oskrbuje s statistikami, ki postanejo del popularne kritike ekonomske politike jugoslovanskih vlad.
Decembra npr. Zavod izračuna, da »bi moral povprečen jugoslovanski delavec delati natanko 4.585 ur, torej več kot dve leti, če bi si hotel kupiti povprečni jugoslovanski avto, Zastavo 101.
Pri tem ne bi smel ničesar zapraviti in cene se ne bi smele niti malo povečati«.
Živko je tudi član vladne protiinflacijske komisije.
Spomladi 1986 vlado Milke Planinc zamenja Mikulićeva, Živko pa na prigovarjanje Milana Kučana, ki tedaj prevzame vodenje slovenske partije, prevzame funkcijo izvršnega sekretarja CK za gospodarstvo.
Iz Beograda se vrne v Ljubljano, še poprej pa na povabilo japonske vlade dva tedna gostuje na Japonskem.
Njegov silni delovni tempo (v enem dnevu ima po osem sestankov) je preveč tudi za fanatično delavne Japonce.
Gimnazijec Mitja telovadi pri Sokolu na Taboru, bleščeče šahira ter prevaja pesmi.
Po maturi leta 1938 na ljubljanski univerzi vpiše pravo ter se včlani v manjšinsko (primorsko) društvo Doberdob in levičarski Slovenski klub.
V slednjem se seznani z nacionalnim programom KP Slovenije.
Spozna, da imajo samo komunisti pravi nacionalni program: edini govore o samoodločbi slovenskega naroda, o državnosti Slovencev in so sploh edini, ki razmišljajo tudi o problematiki manjšinskih Slovencev.
Leta 1940 začne delati v Centralni tehniki KPS, ki se ukvarja z izdajanjem letakov, brošur ipd.
Preden bo oktobra 1941 sprejet v partijo, bo na matrice za ciklostil štirikrat pretipkal celotno Zgodovino VKP (b).
Zato - drugače od večine komunistov, ki preberejo zgolj prva (Stalinova) poglavja - pozna celotno vsebino knjige.
Prvo službo nastopi leta 1969 v Fekru Slovenj Gradec, kjer pripravništvo konča kot tehnični vodja.
Seznani se z Borisom Vadnjalom, Kavčičevim ministrom za ceste, ki mora leta 1972 zaradi »cestne afere« zapustiti vlado.
Vadnjal dobi nalogo sanirati Metalno in k sodelovanju povabi tudi Hermana.
Metalna je takrat z več kot sedmimi milijardami dinarjev izgube daleč največji izgubaš v Sloveniji.
Herman postane direktor enega tozda in član poslovodno koordinativnega odbora.
Vadnjal postane Hermanov mentor in on je tisti, ki ga prepriča, da je potrebno ZK liberalizirati od znotraj, zato leta 1976 stopi v partijo.
V tem času se skupaj z Vadnjalom trikrat sreča s Stanetom Kavčičem.
Ker Kavčič prebiva takorekoč v hišnem priporu, se pogovarjajo v parku.
Leta 1978 postane Metalna najboljše jugoslovansko podjetje, Vadnjal pa zapusti podjetje.
Zato tudi Herman oddide v Kovinotehno.
Eno leto je pomočnik glavnega direktorja Janeza Lenasija, potem pa sam prevzame direktorski stolček.
Herman močno pomladi ekipo in v letu 1982, ko podjetje zapusti, je Kovinotehna po podatkih Ekonomske politike po rezultatih na področju zunanje trgovine najboljše podjetje v Sloveniji, na področju notranje trgovine pa prvo po prometu in drugo po rezultatih.
V času Milke Planinc, bonov, voženj na par in nepar Janez Zemljarič Hermana povabi v republiško vlado.
Postane minister za industrijo, gradbeništvo in energetiko.
Ker ima kot predsednik republiškega komiteja v okviru zvezne regulative izredno majhen maneverski prostor, ga delo v vladi ne veseli.
Marca 1983 reče Zemljariču, naj mu na zemljevidu s prstom pokaže katerikoli kraj v Sloveniji, da gre tja.
Konec aprila mu Zemljarič ponudi Gorenje, kjer sta se do takrat izmenjali dve neuspešni prisilni upravi.
Herman izziv sprejme, čeprav vnaprej ve za velikansko izgubo.
Ko 6. junija v Gorenju uvedejo ukrep družbenega varstva, Herman postane prisilni upravitelj.
Mandat prisilne uprave je lahko po takratnih zakonih trajal samo 1 leto + 6 mesecev, zato leta 1984 postane predsednik poslovodnega odbora Gorenje.
Hermana v Gorenju pričaka 113 milijonov dolarjev izgube in zadolženost, ki znaša 130 milijonov dolarjev.
Ugotovi popoln razkroj sistema in vrednot.
Zato se s fotografom peti dan po nastopu v Gorenju sprehodi po obratih in fotografira razsuta in umazana stranišča, pikado v neki delavnici, reprodukcijski material, ki leži nezaščiten na dežju, in podobno, potem pa fotografije razobesi po vseh skupnih prostorih in doda pripis: »Ali si želimo takšno Gorenje?«
To počenja enkrat letno do leta 1986, ko ugotovi, da to ni več smiselno, ker je stanje urejeno.
Med akcijo »petsto ljudi v proizvodnjo« delavce iz režije brez ustrezne izobrazbe zaposli za stroji.
V prvem mesecu njegovega dela v Gorenju se fizična proizvodnja poveča za 43 %.
Finančno sanacijo zaključi leta 1985, ko pokrije izgubo.
Dve tretjini izgube pokrije Gorenje samo, eno tretjino pa pokrijejo s pomočjo Ljubljanske banke, Jugobanke in Sklada skupnih rezerv Republike Slovenije.
Slaba dva meseca po izpustitvi iz pripora izbruhne JBTZ, Vladimir pa je brez obrti, brez službe in tudi brez denarja.
Loti se izdelovanja priponk na temo četverice (»Janša go home!«, »Janez ni kriv!« itn.), ki gredo na Roški za med.
Še posebej dobro se prodajajo na prvem zborovanju Odbora na Kongresnem trgu in Vladimir je ves nesrečen, ker mu na zborovanju predčasno poidejo.
Septembra se mu uspe zaposliti v komerciali logaške obrtne zadruge Notranjka, kjer ostane leto dni, nato pa decembra 1989 ustanovi podjetje Optimizem, d. o. o.
Registrira ga za vse dejavnosti, za katere je kako podjetje sploh mogoče registrirati.
Njegovi prvi posli so trgovski, povezani s telefonijo.
Po vojni se julija 1945 vrne v rodne Jelše, naslednje leto pa se vpiše v nižjo strokovno (obrtno) šolo v Ljubljani.
Stanuje na Karunovi 4 v Trnovem, pri nečaku Jožefa Plečnika, v hiši, v kateri bo kasneje domoval Arhitekturni muzej.
Jeseni 1948 nadaljuje šolanje na Srednji kmetijski šoli v Mariboru.
Po maturi 1951. se zaposli v ljubljanski Mestni vrtnariji.
Dopoldan po ljubljanskih parkih in zelenicah sadi rastline, popoldan pa prebira strokovne knjige.
Leta 1952 v reviji Sadjarstvo, vinarstvo in vrtnarstvo objavi enega svojih prvih strokovnih prispevkov o cvetlicah: Hortenzija.
Istega leta se odpravi na služenje vojaščine v Bitolo.
Tamkajšnjo šolo za rezervne oficirje obiskuje skupaj s skladateljem Mojmirjem Sepetom.
Težave ima, ko ob veliki noči dobi nenavadno veliko čestitk.
Kasneje bo izjavil, da mu je tedaj »komaj uspelo, da sem ostal v šoli«.
Ko se leta 1953 vrne v ljubljansko Mestno vrtnarijo, je Jože rezervni podporočnik.
Film nas je pripeljal do fuka stoletja, toda s stripom smo otipali meje večnosti in s Schultheissom odkrili fuk tisočletja.
S. k današnjim A4 klasikom: čeprav je bila Zdravljica že ustripljena, Slovenska himna še ni bila.
In razlika je očitna.
Domovina se ga začne spominjati v 60. letih.
Leon postane nosilec številnih priznanj.
Mednarodni olimpijski komite ga na univerziadi v Zagrebu leta 1987 odlikuje z l'ordre olympique.
V televizijski oddaji ob 90-letnici preseneti z izredno čilostjo in vajami na krogih, ki jih ima obešene na podbojih vrat.
Leta 1989 pri Dolenjski založbi izide Leonova avtobiografska knjiga Mojih sedem svetovnih tekmovanj.
Je eden od ustanoviteljev Slovenskega olimpijskega komiteja in njegov častni član.
Leta 1992 je vabljen na olimpijske igre v Barceloni, kjer ga kot najstarejšega živečega olimpijskega zmagovalca sprejmejo z ustreznimi častmi.
Novinar Franček Jauk za televizijsko oddajo, v kateri nastopa Leon, prejme številne, tudi mednarodne nagrade.
Ob 95-letnici Novo mesto sicer skromnemu Leonu priredi spektakel Pariz-Amsterdam-Berlin-Novo mesto, ki ga inscenira Matjaž Berger.
Dež prepreči izvedbo prvega dela spektakla, padalskega desanta na osrednje novomeško križišče.
Zato pa drugi del prireditve, ki poteka v športni dvorani Marof, Leona navduši.
Dr. Janez Drnovšek Leonu podeli kolajno sokolskega viteza.
Januarja 1975 Janez postane novinar vestičar pri mariborskem dnevniku Večeru.
Na novo delovno mesto ga pospremijo nič kaj prijetne govorice, češ da ga je »med novinarje inštalirala Udba«.
V Večeru se novinarsko ukvarja z Zvezo komunistov, JLA in teritorialno obrambo ter revolucionarnimi tradicijami.
Hitro napreduje od novinarja do komentatorja in po poldrugem letu je leta 1976 že glavni urednik.
V službo sprejme Draga Jančarja, za kar si mora dovoljenje izprositi od tedanjega šefa SZDL Mitje Ribičiča.
Janez je družbenopolitično aktiven: načeluje organizaciji Zveze rezervnih vojaških starešin v KS, je član odbora za negovanje revolucionarnih tradicij pri mestni SZDL ipd.
Vrhunec njegove posvečenosti v politiko so t. i. »informacije«.
Vsak torek zjutraj se udeleži neformalne koordinacije, na kateri se mariborski politični veljaki dogovorijo, kaj bodo njihove politične organizacije in skupščine po obširnih javnih razpravah sprejele, sam pa kot glavni urednik skrbi za »pravilen odmev« teh političnih akcij v Večeru.
Leta 1978 od tedanjega mariborskega partijskega sekretarja Jožeta Florjančiča dobi partijsko nalogo, da mora šest novinarjev odstraniti iz Večera.
Ti naj bi, kot je ugotovila tedanja SDV, bili »sovražno jedro« v Večerovi hiši in so v nekem bifeju javno govorili proti Titu.
Njihova odstranitev naj bi bila preizkusni kamen, ob katerem naj bi se izkazalo, ali je Janez sposoben za glavnega urednika ali ne.
Janez začne akcijo, a še istega leta pade v partijsko nemilost sam.
Kaplja čez rob je članek »Nasvidenje, Maister!«, v katerem popiše, kako je bil po odločitvi mariborskih političnih veljakov iz preddverja mariborske skupščine umaknjen kip generala Maistra.
Konec leta mu tedanji sekretar CK ZKS France Šetinc na Gorjupovih dnevih ponudi »deal«: pri Večeru ne more ostati, lahko pa postane mariborski dopisnik glasila Komunist, vendar pod pogojem, da v Večeru ne zakuha nobenega škandala ter se pusti mirno odstaviti.
Leta 1963 maturira, maturantskemu izletu na Silbo pa se odpove, ker gre v Srbijo gradit avtocesto.
Je namestnik komandanta brigade, vendar mora opravljati vse naloge komandanta.
Sicer pa ni povsem prepričan, ali bi študiral elektrotehniko ali psihologijo.
Ko se vendarle odloči za elektrotehniko, si izbere serijo računalniških predmetov, radovednost pa mu ne da miru, zato se vpiše še na psihologijo in tam tudi absolvira.
Za diplomsko nalogo na elektrotehniki si izbere računalniško temo in s podatki napolni največji republiški računalnik CDC 3300.
Ukvarja se s kognitivno psihologijo in tuhta o umetni inteligenci.
Del prostega časa preživlja kot predsednik Društva prijateljev mladine v krajevni skupnosti Hinko Smrekar.
Biografiral Ali H. Žerdin, ilustriral Josip Visarjonovič
Urednik Tednika Andrej Marin je znan po tem, da nudi avtorjem najboljše razmere za delo: dovolj terminov, dobre ekipe, skrbne tajnice.
To naredi televizijo.
Tednik ima tudi dobro sceno, ki se upravičeno sklicuje na tisk.
Znamenito geslo »Radio novico objavi, televizija jo pokaže, časnik jo razloži,« ne velja več vedno in v vseh primerih.
Časi, ko so se radio, televizija in časopisi bali drug drugega, so mimo.
Vezi med njimi so postale goste in močne, zlasti finančne, pa tudi druge.
V Nemčiji, na primer, so med političnimi oddajami tipa Tednik najboljše tiste, ki jih pripravljata Spiegel in Stern, med kulturnimi pa tiste v produkciji DCTP, družbe, ki so jo v ta namen ustanovili Spiegel, Süddeutsche Zeitung, Zeit, Neue Züricher Zeitung, torej sami časopisi, in filmski režiser Alexander Kluge.
Vest, da se Delo Revije spušča v televizijski projekt Evro 3 je prvi primer takega povezovanja v Sloveniji.
Če projekt res temelji le na pričakovanju sodelovanja s Berlusconijevim Fininvestom, ne bo nujno dolgotrajno, bo pa, glede na njihovo glavno zvezo z gospodom Berlusconijem, nedvomno vznemirljivo.
Od tresočih se gora je tako ostal le še vsakoletni pohod na Triglav.
Tušar, ki je med vojno pognal v zrak pol z gorivom napolnjene Postojnske jame, je letos na Kredarico prisopihal skupaj s še 142-imi vojnimi veterani.
Njegov 86-letni partizanski tovariš je priplezal do številke 273.
Tolčejo nove rekorde, vendar jih je iz leta v leto manj.
Toda tisti, ki še pridejo, so polni energije, ko zapolčkajo in zavalkajo, že med potjo zajodlajo kakšno partizansko vižo, pojedo kakšen tegel v zaseko namočenih klobas, popijejo par bokalov vina ali si privoščijo kakšen pir v improviziranem bifeju ob Aljaževem stolpu, kjer vam član podjetne družine Saksida (glumači, misleci…) skupaj s prijatelji postreže s hladnim pivom in kokakolo.
Ste bili z gladovno stavko pripravljeni iti do konca?
Kako pravzaprav gledate na vojno v Bosni in Hercegovini in na to, da srbske enote danes sodelujejo v napadih na mesta, pobijajo civiliste ter etnično čistijo deželo?
Vuk: Med programom SPO in temi idejami so velike razlike…
Sicer pa ta razlika tudi meni včasih ni bila čisto jasna…
Se boste torej vrnili na ulice?
Danica: To je napačno mnenje.
Kako bi lahko SPO podpiral vojno, ko pa je Vuk, ko se je vojna začela, javno pozval državljane k dezerterstvu?
Niti v eni državi na ozemlju nekdanje Jugoslavije in širše ne poznam takega primera.
Vuk je res govoril o srbskih deželah, toda hkrati se nikoli ni zavzemal za vojno kot način reševanja ozemeljskih sporov, tako kot na primer Šešelj, pač pa za reševanje sporov po mirni poti.
To je tudi moje mnenje.
Le kaj nam bodo z zločini osvojene občine in vasi, porušene in brez ljudi?
Vuk je že od začetka vedel, da to ne vodi nikamor.
Toda svet razlike med opozicijo in oblastjo noče videti in se še naprej pogaja z zločinci.
Poglejte, Zahod je Havla in Walenso politično sprejel in podprl, še preden sta prišla na oblast.
Sprejemali so ju z vsemi častmi, jima dajali legitimnost.
Zahod nikoli ni dostojno sprejel niti Vuka niti kateregakoli drugega voditelja srbske opozicije.
Zmeraj so jih sprejemali nekakšni nižji uradniki in namestniki ministrov.
Ljudje v Srbiji to vedo.
Če želijo tuji državniki spremembe v tej državi, bodo morali dati politično, moralno in finančno pomoč srbski opoziciji.
V Srbiji ima denar samo vladajoča SPS, vse, kar delamo drugi, delamo iz entuziazma in z lastnimi sredstvi.
To je nevzdržno.
Danica: Za to nimamo sredstev.
Če bo Milošević hotel konflikt na Kosovu, je ni sile na svetu, ki bi ga ustavila.
Ali nam oznake kot »federalna država«, »zlovešči Miodrag Bulatović«, »skupna jedra«, »depozit« itd. danes sploh še kaj pomenijo?
Zato so objave preteklih razmislekov brez navedenega mesta prve objave ter eventualnih odzivov v javnosti hudo samozadostno in samovšečno dejanje.
Kot da nimamo drugega dela razen spremljati Poniža.
Ali je tudi to črtomirovstvo?
G. Šalamon nima o slogu in življenju niti najmanjšega pojma, ona (morda pa je to celo on) se ne ubada s plasmajem, promocijo, preračunljivostmi in povšečnostmi, pač pa neženirano piše in svoje gradivo razpreda vrh ene same težave: Kako se lahko za moškega konča, kadar ga goni neukrotljiva sla po ženskah in njihovih telesih; kaj se peti, kadar se fuk ne splača?
Reč se ji/mu skoz dolgočasne, romantične in freudovske prigode postilja po bolj ali manj alegoričnih sipinah, sred katerih navsezadnje skipi moška skulptura, ki se ne more več zbezati iz telesja "Prakurbe".
Ko nam je prebrati poslednje vrstice, se razprši sleherna dvomba o tem, ali je celoto pesmi omenjenih glasbenih skupin združila pisateljska oseba ženskega ali moškega spola.
Delo je namreč lep zgled za neki brezspolni rod, ki je zanj dejanje nedeljivo, beseda neopisljiva, spoznanje enovito, spor pa prevsakdanji, da bi bil spolen in pomemben.
Ono piše brez misli, ono ne premore intuicije, ono se ne ubada z gradnjo.
Ono je šlo na papir, kakor gredo drugi že kam.
Enkrat bo odraslo in potem bo pisalo tako kot kdo drug.
Ono pa je neverjetno formalno navdihnjeno.
V predgovoru nam sporoča, da je njegovanjena bralna hitrost, ko se spopada s Tremi ljubeznimi, enaka trajanju plošče Bad Gag II benda Demolition Group.
Kadar je hitrost enaka trajanju - to vemo tako iz glasbe kakor iz literature - pa se približujemo konzumu.
Nič nenavadnega torej, da nam ono za dopolnitev bralnih vtisov priporoča še druga glasbena dela obeh ansamblov.
Ono ima torej kar nekaj trgovskih žil in kadar bodo te nabreknile skoz zgodbo, joga bomo z užitkom nehali brati.
Potem bo pisalo tako kot kdo drug.
Tisto, kar ste brali v Delu, so samo 3 od skupaj 16 strani debelega dosjeja.
Zakaj Delo ni objavilo preostanka dosjeja, za zdaj še ni znano.
Če so uredniki od svojih informatorjev dobili samo ta del dosjeja, je nekdo očitno manipuliral z njimi, če pa namenoma niso objavili celotnega dosjeja, čeprav so ga imeli, je ravno Delo tisto, ki je manipuliralo z javnostjo.
Preostali del dosjeja kaže sodelovanje Zmaga Jelinčiča v nekoliko drugačni luči, kot je bilo razvidno na začetku afere.
Če se je po prebiranju prvih treh strani dosjeja novinarju Dela, ki se je podpisal s C. R., upravičeno zasvitalo, da je bil Zmago Jelinčič »pomemben mednarodni člen v udbovski nomenklaturi«, se nam po branju celotnega dosjeja porodi pregrešna misel.
Prav Udba sama je bila najbolj zaslužna za propad prejšnjega sistema.
Če so delovali na tak način, potem ni čudno, da jim je oblast enostavno spolzela iz rok.
Zmago Jelinčič namreč med vsem svojim »obveščevalnim delom« (v letih od 1986 do 1988 - na ta leta se nanaša dosje PADALEC) ni prinesel niti enega zanimivega obveščevalnega podatka.
Da ne bo pomote.
Zmago Jelinčič je bil sodelavec udbe.
A korist od »sodelovanja« je imel samo ON.
Že leta 1982 so varnostni organi »nad njim uvedli PO zaradi spremljanja in dokumentiranja njegove protiustavne aktivnosti s pozicij slovenskega nacionalizma«.
Preiskavo so končali in leta 1984 je bil Zmago Jelinčič aretiran.
Sumili so ga, da namerava organizirati skupino za izvajanje diverzantskih akcij.
Pri njem so našli več vrst orožja, med njimi ostrostrelske puške.
Glede na čas, ko se je to dogajalo, bi pričakovali, da bo Zmago Jelinčič dobil dolgo zaporno kazen.
Šešelj npr. si je v tistih letih z verbalnim deliktom prislužil osem let zapora.
A nič drastičnega se ni zgodilo.
Zmago Jelinčič je dobil samo pogojno, in to čeprav je bil v sedemdesetih že obsojen »zaradi kriminalne dejavnosti v zvezi z orožjem« in je takrat v zaporu na Dobu preživel tri leta.
Kaj se je zgodilo?
V preiskovalnem zaporu sta ga obiskala delavca SDV in mu ponudila pomoč.
»Če bi Zmago Jelinčič mogoče kdaj lahko bil prijazen z njimi…«, »potem bi lahko tudi SDV mogoče kaj malega storil zanj«.
Deset let zapora ali biti »prijazen« do nekoga, ki ti hoče »pomagati«?
Junaki, kje ste?
Zmago Jelinčič se je odločil za »sodelovanje in v prijaznih pogovorih« z delavci SDV natrosil kup nepomembnih informacij.
Ne samo da se je s tem rešil zapora, SDV naj bi celo financiral njegovo povsem zasebno dejavnost.
Po dveh letih »prijaznega« sodelovanja je očitno tudi nekdo v tajni policiji ugotovil, da je sodelovanje nekoristno, in obveščevalna dejavnost Zmaga Jelinčiča se je s tem končala.
Delavca SDV, ki sta Zmagu Jelinčiču ponudila sodelovanje, sta mirno nadaljevala svoji karieri tudi po zamenjavi oblasti leta 1990.
Prvi, Rado Rozman, je bil v službi tudi za časa Mihe Brejca, drugi, Brane Lukač, pa je prestopil k varnostnemu organu ministrstva za obrambo (VOMO), kjer naj bi bil še danes načelnik grosupeljskega območja.
