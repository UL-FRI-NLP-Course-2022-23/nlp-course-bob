Zelo kmalu se utegne zgoditi, da bo vsak zaposleni plačeval za enega upokojenca
V zadnji številki Nedela nam jo je neprijetno zagodel tiskarski škat, tako da smo v rubriki Redovalnica pomotoma objavili staro besedilo.
Bralcem se za napako opravičujemo.
Lepo, da pri nas vse teče po pravilih in pravilnikih, kljub temu pa bi opomnili ministra Gabra, enega od tistih prvoborcev, ki so najbolj nasprotovali vrnitvi Betnave v denacionalizacijskem postopku, da ima zdaj priložnost, da skupaj z ministrstvom za kulturo ohrani pač neki drug grad.
V tem primeru se morda res ne bo znašel na naslovnicah časopisov, vendar bi se morali naši politiki že končno navaditi, da jim političnih točk ne more prinašati samo ideološko gromovništvo in žigosanje razrednih sovražnikov, temveč predvsem konkretni projekti.
Kostanjevica na Krki - Kostanjeviška godba je s petkovim desetim božičnim koncertom po vrsti zaokrožila zadnje obdobje svojega nadvse aktivnega delovanja.
Zgodba o mestni godbi tega tretjega najstarejšega mesta na Slovenskem, ki je minulo leto praznovalo 750. obletnico nastanka, je tudi sicer zanimiva.
Druga svetovna vojna je povzročila njen razpad, nakar so jo z mladimi kadri poskušali obnoviti leta 1954.
Denarja ni bilo, nam je povedal tedanji godbenik Tone, zato so le očistili in popravili stare inštrumente in začeli igrati.
Kljub veliki volji kaj dlje kot slaba štiri leta niso mogli vztrajati.
Potem je zven koračnic kostanjeviške godbe potihnil do leta 1993, ko je nekaj zanesenjakov pri podjetjih in oblasteh izprosilo denar, kupilo glasbila in jih dobesedno razdelilo med mlade meščane.
V kavarniškem slogu: a bi ti tudi igral kakšen inštrument.
Pri domačinih je to povzročilo posmeh, a ne za dolgo.
Petkov dveurni slavnostni božični koncert v kostanjeviškem kulturnem domu je prepričal še zadnje dvomljivce.
Kostanjeviški godbeniki so zadnja leta nepogrešljivi na vseh kulturnih prireditvah in tudi tistih, malo bolj sproščenih, kakršna je kostanjeviška šelmarija.
Na štefanovo, v petek, 26. decembra, je šentjernejski župnik že dvestočetrtič po vrsti pred cerkvijo sv. Frančiška Ksaverija v Gornji Stari vasi pri Šentjerneju blagoslovil 162 konj in njihovih konjenikov.
Gre verjetno za eno najstarejših tovrstnih prireditev v Sloveniji.
Bržkone je bila cerkev sv. Frančiška Ksaverija iz 18. stoletja zgrajena tudi za to.
Sv. Štefan po krščanskem izročilu velja za zavetnika konj in sploh vseh domačih živali, ki jim je Bog po svojem žrtvenem jagnedu naklonil prav posebno pozornost.
Sicer gre za izvorno poganski običaj, ki ga je krščanstvo prevzelo in mu dodalo zavetnika Štefana, ki naj bi bil prva žrtev preganjanih, ki so sprejeli Kristusov nauk.
Sv. Štefan v resnici ni imel ničesar s konji, vendar je preprosta ljudska potreba prakristjanov narekovala, da nova vera in njena cerkev popolnita tudi to pogansko praznovanje konec decembra, ki je ob določitvi datuma Kristusovega rojstva sovpadel z božičem.
V Veliki Britaniji bodo v kratkem odprli prvo zavetišče za moške in njihove otroke, s katerimi žene fizično ali psihično grdo ravnajo.
Skupine, ki podpirajo moške, opozarjajo, da je ta problem nasilja v družinah precej pogostejši, kot se zdi.
Mnogi moški namreč ne želijo povedati oziroma priznati, da jih žene pretepajo ali z njimi kakorkoli drugače grdo ravnajo, saj se bojijo zasmehovanja, mnogi pa tudi menijo, da jih ni »dostojno« dobiti po grbi od žene.
Po nekaterih podatkih je moških žrtev nasilja v družini 18 odstotkov.
Po zadnjih statističnih podatkih za leto 1996, ki so jih nedavno analizirali, je 4,2 odstotka žensk in prav toliko moških povedalo, da so jih napadli sedanji ali nekdanji partnerji.
Triindvajset odstotkov žensk in 15 odstotkov moških, starih od 16 do 59 let, je priznalo, da so jih partnerji napadli vsaj enkrat v življenju.
Za ženske je v Veliki Britaniji 426 zavetišč, glede na dejstvo, da je v vsakem šestem incidentu žrtev moški, pa bi na Otoku zanje potrebovali najmanj 70 varnih hiš.
Hokejisti Slavije M Optime presenetili favorizirane igralce ZM Olimpije v Tivoliju
Sam kraj je resnično dolgočasen, a na poti v uro oddaljeni Krakow, dejansko zelo lepo mesto na obalah Wisle, se številne skupine tujcev ustavljajo prav tu in obiščejo ganljivi spominski park na prostoru nekoč zloglasnega nacističnega taborišča Auschwitz.
»Železarji« pa v teh dneh nimajo časa za turizem, tako kot ne gostitelji - tako so zapisali v včerajšnji izdaji osrednjega južnopoljskega časnika Dziennik Polski - za praznovanje.
Ves Perú je dihal s svojim predstavnikom.
Po zmagi so bile ulice glavnih mest polne veselih ljudi, ki so plesali, peli in pili do zgodnjih jutranjih ur.
Na tisoče navijačev je izreklo dobrodošlico svojim ljubljencem na Cuscovskem letališču.
Cienciano, klub s 102-letno tradicijo, pripada Narodni šoli znanja in je z vrsto odpisanih nogometašev, vrednih le dobre tri milijone dolarjev, na kolena spravil argentinskega velikana, katerega zvezdniki so vredni okoli 55 milijonov dolarjev.
»Peščica pozabljenih piše zgodovino«, je po srečanju povedal trener Freddy Ternero.
Navdušen je bil tudi prvi strelec prvenstva, 35-letni Garman Carty, ki je k Ciencianu prišel, potem ko se je moral kar nekaj časa preživljati z igranjem malega nogometa.
Vendar brez porazov le ni šlo, mar ne?
Enota velenjskih policistov (tudi če sta dva, je policijskemu paru treba reči enota) je morala posredovati na Kidričevi ulici v Velenju, kjer je neznanec zasledoval 48-letno gospo.
Nenadoma se ji je približal in namesto da bi bil vljuden (kot se spodobi), ji je iz rok iztrgal denarnico (zakaj jo je držala v rokah, ne ve niti uniformirana enota, ki je dogodek popisala).
Ker se je 48-letnica branila, jo je nekajkrat udaril v glavo in na tleh zbrcal, nato pa s plenom v vrednosti 30 tisoč tolarjev pobegnil neznanokam.
Okoli polnoči je nevaren čas, pravijo.
Tudi za 21-letnega S. K. iz okolice Šmarja pri Jelšah je bil.
Fant je namreč vozil osebni avto brez vozniškega dovoljenja in še malo pod vplivom alkohola.
Policisti so mu prepovedali nadaljevanje vožnje, kar ga je užalilo in je zapeljal vzvratno, trčil v policijski avto in lažje ranil policista.
Fant se je streznil nekje drugje.
Ravalpindi - Najmanj pet ljudi je umrlo, devet pa se jih je ranilo v eksploziji, ki se je zgodila v Ravalpindiju v Pakistanu, ko so pri nekem mlinu s tovornjaka iztovarjali rakete in druga pirotehnična sredstva.
Jagenjčkovi kotleti (1900 tolarjev) so nadaljevali zgodbo o uspehu.
Vrhunsko meso je nadgradila sočna omakica.
Priloga je bila izvirna - pečena zelena in pečene bučke.
S podobnimi dodatki se je družila svinjska ribica v roquefortu (2150 tolarjev).
Meso je bilo izvrstno, mehko in ravno prav (roza) pečeno, omaka tega sicer močnega sira je bila mojstrsko umirjena, jed pa kremasto-pikantna.
Čeprav verjetno najbolj preprosta, so po splošnem mnenju in zadovoljnem oblizovanju, ki je sledilo, jagenjčkova jetrca (1000 tolarjev) osvojila vse po vrsti.
Pristni okusi, prijetne sladke arome ravno prav pražene čebule, izjemna omaka in poln okus so jih naredili za št. 1. tega popoldneva!
Vino 5: Skaza, renski rizling izbor 2000, sladko (8300 tolarjev) - Anton Skaza je eden naših najbolj cenjenih enologov.
Dolga leta je uspešno deloval v Ptujski kleti, zdaj pa v pokoju vinoljubce razveseljuje z butično vinsko linijo.
Ta renski rizling zlatorumene barve ima močne sadne arome zrelih breskev, ki se v ustih pojavljajo v polni, rahlo petrolejasti obliki.
Ima zelo prijeten pookus, skladno kislino glede na sladkorje, ki ne prevladajo in dajo vinu še vedno dovolj svežine.
Korpus Marije Pomagaj, odlikovanja očeta Bavčarja, vnuk Novljanovo srce, niti PIF niti OF, Bonaventura Janez Stanovnik, bratranec
Narte ustreljen, pekarna Vena Pilona, smo ajnpren Evrope
Zanimivo, da je bil Narte Velikonja rojen v Otlici v Trnovskem gozdu, na drugi strani planote pa so Lokve, kjer je preteklo soboto zbranim ob proslavi IX. korpusa spregovoril predsednik Zveze borcev Slovenije, oče naroda Janez Stanovnik, po sorodstveni vezi pravi bratranec Narteja Velikonje.
Tudi odpoved tradicionalne novoletne zabave ertevejevcev, ker je udeležbo potrdilo le 50 povabljenih, je Aleks vzel za dobro.
Bodo privarčevali nekaj jurčkov.
Za slavje bi namreč morali odšteti 1500 tolarjev iz lastnega žepa.
Po 52 Nedelih je leto spet naokoli.
Le trenutek, dva imamo časa v tem prazničnem konglomeratu nakupovanja, kuhanja, popivanja in treznjenja, proslavljanja, zavijanja in odvijanja daril, da potegnemo črto pod leto, ki se izteka; že jutri bomo v uredništvu v mislih pri prvi ponovoletni številki in v zadnjih dneh leta 2003 bomo pripravljali napovednik o tem, kaj se bo dogajalo v Sloveniji v letu 2004.
A bistvo je včasih očem nevidno (ali vsaj ni zelo na očeh): po svetu se dogajajo reči, ki zlepa ne pridejo na prve strani časopisov, a potihem, korak za korakom ustvarjajo nekaj, čemur učeno rečemo trendi.
Ti so enako usodni ali še usodnejši za prihodnost človeštva: nova dogajanja pri raziskovanju genoma, gensko spremenjena hrana, pohod virusov, proti katerim človeštvo ne ve nobenega leka, vse večji razkorak med bogatimi in revnimi ...
O tem se premalo ve in še manj razmišlja.
Ko je Slovenija septembra v kvalifikacijski tekmi za EP v nogometu v Ljubljani s 3:1 premagala Izrael, največjega tekmeca za 2. mesto, je bilo vzhičenje nogometnih zanesenjakov nepopisno.
Upanje, da se bo ponovila nogometna pravljica in da se bo naši reprezentanci vnovič uspelo uvrstiti na veliko tekmovanje, se je krepilo iz tekme v tekmo.
Ni ga športa, ki se ga ne bi lotili
Ravno v času, ko je papež janez Pavel II. med praznovanjem 25. obletnice svojega imenovanja v Vatikanu za blaženo razglasil mater Terezo, smo v Nedelu objavili obsežno reportažo o Kalkuti, kjer je dobrotnica preživela večino svojega življenja.
Mati Tereza, ki se je rodila revnim albanskim staršem v Skopju v današnji Makedoniji, je leta 1997 za svoje delo z reveži prejela Nobelovo nagrado za mir.
Za mnoge vernike je še vedno simbol dobrote in usmiljenja, za dvomljivce so trditve o njenih čudežih zgolj zavajanje revnih.
In teh v Indiji zagotovo ni malo.
Novinarsko delo je pač takšno, da lepega dne hočeš nočeš vstopiš skozi nevidna vrata v prostor, kjer nisi samo opazovalec, temveč tudi ne najšibkejši člen dobrih odnosov med ljudmi.
Svetovalka Alenka Berlot Košiček: »Ženske, ki se prezgodaj odločijo za lepotno operacijo, se mi smilijo.
Deloma to razumem, če gre za osebo, pri kateri je javna podoba zelo pomembna.
Vendar menim, da prav leta dajo človeku neke poteze, odkrijejo njegov karakter, zgodovino.
Tudi obraz z gubami lahko izžareva neverjetno privlačnost, ki prihaja od znotraj.«
Hodimo pa le, kar je tudi nekaj.
(Posebno pa tja, kamor mislimo, da ne.)
Prisluhniti je treba šepetanju pokrajine.
In prav to je pogoj, da neke kraje, neko pokrajino sploh lahko začnem predstavljati, da začnem razmišljati o tem, kako bi skoznjo speljal obiskovalca na kolesu.
Seveda je pri tem lepo, če že ne nujno upoštevati še kaj drugega kot le občutke.
Pomembno se mi zdi, da pokrajina po našem obisku ne trpi prehudih posledic, zato vas nikoli ne bom speljal na brezpotja, v občutljiva naravna okolja ali na nepokošen travnik.
S prihodom v tuje kraje ne smemo porušiti ravnotežja, tako z naravo kot z domačini.
Izhodišče je zato še kako pomembno, še najlepše - z mojega, okolju naklonjenega vidika - je na železniški postaji.
Tudi izlet, potovanje skozi pokrajino naj mine obzirno do vsega, kar nas obdaja.
Večkrat zapišem, da smo le gosti v pokrajini in da ni nobene potrebe, da vsi vedo za to naše gostovanje.
jan: Mars, ki se bo pomikal po znamenju Ovna, ne bo najbolje vplival na vašo vztrajnost in prizadevnost.
Poskušajte prikriti uporništvo, ki se bo porajalo v vas, ne kažite okolici, da s trenutnim položajem niste zadovoljni!
Predvsem poslušajte nasvete bolj izkušenih od vas!
V ljubezni bodite pripravljeni na kak kompromis, ker si bodo vsi, ki vas imajo radi, prizadevali, da bi čim prej prebrodili naporno januarsko obdobje.
Do zdravja ne bodite mačehovski!
maj: Do sredine maja boste več misli in teženj namenjali ljubezni, v nadaljevanju se bo zavrtelo poslovno kolesje.
Čeprav ne boste ravno verjeli vase, korajžno!
Dokončevali boste začete projekte in se vzpenjali proti ciljem, povezanim s posli in kariero.
Pogovor in smeh bosta vaša najboljša izničevalca posledic stresa, celo ljubezen boste bolj dojemali kot prijateljstvo in vanjo vpletali manj strasti.
Če bo partner to razumel, se lahko nadejate prijetnim čustvenim trenutkom.
nov: Petega, ko bo Luna tvorila zadnji krajec v vašem znamenju in se bo Merkur pomaknil v sorodnega Strelca, boste začutili silen delovni elan in boste hoteli do konca leta postoriti vse hkrati.
Tudi ljubezensko boste razžarjeni.
Mnogi boste razmišljali, da bi zvezo uradno potrdili pred matičarjem, najbolj zagrizeni ljubitelji osebne svobode si boste zaželeli biti nežno zavojevani, najbolj zadržani in tradicionalisti boste pripravljeni na spogledovanje in avanture.
»Ja, kdor ima čas in se mu ljubi,« prezirljivo prhne Boris.
»Ljudje bi se morali več ukvarjat sami s sabo, s tem, kar mislijo in počnejo, ne pa z drugimi in potem žebrat zdravamarije.
Bi bilo precej lepše na svetu.«
»Past je čisto psihološka, razumeš?
Nespečnež je ves čas na trnih.
Gre v posteljo, pa ga je strah, ali bo zaspal ali ne.
Boji se seveda, da ne bo, jasno.
Če pa že bo, bo v najboljšem primeru samo za nekaj minut.
No, in prav ta strah pred nespečnostjo je vzrok, da ne zaspi.
Kapiraš?«
bo zadetek v polno
Nemalokrat se vaša pisma začnejo nekako takole: »Videl sem objavljeno sliko mojega prijateja, pa še jaz pošiljam nekaj svojih.«
Ja, v redu, vendar naj bodo boljše, zanimivejše, da bo videti napredek in da kritike in ocene ne bodo zaman!
Raje delajte nove posnetke, iz arhiva pa pošljite kaj res zanimivega ali morda kak posnetek, za katerega pravzaprav ne veste, kako je nastal.
V letu in pol sem pregledal prek 800 fotografij v klasični obliki ali poslanih po elektronski pošti in jih ocenil prek 200.
Od tega je bilo vsaj 100 različnih sončnih zahodov, pa kar nekaj pasjih portretov in še več portretov na sploh.
Primanjkuje pa športnih posnetkov, dobrih tihožitij in life-portretov.
Ravno ti zadnji, ki nastajajo na raznih potovanjih, so vse prej kot to.
Tudi dobrih in zanimivih prizorov iz pokrajin in mest, kamor potujete, bi bilo lahko več.
Vendar se dober fotograf ne sme zadovoljiti zgolj z eksotiko.
Danes ljudje že toliko potujejo, da zgolj »škljoc« iz Indije ali Afrike ni več zanimiv.
Poiskati je treba pravi čas snemanja, pravo svetlobo in pravi kot snemanja.
O vsem tem neprestano pišem, pa nekateri še vedno mislijo, da je pomemben samo dokument, kompozicija pa ne.
Vzemite si več časa in posnetek bo všeč vsem, ne samo vam, ki ste bili tam in se spominjate še vsega tistega, česar vam s fotografijo ni uspelo izraziti.
A začetno nespodbudno ozračje se je začelo segrevati v vse večje zadovoljstvo in na koncu se je izkazalo, da je izkupiček letošnjega Nedelovega fotografskega natečaja dober: izmed 135 udeležencev natečaja jih je po sodbi žirije 15 takšnih, ki si zaslužijo nagrade, posebne pohvale in udeležbo na razstavi fotonatečaja.
Zaželela sem si kuhinjo v funkciji udobja.
Ker ima osrednji delovni otok prijazno postavljen tako, da še tako nezainteresiran uporabnik tega domačega laboratorija prijazno komunicira s svojim okoljem in hkrati z lahkoto sega po priboru, pregledno nameščenem v velikih predalih, krožnikih, ki niso več na nekih nemogočih višinah, po tri velikosti skupaj v enem, ampak velikem predalu, varno nameščeni med lesene distančnike.
skromnost je menda lepa čednost, in če se bo dedku Mrazu zdel »moj P 900« (sony ericsson) kljub prednovoletni akciji še vedno predrag, se lahko domislim še česa - a prav skromna ne bom ... in še vedno ostajam na severu
Miklavža in Božička smo že nekako odpravili, zdaj čakamo le še na Dedka Mraza.
Ga morda še niste srečali?
Na otroke in odrasle preži že skoraj povsod!
Kot kaže, tudi v Moskvi ni nič drugače, saj je prijazni in radodarni bradati možak že nekaj dni pred novim letom razveselil kopico otrok, pa še k županu je stopil.
S fotografije je razvidno, da ni prav nič drugačen od tistega, ki hodi po slovenskih domovih.
Le brado ima nekoliko daljšo, kar pa glede na tamkajšnje nizke temperature še zdaleč ni nepomembno.
C., MRRC in Old Twin so organizirali 4. tradicionalno zimsko srečanje z vožnjo okoli Šmarne gore.
Kljub izredno mrzlemu vremenu se je 25 posadk iz vse Slovenije podalo na 40 kilometrov dolgo pot.
Z blagoslovom motorjev in posadk v Smledniku ter zaključno podelitvijo priznanj z novoletno zabavo v medvoškem motoklubu so se motoristi poslovili od iztekajočega se leta.
In ker tudi odrasli še vedno verjamemo v sanje, se je z njimi zapeljal Božiček.
