O možu, ki je Cerkniškemu jezeru pridobil svetovno slavo
Antično navedbo Lago paludosus (močvirno jezero) pripisujejo Cerkniškemu jezeru, čeprav bi prav lahko bilo tudi Ljubljansko barje.
Kakorkoli že, razumljivo je, da so bile vode že od nekdaj pomembne in zanimive za ljudi, da so jih poznali, izkoriščali, pa tudi bili pozorni na morebitne nevarne muhavosti, kot so npr. poplave.
Za širši odmev so poskrbeli bodisi pesniki ali pa znanstveniki, če so postali pozorni na kakšne izstopajoče lastnosti.
Teh pri kraški Ljubljanici ne manjka in tisti, ki jih je prvi temeljito popisal, je bil Janez Vajkard Valvasor.
V svojem življenjskem delu Slava Vojvodine Kranjske (1689) je posvetil posebno pozornost vzrokom presihanja Cerkniškega jezera.
Prispevek o jezeru je le iz latinščine v nemščino prevedena temeljita razprava o "ne nevrednem čudežu dežele Kranjske", ki jo je Valvasor novembra 1687 poslal Kraljevi družbi v London, tedaj eni osrednjih naravoslovnih ustanov v Evropi.
Njegovo 27 strani dolgo poročilo so prebrali že na decembrski seji in ga izvolili za svojega člana.
Znani fizik in astronom Edmund Halley je na podlagi Valvasorjevih opisov izvedel poskus z dvema posodama, povezanima s cevmi, in potrdil Valvasorjeve trditve.
Danes je natančna Valvasorjeva razlaga presihanja le še zgodovinska zanimivost.
V načelu je namreč zadeva dokaj preprostejša: kraško polje ima omejen podzemeljski odtok vode in ob povečani množini vode nastane jezero.
Podrobnosti pa so mnogo bolj zapletene in so se v veliki meri razjasnile šele z obsežnimi sočasnimi sledilnimi poskusi leta 1975.
Že sam, s podzemnimi odseki 'pretrgan' tok je zanimiv, kaj šele posebnosti, kot npr. križanje nadzemskega toka Cerkniščice in podzemskih voda ponorov Vodonos ter Rešeto, podzemeljsko sotočje Pivke in Raka v Planinski jami, velika raznolikost podzemeljskega živalstva ali podzemeljska delta Ljubljanice na prehodu na Ljubljansko barje pri Vrhniki!
Sledimo vodam Ljubljanice!
Ljubljanica postane zanimiva ob rednem obiskovanju.
Doživeti moramo vsaj obe skrajni podobi: sušo in kipenje visokih voda.
Seveda so zanimive tudi vse vmesne stopnje.
Prav zaradi muhavosti vode bo vsak obisk drugačen.
Loško polje je drugo v nizu notranjskih kraških polj, ki si sledijo ob Idrijski prelomni coni od Babnega polja proti severozahodu.
Na jugovzhodni strani polja so zaradi dolomitne podlage izviri; najpomembnejša sta Veliki Obrh (->) pri Kozariščah in Mali Obrh (->) pri Vrhniki.
Oba potoka se pri Pudobu združita v Obrh, ki se vije po obdelani naplavinski ravnici polja, pridruži pa se mu še več manjših kraških izvirov.
Pri Danah na zahodnem delu polja Obrh ponira v smeri Cerkniškega polja (2 km zračne črte).
Prvi požiralniki so že v strugi (Žabjak), ob višji vodi pa teče potok po regulirani strugi skozi umetni vhod v ponorno jamo Golobino (->).
Polje je obdelano in naseljeno (naselja Lož, Stari trg, Nadlesk, Kozarišče, Pudob in druga).
Pod cerkvijo sv. Miklavža je zanimiv izvir, za katerega je značilno spreminjanje količine vode v določenem času.
Takšnim izvirom s spremenljivim pretokom pravimo zaganjalke.
Nihanje vodnega pretoka je težko opazovati, saj se gladina v približno dveminutnih presledkih spremeni komajda za dober centimeter.
Izvir je v naravnem stanju, tik pod njim je speljana voda v lesen žleb.
Po bregu se spustimo proti vzhodu do izvira.
Ime naj bi izhajalo iz besede 'cerkvica' po cerkvi Marijinega rojstva na vzpetini Tabor, kjer je najstarejši del naselja.
V času turških vpadov so zgradili okoli tega dela Cerknice taborsko obzidje s petimi obrambnimi stolpi.
Ohranjena sta dva.
Med 1. in 2. svetovno vojno sta bila pomembna žagarstvo in lesna trgovina.
Po 2. svetovni vojni se je razvila pohištvena industrija (Brest).
Od folklornih prireditev je znan cerkniški karneval.
Na severozahodnem delu Cerkniškega polja je več ponornih jam, med katerimi so najpomembnejše Velika in Mala Karlovica (->), Svinjska jama, Skednenca in umetni Rakovski mostek.
Na skalnem pomolu pri Svinjski jami je le še nekaj komaj opaznih ostankov Karlovškega gradu.
Jamski zaliv je najpomembnejši površinski odtok Stržena, ki zbira preostanek vode s Cerkniškega polja in Cerkniščice, edinega nekraškega pritoka.
Oba vodotoka se zlijeta v Jamskem zalivu, ponikneta in tečeta proti Zelškim jamam v Rakovem Škocjanu.
Dostop: od gostišča v Rakovem Škocjanu se napotimo po cesti proti Cerknici mimo levega odcepa do bližnjega parkirišča pred desnim ovinkom (do sem se je možno pripeljati iz Cerknice skozi Zelše).
Od tod nas smerna tabla usmeri v gozd, kjer nas po nekaj deset metrih preseneti pogled na udor z naravnim mostom.
Lep pogled na obok mostu in udorno odprtino je od spodaj z vhoda v Zelške jame, ki pa so dostopne le ob nizki vodi.
Veliki naravni most v Rakovem Škocjanu je eden najbolj značilnih naravnih mostov udornega nastanka pri nas.
Most je na odtočni strani 37 m nad Rakom, obok pa se pne okoli 10 m nad Rakom.
Približno toliko je tudi širok.
Čez most je speljana cesta.
Na desni strani mostu se začno ponori Raka.
Ko Tkalca jama ne zmore odvajati narasle vode, zalije voda celo obok mostu do vrha.
Zanimivo je, da se Rak, ki ponika pod desnim obokom, pojavi v izvirih Bistre, preostanek vode, ki teče v Tkalco jamo, pa sledimo v Planinski jami, Planinskem polju ter izvirih Močilnik, Retovje in Lubija.
Ob močnem deževju vode hitro narastejo in dolina je poplavljena do vrha oboka naravnega mostu.
Višina zadnje visoke vode je označena s ploščico na pritočni strani.
Zanimivo je, da se je Valvasor s čolnom peljal pod obokom Velikega naravnega mosta po kratki soteski v Tkalco jamo.
Dostop: ob suši je jama dostopna kar po Rakovi suhi strugi, drug dostop pa je strm spust skozi stranski udor desno (v smeri proti gostišču) od izrazitega levega ovinka 200 m južno od Velikega naravnega mostu (previdnost, predvsem v mokrem vremenu!).
Z naravnega mostu je lep pogled na jamski vhod in sotesko.
Dostop: z avtoceste LjubljanaPostojna zavijemo pri cestninski postaji Unec.
Dostop: po gozdni cesti se napotimo od ruševin Haasberga ali s stare ceste PlaninaPostojna, kjer se na vrhu prelaza pri Mačkovcu odcepi gozdna cesta proti vzhodu.
Težavnost: rumena do jamskega vhoda, za ogled jame je potrebno spremstvo.
Dostop: od Velikega Otoka pri Postojni proti Predjami je za odcepom za Pivko jamo okoli 50 m za samotno hišo na levi strani nad cesto vhod v Betalov spodmol.
Manjši smerokaz nas opozori, kje se moramo vzpeti s ceste.
Spodmol je tik nad cesto, vendar ga zaradi grmovja težko opazimo.
Pod stenami na severozahodnem robu Planinskega polja je več požiralnikov, med katerimi po velikosti izstopata dva, ki so ju leta 1889 obzidali in prekrili z mrežo.
Po vodji melioracijskih del in raziskovalcu toka kraške Ljubljanice Viljemu Puticku so jih domačini imenovali kar Putickove štirne, za graditelji pa je ostalo še eno ime katavotroni.
Na zaključek del spominja plošča, vzidana v steno za požiralnikoma.
Danes veljata obzidana ponora za tehnični spomenik in po skoraj sto letih še vedno preprečujeta zatrpavanje požiralnikov s plavjem.
Dostop: iz Laz se napotimo po cesti na južni strani Jakovice, prečkamo Unico in po brezpotju ob strugi nadaljujemo do požiralnikov.
K Najdeni jami sodi po nastanku tudi Vranja jama, saj je njen udor prekinil povezavo med jamama.
Tudi ta jama je znana po bogatem podzemeljskem živalstvu, zlasti drobnih vodnih rakcev, pogosten je tudi proteus.
Pozimi se dviga iz vhoda meglen steber toplega zraka.
V Podlipski dolini zahodno od Velike Ligojne pri Vrhniki izvira iz jame Pajsarjev potok, levi pritok Ljubljanice.
Slikovit je vhod na koncu zatrepne dolinice, ogled jame pa nam kmalu preprečijo jezerca.
Doslej so jamski potapljači premagali 3 sifone in raziskali jamo v dolžini 460 m. Na ravnici pod jamo stojijo ruševine mlina.
Eden od izvirov levega pritoka Bele pod Jelovcem pri Vrhniki je posebej znamenit.
Dobro ga je poznal že Valvasor in ga je imenoval "voda redkega humorja".
Pri zbiranju zanimivosti Kranjske je izvedel, da ob dotiku izvira bruhne iz njega voda, ker je v njem zmaj (od tod tudi ime izvira!), ki od časa do časa vodo odlije.
Včasih prinese voda s seboj tudi zmajeve mladiče.
Ni čudno, da je Valvasor po vsem tem izvir večkrat obiskal, ter 2. septembra 1684 sam doživel izbruh vode.
Zmajevi mladiči pa niso bili nič drugega kot močerili!
Leta 1903 so žal prav na izviru zgradili vodovodno zajetje.
Ob višji vodi bruha izvir večkrat dnevno, ob suši pa se voda redkeje pojavlja.
Bela je prvi pritok, ki se po površju izlije v Ljubljanico!
Dostop: Iz Ljubljane proti Igu, na prvem križišču za avtocesto zavijemo desno proti Črni vasi.
Na desni strani kmalu zagledamo cerkev v značilnem Plečnikovem slogu.
Druga možnost je, da se z južne obvoznice odcepimo proti Igu in se na prvem križišču usmerimo naravnost proti Črni vasi.
Iška izvira pod severnim robom Bloške planote in se proti Ljubljanskemu barju prebija skozi sotesko v krušljivih dolomitnih kamninah.
Pri Vrbici se z leve pridruži Iški Zala, ki prav tako teče po slikoviti soteski s slapiči in tolmuni.
Za sotočjem se je za sotesko udomačilo ime Iški Vintgar.
Na prisojnih pobočjih in stenah najdemo toploljubno rastlinstvo, na vlažnejših in hladnejših senčnih mestih pa predstavnike alpinskih rastlin (na primer dlakavi sleč, dvocvetna vijolica in rumeno milje).
Na vlažnem skalovju se aprila odpro cvetovi endemičnega kranjskega jegliča (Primula carniolica).
Pri Iški vasi se soteska odpre in Iška steče po obsežnem vršaju do Ljubljanice.
Že iz 16. stoletja je znana zamisel o gradnji kanala med Grajskim gričem in Golovcem.
Prekop naj bi hitreje odvajal vode Ljubljanice in s tem ublažil poplave na Ljubljanskem barju.
Na pobudo Marije Terezije so leta 1772 začeli kopati prekop pod vodstvom jezuita Gabrijela Gruberja.
Po osmih letih so razbremenilni kanal dokončali in s tem bistveno pripomogli k izsuševanju Barja.
Dostop: zapeljemo se do Dola pri Ljubljani, vzhodno od cerkve zavijemo desno proti Savi.
Ko se makadamska cesta viličasto razdeli, izberemo desni krak, ki nas pripelje do sotočja.
Še lepše vidimo sotočje, če prečkamo Ljubljanico pri Zalogu in se ustavimo na desnem ovinku tik za Podgradom v smeri Laz.
udornica (udorna jama, koliševka) istega nastanka kot dolina, le da so razsežnosti navadno manjše.
Zbirka Sprehodi v naravo, Cankarjeva založba, Ljubljana.
