nosti, da bi kaj takega dosegel.
Razočarano je gledal, kako se po hierarhični lestvici službe bliskovito vzpenjajo nesposobni sinčki vplivnih očetov, a je podzavestno še vedno pričakoval, da se bo zgodilo nekaj, kar bo usodno spremenilo njegovo življenje.
Poslali so ga torej v Damask z novim kovčkom dolarjev, ki niso bili njegovi, in niti sanjalo se mu ni, da mu bo ravno makaronarski emigrant, z dokaj redkimi, a z briljantino naoljenimi in nazaj počesanimi lasmi ter tenkimi poarojevskimi brčicami, spremenil življenje.
Z letališča se je pripeljal na ambasado, kjer so ga takoj poslali h kulturnemu atašeju.
To je bil možakar pri šestdesetih, pred upokojitvijo, tipičen birokrat.
S staromodnimi očali na nosu, ki so, sodeč po debelini leč, ustrezale močni dioptriji, ni niti približno spominjal na vohuna.
Sassoon je bil takšnih tipov vajen, saj je bila podobnega videza večina uslužbencev obveščevalnih služb.
Vstopil je v pisarno in je, sedečega v naslanjaču, zagledal Italijana, ki je pil armenski konjak iz velikega pecljatega kozarca.
Bil je oblečen v svetlosivo obleko in belo srajco z natančno zavezano kravato.
Njegovo pozornost so pritegnili neverjetno zloščeni čevlji, ki bi jih lahko uporabil za ogledalo.
Potem ko ju je ataše predstavil, sta izmenjala nekaj vljudnostnih stavkov, in ko je izpil konjak do zadnje kaplje, je gospod Adelio Tedeschini zapustil pisarno.
Komaj pa so se vrata zaprla, je ataše sprostil svojo jezo.
Kdaj se bo že stegnil, da mi ga ne bo več treba gledati!
Skoraj vsak dan hodi sem z izgovorom, da ima nekaj pomembnega zame, mi spije pol steklenice konjaka, potem pa razpreda eno in isto zgodbo, kako bi brez njega in njegove generacije vse požrl komunizem.
Rusi se tukaj v Damasku počutijo kot doma, Sirijcem pošiljajo vse vrste orožja in pomoči, KGB agentov je pa toliko, da se čudim, da se na cesti ne pozdravljajo kar po rusko.”
“Pa kaj je to za en tip?”
“Ah, ne vem.
Ko sem prišel sem, na to mesto, so mi ga predstavili kot eksperta za Sovjetsko zvezo, sam se pa sprašujem, če bi sploh znal razložiti kratico KGB.”
“Pa ga odslovite.”
“Saj sem poskusil.
Takoj ko sem ga spregledal, sem sporočil v Washington, da je neuporaben pa so mi odgovorili, naj z njim
dlan in Sassoon je svojo roko diskretno dal v žep, dlan pa obrisal v bombažni robec, ki ga je tam vedno hranil.
Kaj lahko storim za vas?”
“Kaj če bi se odpeljala k meni domov?
Veste, stvar je rahlo ... kako naj rečem ... delikatna.”
“Ja, ne vem ...
Mislil sem iti še plavat v bazen.
Ali se ne bi mogla pogovoriti kar tukaj v baru?”
“Če nimate nič proti ...
Naročil bom taksi.
Moje stanovanje ni niti deset minut od tod.
Saj boste imeli še dovolj časa za plavanje.”
Naj bo.”
Taksi rumene barve ni bil nič kaj prijetnega vonja.
Voznik ga je sicer poskušal pregnati s številnimi dišečimi smrečicami, kar pa je zadevo še poslabšalo.
Sassoon je sedel na zadnji sedež, Italijan pa na sovoznikovega.
Ko je Tedeschini v arabščini povedal naslov in je taksist speljal, je bilo Jacobu žal, da se je pustil prepričati.
Renault ni videl servisa že vsaj deset let, star je bil pa skoraj še enkrat toliko.
Čutil je, da so amortizerji že zdavnaj obupali, in upal, da bo motor prej crknil, preden bo z nogami prebil gnili pod.
Z Avenije Šukrija Al Koatlija so krenili v Ulico Al Majlesa An Nijabija, zavili desno na Avenijo Bagdad in nato levo v Ulico At Tavra ter nadaljevali po Ulici Rašida Karamija.
“Ali veste, da je Damask najstarejše stalno naseljeno mesto na svetu?” je Tedeschini poskušal prekiniti mučni molk.
Tega pa nisem vedel,” je vljudno odvrnil Sassoon in občutil obžalovanje, da je sprejel povabilo.
“Po legendi naj bi bil tu v Damasku pokopan Janez Krstnik.
Če želite, vas lahko jutri odpeljem do Omajadske mošeje v starem delu mesta, kjer naj bi stala njegova grobnica.”
“Žal jutri odpotujem.”
“No, pa kdaj drugič, ko boste zopet v Damasku,” je odvrnil starec in z grimaso, ki je izražala bolečino, pospremil razmigavanje leve rame, hkrati pa je z desno roko močno zmasiral levo, od rame do zapestja.
“Je kaj narobe?”
“Že nekaj mesecev me boli leva roka.”
“Ste bili pri zdravniku?”
“Kaj bi mi pa pomagali?
Navadna revma pač, to vem tudi brez njih.”
Vozili so se že kakih dvajset minut in Sassoon je postajal nestrpen.
“Bomo kmalu prispeli?”
“Ja, ja, smo že tukaj.”
Tedeschiniju je bilo rahlo nerodno in se je poskušal čim bolj neprisiljeno in prijazno nasmehniti, a je bilo očitno, da tega ni pogosto počel.
Peljali so se mimo velikega parka z datljevimi palmami, nato pa zavili v majhno stransko ulico ter ustavili pred staro dvonadstropno vilo, ki je obupno potrebovala obnovo.
Po šegah orientalskega sveta, ki – razen Alahovim očem – drugim ne dovoljuje vpogleda v intimo domačega ognjišča, je bila vila obdana z visoko kamnito ograjo, nedavno prepleskano s snežno belim apnom.
Hiša je bila zgrajena v času britanske oblasti, v stilu, ki je bolj spominjal na mediteranskega.
Velika okna so bila vsa po vrsti zaprta z lesenimi polkni, omet je bil na mnogih mestih že močno poškodovan, vrt pa v takem stanju, da bi četa vrtnarjev potrebovala vsaj dva tedna, da bi mu povrnila stari sijaj.
Potem ko je Tedeschini plačal taksistu, sta izstopila ter krenila do visokih ograjnih vrat iz kovanega železa, zaklenjenih z verigo in ključavnico.
Starec jih je odklenil in jih le s težavo odprl, a samo toliko, da sta se lahko zmuznila skozi.
Sassoon je moral paziti, da si ne bi umazal ali strgal obleke.
Prehodila sta peščeno stezo, ki jo je skoraj do neprepoznavnosti preplavil plevel, in prišla do vhodnih vrat.
Tudi ta so bila velika in zanemarjena.
Odpiranje je od starca spet terjalo kar nekaj napora, potem pa je z roko vljudno pokazal gostu, naj vstopi prvi.
Vanj je udaril vonj po starih ljudeh, ki je bil močno koncentriran v zelo dolgo neprezračenem prostoru.
Spomnil ga je na babico, ki jo je kot majhen deček obiskoval v domu za ostarele.
Ko so se mu oči navadile na poltemo, je ugotovil, da je hiša opremljena s starim pohištvom, a presenetljivo urejena in dokaj čista.
Hodnik je vodil naravnost do stopnic, levo je bila dnevna soba in desno kuhinja z jedilnico.
V zgornjem nadstropju so verjetno
Somrak je počasi prehajal v temo.
Devet je bila že proč in Sassoon se je pripravljal na večerni sprehod po mestu.
Že po prvem sprehodu po Dubrovniku se je odločil, da bo tam ostal nekoliko dlje.
Mudilo se mu ni nikamor.
Imel je še mesec in pol dopusta.
Poleg rednega dopusta je, zaradi jadranja v Evropo, vzel dodaten mesec neplačanega, za kar so šefi začuda pokazali precejšnje razumevanje.
Če bi se domov vrnil prezgodaj, bi to mogoče vzbudilo sum, tega pa nikakor ni hotel.
Pomislil je, kako se je njegova strast do jadranja izkazala za izredno koristno.
Že kot majhen deček je najraje zahajal v charlestonsko marino na ustju reke Ashley in opazoval jadrnice vseh vrst in velikosti.
Občudoval je lahkotnost in eleganco, s katero so rezale valove.
Starši so ga ob nedeljah pogosto peljali na izlet z otoka James, kjer so prebivali, v Charleston, kjer so se potem sprehajali po zgodovinskem središču mesta, Waterfront Parku, White Point Gardens ali Akvariju.
Nobeno od teh mest ga niti približno ni tako privlačilo kot mestna marina, ki se je nahajala desno od mostu čez reko Ashley, na poti v središče Charlestona.
Vsakič na istem mestu je začel sitnariti staršem, da bi se šel raje sprehajat po marini, in ne po nekakšnih parkih, obalah ali ob spomenikih, ki so spominjali na vojno za neodvisnost ali državljansko vojno.
V poletnem jutru je z mostu lahko občudoval na stotine jamborov, lesketajočih se v soncu, ki je sijalo s tiste strani velikega oceana.
Včasih sta popustila.
Ko se je sprehajal med privezi, je sanjaril, kako se bo nekega dne skobacal iz povprečnosti srednjega sloja, si privoščil razkošno življenje charlestonske elite in se bo – oblečen v kratke bele hlače, sinje modro srajco, bele nogavice in mokasine, čez ramo pa odet s snežno belim puloverjem z “V”
paketa po šest pločevink budweiserja, ki ju je držal v roki.
Oba sta pila le budweiser ali heineken.
“Ej, stari, skuliraj se.
Daj mi pivo.”
Jacob mu je vzel vrečko iz roke in ga spustil v stanovanje.
Sassoon je Garafajana dovolj poznal, da je videl, da mu ni prav.
“Bomo videli, kakšne volje boš, ko ti bom pokazal, kaj sem prinesel iz Damaska,” je pomislil.
Šla sta v kuhinjo.
Jacob je dal pivo v hladilnik, iz njega vzel dve steklenici heinekena, ju odprl ter eno podal Robertu.
“Kaj je?
A je kaj resnega?” je vprašal Robert.
Resno je kot infarkt.”
“Ne ga srat.
Kaj je?”
Pokazal mu je pavs papir.
Robert ga je vzel v roke, nekajkrat obrnil in skoraj nezainteresirano vrnil nazaj Jacobu.
“Ma daj, kaj je to za ena stvar?”
“Kaj ti misliš?”
“Ej, izgleda kot zemljevid z zakladom.
Samo moral bi biti vtetoviran na tvojo zadnjico, da bi bil bolj prepričljiv.”
“Daj, zresni se.
Kaj se tebi zdi?”
“Ne vem, res izgleda kot nek zemljevid.
Čakaj, a zaradi tega bova nocoj ostala tukaj?
Saj če se ti ne gre ven, bom pa poklical dve frčefeli, da prideta sem ...
“ Sassoon je v tem trenutku videl, da bo moral v spalnico po preostanek zaklada.
Skočil je gor in se v nekaj minutah s škatlama v rokah vrnil v kuhinjo.
Položil ju je na mizo, jih odprl ter Robertu namignil, da lahko pregleda njuno vsebino.
V nekaj minutah je vse bilo razstavljeno na veliki hrastovi kuhinjski mizi.
Jacob Sassoon, ti prekleti falot, koga si umoril za tole?”
“Se boš sedaj zresnil in me poslušal?”
“Govori.”
v samo središče Washingtona, kjer je kar mrgolelo bank.
On je iskal samo eno – United Bank na vogalu Pensilvanije in Trinajste ulice.
Ustavil je na parkirišču pred banko.
Z aktovko v roki je vstopil ter vljudno povprašal vratarja, kje je informacijska pisarna.
Simpatično receptorko je prosil, da ga napoti k oddelku sefov.
Dočakal ga je prijazen, lepo urejen mladenič.
Sassoonu je ponudil stol.
“Kaj lahko storim za vas?”
“Najel bi sef.”
Potreboval bom vaš osebni dokument.”
Sassoon mu je izročil vozniško dovoljenje.
Mladenič je začel z vnašanjem podatkov v računalnik.
Občasno se mu je nasmehnil in dal kako vljudnostno pripombo.
Jacob je mirno in suvereno sedel v naslanjaču.
Aktovko je imel na tleh, naslonjeno na stol.
Podpis na pogodbo, nasmeh, rokovanje in Sassoon je bil že na poti v klet, kjer so se nahajali sefi.
Tam se jima je pridružil še varnostnik.
Jacobov spremljevalec je v sobi s sefi enega odprl in mu izročil ključ, nato pa izvlekel škatlo ter jo odnesel v kabino.
Sassoon je stopil vanjo, položil aktovko na mizo ter njeno celotno vsebino prenesel v škatlo.
Zaprl je aktovko ter spusti pokrov.
Ko se je obrnil, da bi zapustil kabino, si je premislil.
Škatlo je položil nazaj na mizo, iz nje izvlekel nekaj stodolarskih bankovcev in jih hitro zatlačil v žep suknjiča.
Tokrat se je zares poslovil od zaklada.
Varnostnik je prevzel škatlo, jo vstavil v sef ter prosil Jacoba, naj ga zaklene.
Še pojasnilo o delovnem času in Sassoon je bil že na poti iz banke.
V avtu je začutil rahlo olajšanje.
Vžgal je motor, pripel varnostni pas in se odpeljal domov.
tor (Geschaeftsführer) “Ostindustrie GmbH” v Lublinu (gospodarska družba, ki jo je ustanovila SS, za nadzor in izkoriščanje delovne sile v taboriščih).
Vodja operacije “Reinhardt”, načrta, s katerim bi področja Poljske in Ukrajine očistili slovanskega prebivalstva in tam naselili nemško.
Zaradi upora taboriščnikov v taborišču Treblinka (2. avgust 1943) ter suma, da je poneveril ogromne zneske denarja družbe, avgusta 1943 odstavljen.
Septembra 1943, po kapitulaciji Italije, postane vrhovni poveljnik SS in policije za Jadransko primorje (Adriatisches Küstenland) s sedežem v Trstu.
Po kapitulaciji Nemčije je zbežal na Koroško, kjer se je skrival do 31. maja 1945, ko ga je aretirala britanska vojaška patrulja.
Istega dne je napravil samomor tako, da je pogoltnil skrito ampulo ciankalija.
Nato je Jacob iz fascikla potegnil nekaj fotografij, na katerih je takoj prepoznal Globočnika.
Povsod je bil v uniformi.
Naslednje, kar je izvlekel iz mape, je bilo pismo, naslovljeno na Globočnika, ki ga je podpisal Heinrich Himmler osebno.
Poleg originala se je nahajal tudi prevod.
Glasil se je takole: Dragi Globus, prejel sem tvoje pismo in poročilo o zaključku “Operacije Reinhardt,” datirano s 4. 11. 1943.
Še enkrat se ti zahvaljujem za zasluge v operaciji in tvoj enkraten prispevek k slavi nemškega naroda.
“Čakaj, no, da preberem še drugi dosje.”
Odprl je drugo mapo, tisto, ki jo je Robert prinesel iz agencije.
Ime: Adelio Tedeschini Rojen: 21. aprila 1909, Trst, Avstro-Ogrska (Italija) Poklic: gradbeni inženir Stalno naseljen: Damask, Sirija, Ulica Al Mahdi 114 Status: sodelavec (ref. G. Org) Oče Francesco, poštni uslužbenec, mati, Anna, gospodinja, oba umrla pred drugo svetovno vojno.
Končal osnovno šolo (Volksshule), 1913. Nadaljeval z gimnazijo v Trstu.
Končal višjo gradbeno šolo.
Do 1941 delal kot samostojni gradbeni podjetnik, ko je emigriral v Švico ter pridobil njihovo državljanstvo.
V italijanskih vojaških arhivih ni podatka, da bi služil v italijanski vojski.
Nekaj časa delal v Švici kot sodelavec O.
S.S. Leta 1949 odšel v Damask, kjer živi še danes.
V pogovoru daje vtis poznavalca, toda kakšnih posebnih koristi od njega do sedaj nismo imeli.
V Damasku deluje kot gradbeni podjetnik.
Pozna širok krog ljudi, celo potencialne sodelavce KGB.
Občasno prispeva kakšno manjšo koristno informacijo.
Tekoče govori italijansko, nemško, angleško in arabsko, zato ga včasih uporabimo za nujne prevajalske posle.
Zagrizen antikomunist, morda včasih celo pretirava.
Priporočena previdnost pri ocenjevanju informacij, ki jih prinaša.
V prilogi je bilo nekaj fotografij.
Na njih je takoj prepoznal pokojnika iz Damaska.
Za razliko od prvih fotografij je bil tokrat povsod v civilni obleki.
Odložil je liste in srknil velik požirek heinekena.
Pogledal je čakajočega Garafajana.
Z Garafajanom se nista več srečevala pri njem doma, ampak samo še v hrupnih nočnih lokalih, kjer je bil pogovor možen le, če sta sogovornika stala tik drug ob drugem.
Tudi do žensk je postal nezaupljiv.
Čeprav so se mu številne z laskanjem poskušale približati, je njegova previdnost uspešno premagovala nečimrnost.
Odločil se je, da zaenkrat ne bo začenjal nobene nove zveze.
Prva nenavadna stvar, ki jo je opazil, je bila, da so ga nehali pošiljati na službena potovanja.
Premišljeval je, ali naj se dogovori s šefom za razgovor.
Če se ne bo oglasil pri njem, bi bilo to mogoče razumeti, kot da ve, zakaj ga ne pošiljajo v tujino.
Odločil se je, da bo šel Davidu Liebu na razgovor.
“Hoteli ste me videti Sassoon.
Kaj je?” ga je v pisarni ogovoril Lieb, ne da bi dvignil pogled od mize.
Že nekaj časa me niste nikamor poslali.”
“Pač, tako je naneslo, Sassoon.”
“Toda opazil sem, da ste naloge, ki sem jih do sedaj opravljal jaz, dali drugim.”
“Jaz tega nisem opazil.
Sicer pa, ali mislite, da imate tukaj v oddelku poseben položaj?”
“Ne, nisem tako mislil, toda ...”
“Poslušajte, Sassoon,” ga je osorno prekinil Lieb, “odločitve v tem oddelku sprejemam jaz in ne bom dovolil, da vanje kdorkoli od podrejenih dvomi.
“Kako naj to razumem?” je vprašal Jacob.
David Lieb je bil v vidni zadregi.
“O tem ne bom več razpravljal.
Prosim, da zapustite pisarno!”
Sassoon je odkorakal iz šefove pisarne, prisiljeno pozdravil Jane in odhitel v svojo.
Dvignil je telefon in pritisnil tri tipke.
“Opravila sva.
Lahko greste.”
“In to je vse?”
Začudeni Sassoon je zapustil sobo.
V sosednji se je srečal z Liebom, ki mu je rekel, da gre lahko v svojo pisarno.
Pile je že odšel.
“Obvestili vas bomo o rezultatih preiskave,” je še osorno dodal.
Takoj ko je prišel v svojo pisarno, je poklical Roberta.
Ob devetih je Sassoon urejen, sveže obrit, oblečen v modre kavbojke, modro srajco, snežno bel volnen pulover in usnjeno jakno odklepal vrata svojega saaba.
Kamero in kasete je že dal v prtljažnik.
Potem ko je zagnal motor in speljal s parkirišča pred motelom, je nekaj časa napeto gledal v vzvratno ogledalo.
Nihče mu ni sledil.
Vozil je previdno, čeprav bi najraje pritisnil na plin in z vso hitrostjo oddrvel na kraj naslova skrivnostnega moža.
“Neverjetno, kako je pri človeku radovednost močnejša od strahu pred smrtjo.
No, če me ubijejo, bom vsaj eden najlepših mrtvecev...,” je z nasmeškom pomislil in si še enkrat ogledal obleko, “... če me ne ustrelijo v glavo, od zadaj.”
Tokrat se ni nasmehnil.
Zmrazilo ga je.
Zavil je v Ulico Q in nadaljeval proti zahodu.
Nato je zapeljal je zavil na Avenijo Rhode Island, po kateri je prevozil kakih sto metrov, in se zopet vrnil na prejšnjo ulico.
“Sedaj samo še naravnost,” si je v glavi skušal ustvariti zemljevid.
V naslednjih desetih minutah je prečkal avenije Florida, Connecticut in Massachusetts, zapeljal skozi gozdiček in se znašel v Georgetownu, elitnem delu Washingtona.
Na križišču z Avenijo Wisconsin je na levi strani zagledal majhno kavarno.
Zavil je na parkirišče, parkiral in se odpravil v lokal.
V roki je imel listek z naslovom, da bi še enkrat preveril hišno številko.
Naročil je kavo in krof.
Ko je natakarica prinesla naročeno, jo je povprašal po hišni številki.
Očitno ni bila domačinka, ker se je vzravnala, ozrla okoli sebe in naglas vprašala: “Hej, ali kdo ve, kje je številka ... na Aveniji Wisconsin?”
Sassoon bi se najraje pogreznil pod mizo.
Ni računal na tradicionalno gostoljubnost svojih rojakov.
Okoli sebe je zagledal goste, ki so naglas razpravljali, kje naj bi se ta številka nahajala.
“Koga pa iščete gospod?” je zaslišal glas za svojim hrbtom.
Za seboj je uzrl prijaznega poštarja.
“Še sam ne vem.
Sem zavarovalniški agent in moram dostaviti v podpis neke dokumente.
Vse, kar so mi dali v pisarni, je naslov.”
Jacob je upal, da bo poštar pogoltnil njegovo zgodbo.
“Gospod, ta številka mora biti na severozahodni strani.
Zavijte tukaj desno in po kakšnih petsto metrih začnite iskati številko.
Tam nekje mora biti.”
nekoč delal za podjetje.
To je bilo dolgo pred vami.
Pravzaprav sem bil eden tistih, ki so ga ustvarili.
In v njem sem delal, vse dokler ni na oblast prišel tisti prekleti katoliški Irec.
Ja, Kennedy me je nagnal iz agencije.
Po vsem, kar sem naredil za to državo ...”
Jacob se je spomnil te epizode.
Po polomiji v Prašičjem zalivu na Kubi, kamor je leta 1961 CIA brez predsednikove vednosti poslala kubanske anti-komunistične prostovoljce, je bil Kennedy hudo osramočen pred mednarodno javnostjo, še posebej pred Sovjetsko zvezo.
V podjetju so se še dolgo spominjali, kako so iz njega čez noč odleteli najmočnejši ljudje, ki so vladali vohunskemu podzemlju še iz časov druge svetovne vojne.
Očitno je bil Rounding med njimi.
“Prosim, ne razburjajte se,” ga je opozoril butler, ki se je diskretno umaknil k vratom in je Jacob nanj skoraj pozabil.
Ali boste kaj spili, gospod Sassoon?”
Joseph je diskretno smuknil skozi vrata.
Starec je zmajal z glavo: “Povejte mi, ali so danes vsi uslužbenci agencije takšni kot vi?”
“Poglejte se, oblačite se kot ženska, pijete kokakolo, manjka le še to, da mi poveste, da vozite japonski avto.”
“Ni japonski.
Je švedski saab.”
“No, kaj sem rekel?” je napol cinično in napol zmagoslavno izustil starec.
Čeprav užaljen, se Sassoon ni hotel prepirati.
Kljub bolezni je Rounding izžareval avtoriteto in dostojanstvo.
Poleg tega je imel občutek, da mu ta nemočni starec lahko reši življenje.
“Verjetno se sprašujete, kaj delate tukaj, gospod Sassoon?”
Jacob se je na to pripombo le nasmehnil.
“Kljub temu, da v Langleyu že zelo dolgo nisem bil, natančno vem, kaj se tam dogaja.
Še vedno imam tam svoje ljudi.
No, tako sem izvedel za vas in vašo radovednost, ki vas je spravila v resne težave.
Vem, da so vas že poskušali likvidirati, vaš prijatelj pa je končal v bolnišnici.”
krogih znan kot Divji Bil, je bil šef O.
'Kaj imate v mislih, gospod predsednik?' je uvidevno vprašal Byrnes.
'Povejte mi, kaj vemo o Stalinu?
Ali mu lahko zaupamo?
Kakšni so njegovi načrti?
Ali se bo držal dogovora?
Koliko je Sovjetska zveza dejansko močna v tem trenutku?
S kom, za božjo voljo, sploh imamo opravka?'
Roosevelt je nervozno tolkel s stisnjeno pestjo ob naslonjalo stola.
Državni sekretar se je zamislil.
Njegov obraz je postajal čedalje bolj zaskrbljen.
Bilo je očitno, da je razumel predsednikove besede.
Sedaj, ko je bil skupni sovražnik pred porazom, se je na obzorju pojavil novi.
'Glede Sovjetske zveze, gospod predsednik, smo praktično v temi.'
Byrnes je moral biti odkrit, vendar ni hotel naprej drezati v zadevo.
Bilo mu je jasno, da je bila to predsednikova krivda.
Roosevelt je na začetku vojne izrecno prepovedal kakršnekoli obveščevalne aktivnosti proti Stalinu in Sovjetski zvezi, saj ga je imel za tesnega zaveznika in sodelavca.
In medtem ko so sovjetski agenti po mili volji šarili po ZDA, je bilo njihovim stanovskim kolegom prepovedano kakorkoli ukrepati proti Sovjetski zvezi.
V naslednjem trenutku ga je zmrazilo ob misli na vse tisto, kar so ZDA poslale Sovjetski zvezi v okviru Lend-Lease programa.
Poleg hrane, obleke, opreme, orožja in streliva vseh vrst je k stricu Joeju, kakor so v ZDA ljubkovalno klicali Stalina, odpotovalo na tisoče strojev, traktorjev, avtomobilov, kamionov, lokomotiv, tankov, ladij, letal, generatorjev in turbin.
Na pot so šle celotne tovarne in industrijski obrati, skupaj s tonami in tonami različnih surovin.
Vse skupaj je bilo vredno več kot tri milijarde dolarjev.
'Zdaj pa imamo to, kar imamo,' je jezno pomislil Byrnes.
Že naslednji dan je general Donovan dobil navodila iz Bele hiše, naj začne z zbiranjem informacij o Sovjetski zvezi.
Čeprav je
ni zaupal Dullesu, ker je sodeloval z nacisti.
Finančno, mislim.
Predsednik je celo naročil prisluškovanje Dullesu v letih 1941 in 1942.
Vse skupaj se je poleglo leta 1942, ko je država zaplenila imetje Union Banking Corp. po Zakonu o prepovedi trgovanja s sovražnikom (Trading with the Enemy Act).
Izvedelo se je pač, da so tisti reveži v Auschwitzu delali ravno v obratih I. G. Farben in tako polnili žepe ne samo nemškega rajha, ampak tudi nekaj naših podjetnikov.”
“Torej so tudi Bushevi zaslužili na ta račun.”
Rounding se je zasmejal.
Po vojni, ko so imetje Union Banking Corp. deblokirali in podjetje preoblikovali, jim je v žepe kapnila kar lepa vsotica.”
“Pa saj niso mogli vedeti, da so vložili denar v podjetja, ki so služila s suženjskim delom taboriščnikov.”
“Morda imate prav, toda poanta ni v tem.
Vprašajte direktorje današnjih korporacij, ali vedo, da v njihovih tovarnah recimo v Maleziji ali Indiji delajo mladoletni otroci za dva dolarja na dan.
Dejstvo je, da jih niti malo ne zanima, kakšen denar kaplja v njihove žepe.
Pomembno je, da redno kaplja.
Rimski cesar Vespazijan je med mnogimi davki uvedel tudi davek na uporabo javnih stranišč, nad čemer se je zgražal celo njegov sin Tit.
Veste, kako mu je odgovoril?”
Sassoon je z dvignjenimi obrvmi dal znak, da ga zanima odgovor.
“Pomolil mu je zlatnik pod nos in vprašal: 'Ali ti tole smrdi po scalnici?'
Še nekaj o tem: verjetno veste, da je Henry Ford od Hitlerja dobil kolajno, ker se ni pridružil gospodarskemu bojkotu Nemčije po letu 1933.”
“Da, to vem.”
“Ali ste vedeli, da je Hitler leta 1938 odlikoval tudi Prescotta Busha s križcem za zasluge reda nemškega orla tretje stopnje?”
“Tega pa nisem vedel,” je pripomnil Sassoon.
“Marsičesa ne veste, mladi mož,” je skoraj naduto odgovoril Rounding.
“No, dobro, kaj se je zgodilo potem?” je Sassoon hotel nadaljevati.
Oblečena je bila v dolgo črno svileno obleko z naramnicami in obuta v sandale, ki jih je nosila tudi tisti večer, ko je spoznala Sassoona.
On je imel na sebi sinje modro laneno obleko, črno majico in ravno tako črne mokasine, obute na boso nogo.
Ko sta vstopila skozi glavna grajska vrata, se je pred njima prikazalo starodavno mesto, polno palač, zgrajenih v baročnem stilu.
Bilo je očitno, da je stoletna beneška oblast tukaj pustila globok pečat.
Povsod so s pročelij gledali beneški levi z značilnimi knjigami v tacah.
Te so bile povečini odprte, v redkih primerih zaprte; odvisno od tega, ali so bile zgrajene v času vojne, takrat so bile zaprte, ali miru, ko so bile odprte.
Staro mesto, obdano z mogočnim obzidjem in stražnimi stolpi, je imelo obliko trikotnika, katerega stranice so bile kakih tristo metrov dolge.
Z dveh strani je bil zaščiten z vodo.
Vzdolž severozahodnega zidu je tekla reka Škurda in se izlivala v zaliv, jugozahodna stran pa je bila odprta proti morju in pristanišču.
Nad tretjo stranjo obzidja se je v daljavi šopirila sveta gora Črnogorcev, Lovćen.
Po krajšem sprehodu med starodavnimi cerkvami in palačami sta se ustavila pred mestnim arhivom.
“Poglej, tole bi bilo pa nekaj zate,” je pripomnila Bojana.
“Glej.
Šele tedaj se je Jacob zbudil iz zasanjanosti in nad vhodom v eno od mestnih palač prebral napis ARCHIVUM.
“Zakaj zame?” je začudeno vprašal.
“Ja, ali nisi zgodovinar?
Tole bi te pa ja moralo zanimati.”
“Saj res,” je z nasmehom odgovoril Sassoon.
Kratkotrajno zadrego je uspel prikriti.
Spomnil se je, da je po izobrazbi zgodovinar, čeprav se je ukvarjal s popolnoma drugačnim poklicem.
Usedla sta se za mizo sosednje kavarnice in naročila pijačo.
“Mimogrede, kaj te je pravzaprav pripeljalo v naše vode?”
“Turistične brošure, predpostavljam.
Nabavil sem cel kup prospektov, brošur in knjig, prebral marsikaj o Mediteranu in ...
– tukaj sem.”
“Kje si bil pa lansko leto?” je brezbrižno nadaljevala Bojana.
Jacob se je na to samo skrivnostno nasmehnil.
Lansko leto zanj ni bilo dopusta.
Treba je bilo pripraviti vstaje
Sosedov ni bilo nikjer.
Če bi ga opazili, bi zagotovo poklicali policijo in tako bi se znašel v zelo neprijetnem položaju.
Šel je po stezi mimo hiše in prišel do vrat, ki so vodila na ulico na drugi strani bloka.
Pregledal je okolico.
S hitrim korakom se je odpravil v smeri centra.
Ko je prehodil razdaljo nekaj blokov in se prepričal, da ga nihče ne zasleduje, je ustavil taksi.
Čez petnajst minut je že stal pred odprto škatlo v kleti banke.
Vzel je naslova in zemljevid ter nekaj gotovine.
Domov se je vrnil s taksijem, ki ga je peljal do vhoda v hišo.
Tokrat mu je bilo vseeno, če ga člani morebitnega lovskega tropa, kakor so v slengu imenovali skupino za sledenje, opazijo.
Zjutraj je bil že na poti v Švico.
Z oddelkom v Bernu je hitro opravil.
Z ambasade v ulici Jubilaumsstrasse se je opravil peš po Helvetiastrasse proti severu in staremu delu mesta.
Hodil je po predelu, nad katerim so dominirale monumentalne stavbe različnih muzejev.
Čutil je neko drugačnost, na katero bi se težko privadil.
Spomnil se je Amišev v svoji deželi.
Ti čudni sorodniki Švicarjev so že stoletja živeli v štiriindvajsetih državah ZDA z enakim življenjskim slogom, ki bi ga še najbolje opisali kot natančna in temeljita počasnost.
Ko je opazoval ljudi in pokrajino okoli sebe, ga naenkrat to ni več čudilo.
Prišel je na Trg Helvetia, od koder je nadaljeval pot po mostu Kirchenfeld čez reko Aare v stari del mesta, ki se je ugnezdilo na hribu in ga je kot polotok s treh strani obdajala vijugasta reka.
Območje je bilo nekoč polno medvedov in od tod tudi ime mestu.
Nadaljeval je čez Trg Casino in prišel na velik podolgovat trg, ki so ga obkrožale velike neoklasicistične palače.
Prebral je napis na hiši na vogalu: Kornhausplatz.
Ime mu je naenkrat postalo znano.
“Seveda, tukaj se je začela hladna vojna!” je pomislil.
Čez nekaj trenutkov je pred seboj zagledal nadvse nenavaden vodnjak.
Središče le tega je tvoril modro pobarvan in delno pozlačen steber, na vrhu katerega je sedela groteskna figura starejšega debelega rdečeličnega moškega demonskega obraza v rdeči suknji in zelenih hlačah, ki je požiral dojenčka.
Držeč ga z desnico za život je ravnokar ugriznil v njegovo glavo, in to s takim mirnim zadovoljstvom, kot da bi si privoščil hot dog.
V svoji levici je držal še dva dojenčka podobne starosti.
Jacob je skomignil z rameni in krenil dalje.
Ustavil se je v bližnji kavarni ter naročil kavo in
“Ne, ne, Vasja, v redu je.
Ostal bom pri vodki.”
Jacob je v znak potrditve še enkrat odpil.
Sedaj mi pa povejte kaj o sebi, Jacob.”
“Živim v Washingtonu in sem vladni uslužbenec ...”
“Nisem tega rekel.”
“Saj vam ni treba.
Danes v Evropi ne boste našli Američana, ki ne bi delal za CIO.
Pa še zemljevid imate.”
“Dobro, ujeli ste me.
Upam, da znate držati jezik za zobmi.”
Medtem je Radovan prinesel prigrizek.
Kruh, ki je bil črn kot oglje, slanino, ki je bila bela kot milo, sir, kuhana jajca, kisle kumarice, paradižnik in čebulo.
Vse je bilo lepo aranžirano po krožnikih.
“Postrezi si, Jacob.”
“Pa tole je prava holesterolna bomba,” je pomislil Sassoon.
“Daj, Jacob, spij še malo vodke in poskusi tole.
Vse je pristno ukrajinsko.”
Pomjanjuk je zagrabil kos kruha, rezino slanine in kos čebule.
Vse je stlačil v usta, zalil z vodko in začel žvečiti.
Užitek, ki ga je izžareval njegov obraz, je premamil tudi Jacoba.
Vzel je manjše koščke, jih dal v usta in previdno začel žvečiti.
“Saj to je dobro,” je z nasmehom izjavil skozi prežvekujoča usta.
Zalij z vodko, bo še boljše.”
Potem ko je odpil še en požirek vodke, se je Jacob počutil že bolj sproščenega.
“Vasja, povej mi, kako se je vse skupaj zgodilo.”
“Misliš, kako smo zakopali zaklad?”
Vasilij Pomjanjuk je začel pripovedovati.
“Bil je april.
Takrat sem že tretje leto služil pod Globočnikom.
Bil sem del njegove osebne enote, ki je varovala prostore njegovega poveljstva v Trstu.
Nekega dne – mislim, da je bila nedelja – nas je obiskal Plock.
Ukazal je, naj zberem vod.
Ko smo se postrojili, mi je ukazal, naj določim dvajset mož za posebno nalogo, ki naj bi jo izvedli naslednji dan.
naši rojaki, begunci z vzhoda, so zapolnili sleherni vhod, hodnik, klet, podhod in lokal, kjer so lahko poiskali malo zaščite in toplote.
Kljub temu sva s Hildi poskušali ostati vedrega duha, da ne bi ubogi otrok opazil silne žalosti, strahu in togote, ki so ga obdajali.
Ob enih je Hildi odšla na delo v bolnišnico.
Obe sva kot bolničarki delali v različnih izmenah, da ne bi bilo potrebno Gretl puščati tujcem v varstvo.
Ob devetih je Hildi prišla domov in jaz sem se odpravila na delo, v nočno izmeno.
Okoli desetih so zatulile sirene.
Nismo se preveč ustrašili, saj smo bili alarmov vajeni.
Skoraj vsak večer so zatulile sirene, čeprav je na mesto redkokdaj padla kakšna bomba.
Nismo pa vedeli, da bo tokrat drugače.
Po polurnem bombardiranju je bil center Dresdna ves v plamenih.
Britanci niso odvrgli navadnih, ampak zažigalne bombe.
Takoj po prenehanju bombardiranja so se zaslišale gasilske sirene.
Naši gasilci so se na vse pretege trudili pogasiti ogenj, toda vse je bilo zaman.
Hiše so gorele, kot da bi bile iz papirja.
Poleg tega so vsepovsod odmevale eksplozije časovno tempiranih bomb, ki so še dodatno ovirale gašenje.
Toda to še ni bilo vse.
Zaradi silne vročine so se kake pol ure po bombardiranju vsi ti manjši požari združili v eno velikansko ognjeno nevihto, ki je požirala hiše, ruvala drevesa ter avtomobile, tramvaje in avtobuse metala v zrak, kakor da bi bili otroške igrače.
O ubogih ljudeh ne morem niti govoriti.
Dresdenske ulice so bile polne golih trupel.
Vihar je bil tako silovit, da jim je dobesedno strgal obleke s telesa, preden jih je pobil.
Kar ognjena pošast ni zažgala ali raztrgala, je zadušila.
Večina tistih, ki so se pred bombardiranjem umaknili v kleti, se je zadušila z monoksidom.
Ko so sirene zatulile, sta se Hildi in Gretl umaknili v klet naše hiše.
Čez pet dni sem ju v kleti našla objeti, kakor da spita.
Če ti je to v tolažbo, dragi Georg, nista trpeli, za razliko od tisočev drugih, ki so umrli tisto noč in naslednji dan.
To je bil šele začetek pekla, dragi Georg.
Preživeli so se poskusili umakniti stran od gorečih hiš in kmalu so bili veliki park Gross Garten, tržnica Altmarkt in trg pred
opraviti umazano delo.”
Po vojni sem plačal za svoje grehe.
Dobil sem petnajst let ječe, toda, ali sta moji Hildi in Gretl zaslužili smrt zaradi mojih grehov?”
“Prav imate, gospod, ampak ne pozabite na tisoče nedolžnih žrtev v vaših koncentracijskih taboriščih.”
“To obtoževanje, gospod Sassoon, naju ne bo nikamor pripeljalo.
Lahko rečem le to, da naš režim, čeprav zločinski, vsaj ni bil licemeren.
Mi smo sprejeli rasne zakone in smo tako odkrito povedali naše namere.
Imeli ste polna usta demokracije, enakosti in človekovih pravic, pa ste, kar zadeva črnce, bili ravno taki rasisti.
Leta 1936 ste častili Jesseja Owensa, ki naj bi Hitlerju in umazanim nacistom pokazal, da rasna teorija ne drži.
Celo pisali ste, da mu naš firer, zato ker je črnec, ni hotel čestitati za zmago, čeprav Hitler ni nikomur čestital.
Po olimpijskih pravilih je to celo nezaželeno.
Kaj mislite, gospod Sassoon, ali je Jesse Owens, trikratni olimpijski zmagovalec za ZDA, lahko vstopil v restavracijo za belce, se vozil v avtobusu na sprednjem sedežu ali vpisal otroke v šolo z belimi učenci?”
“Glede tega se strinjam z vami, gospod Plock.”
“No, vidim, da ste pošten človek, gospod Sassoon.”
Starec se je prvič nasmehnil in Sassoon je kljub vsemu začutil usmiljenje do tega nesrečnika.
“Oprostite, da sem tako neposreden, toda zakaj se niste ponovno poročili?”
“Tudi če bi se hotel, od tega ne bi bilo nič.
V preiskovalnem zaporu so me tako hudo pretepali po genitalijah, da sem postal sterilen.”
Sassoon se je takoj spomnil zgodbe poročnika Fitzpatricka.
“V Dresdnu ste bili?”
Ostal sem tukaj, na zahodu, in ko sem prišel iz zapora, je že stala železna zavesa.
Prišel sem v Hamburg, se zaposlil v pristanišču in edina vez z Dresdnom je bila reka Elba.
Medtem je tudi svakinja Karin umrla.
Upam, da bom živel še toliko časa, da se bo meja odprla in bom lahko obiskal grob svoje žene in hčerke.”
“Gospod Plock, zagotavljam vam, da bo železna zavesa zelo kmalu padla, in takrat boste lahko obiskali Dresden.
Pravite, da ne potrebujete denarja, toda za pot do Dresdna ga boste le potrebovali.”
Ko se je slabo uro zatem pripeljal na letališče, je Jacob Sassoon najprej oddrvel do najbližjega stranišča.
Poiskal je prazno kabino.
Zaklenil se je vanjo ter nekaj trenutkov pozorno poslušal.
Nato je spustil pokrov straniščne školjke in iz notranjega žepa potegnil Plockov zemljevid in Globočnikovo nemo karto.
Najprej je na pokrovu razprostrl turistični zemljevid, nato pa nanj položil nemo karto.
Kot ata na mamo!” je vzkliknil.
Ujemala sta se do milimetra natančno.
Ozrl se je okoli sebe in zopet v tišini prisluškoval.
Zbal se je, da je morda nekdo slišal njegov krik navdušenja.
Odkorakal je iz stranišča in odšel do trafike, kjer je kupil nekaj žetonov za telefon.
Poiskal je telefonsko govorilnico ter iz denarnice izvlekel listek s Pomjanjukovo telefonsko številko.
'Čekisti!' je bilo vse, kar je uspel izustiti, preden je vojaški škorenj enega od njih brcnil v vrata, da so se na strežaj odprla.
Stopil je v kuhinjo z uperjeno brzostrelko.
Za njim je vstopila prikazen manjše rasti, črnih izbuljenih oči, košatih skodranih las in zraščenih obrvi, velikega krompirjastega nosu s širokimi nosnicami in debelih, mesnatih ustnic, iz katerih je med dretjem škropila slina na vse strani.
Bil je oblečen v rubaško, usnjeno jakno, jahalne hlače in škornje.
Na glavi je imel usnjeno kapo z rdečo kovinsko zvezdo.
Bil je oficir Čeke, osovražene Stalinove tajne službe.
'Šlomo Davidovič!' je vzkliknil moj oče.
Prepoznal je sina lokalnega korostenskega mogotca Davida Mojsejeviča Apfelbauma, ki je bil pred revolucijo lastnik trgovine in gostilne ter je okoliškim kmetom prodajal alkohol in posojal denar za oderuške obresti.
'Utihni svinja kulaška!
Govoril boš le, če te bom jaz kaj vprašal!' se je zadrl.
'Ti, babura!' je zatulil na mojo mamo, 'Prinesi kaj za pojest in spit!'
Usedel se je za mizo v kot, mi pa smo se umaknili na nasprotno stran, stoje čakajoč na svojo usodo.
Šlomo je pogledal na ikono nad seboj, jo vzel s police in vrgel na tla, da se je razklala na pol.
Babica Pavla je skočila, da bi jo pobrala, pa je dobila brco v trebuh od stražarja, ki je stal pri vratih.
Babico, ki se ji je obraz skrivenčil od bolečine, smo dvignili, ikona pa je ostala na tleh.
Mislim, da jo je to bolelo bolj kakor brca.
Medtem je mati prinesla kruh, klobaso, čebulo in steklenico vodke.
Šlomo Davidovič se je začel basati s hrano in vse skupaj zalivati z vodko, med žvečenjem pa nam je držal predavanje o revoluciji.
'Anton Petrovič, ali res misliš, da lahko živiš sam, ne da bi sodeloval v našem velikem podvigu, imenovanem sovjetska revolucija?' je skozi prežvekujoča usta in s ciničnim pogledom vprašal Šlomo.
'Jaz samo obdelujem svojo zemljo in nikomur nič nočem,' je kljubovalno odgovoril oče.
posojila, da bi bil videti eden tistih nesrečnih entuziastov, ki se odločijo raztegniti svoje finančne zmožnosti čez skrajne meje, da bi le prišli do igrače, o kateri sanjajo vse svoje življenje.
“Kje pa jo nameravaš zasidrati?” je v pogovor vskočila mati.
Mislil sem jo kupiti skupaj s privezom, da ne bi imel dodatnih težav z iskanjem matične marine.”
“Fred, mislim, da je Jacobu treba pomagati.”
Marion Sassoon je seveda imela svojo računico.
Če bo jadrnica privezana v Charlestonu, bo njen edini sin pogosteje hodil domov.
“Dobro, če si to tako želiš ...,” je na koncu pristal oče.
Naslednje jutro – bila je sobota – sta se Jacob in Fred Sassoon že sprehajala po marini med neštetimi jadrnicami vseh velikosti, barv in starosti.
V upravi marine sta dobila seznam jadrnic, ki so bile naprodaj.
Jacob je prečrtal tiste manjše, zanimale so ga le dvanajst- in petnajstmetrske.
“Se nameravaš preseliti na jadrnico?” ga je vprašal oče.
“Čemu ti bo tako veliko plovilo?”
“Da si bom lahko privoščil daljša potovanja, oče.”
“Saj bi lahko na daljša potovanja šel tudi z manjšo jadrnico.”
“Ampak tako bom lahko na potovanje povabil prijatelje.”
Jacob očetu pač ni mogel razložiti, da večje plovilo potrebuje zaradi prevoza morebitnega večjega tovora čez ocean.
“Kako jo boš pa sam upravljal?”
“Zato iščem avtomatizirano.”
V tem trenutku sta se znašla pred pet let staro elegantno petnajstmetrsko lepotico.
Imenovala se je Charleston Beauty in bila je popolna: imela je avtomatsko dvigovanje jader, radar, sonar, radio, kajuto s kuhinjo, tri spalnice, stranišče, prho in – kar je bilo najpomembnejše – nizko kobilico vzdolž celega trupa.
“Tale!” je vzkliknil Jacob.
“Si prepričan?”
Greva v upravo po dodatne podatke.”
to, da sta preživela mačka in počakala na naslednje poletje, ko se bosta odpravila v Evropo.
Razlog za pot tja ne bo ne služba ne zabava, temveč nekaj veliko bolj razburljivega.
Okoli pol enajste ure ponoči se je pred kolibo ustavil jaguar.
Kmalu za njim je prirohnel še avtodom in zopet sta dva možakarja vstopila vanj.
Pot so nadaljevali proti zahodu, ob severni obali jezera.
Vozilo je skalilo nočni mir vasic Gatschach in Oberdorf, preden je Jacob ukazal Radovanu, naj z asfalta zavije na makadamsko cesto, ki je vodila proti jugu.
Kmalu so se ustavili.
Pot so nadaljevali peš, sledeč žepni svetilki, ki je osvetljevala ozko, toda dobro steptano in prehodno gozdno stezo.
Jacob je vodil.
Naenkrat so zaslišali hrup in Jacob je hitro dal znak, naj počepnejo.
Ugasnil je svetilko in prisluhnil.
Radovan je tovarišem namignil, da bo šel naprej in poskusil ugotoviti, odkod hrup prihaja.
Po nekaj minutah se je vrnil in s tihim glasom razložil, da se na bližnji jasi zabava skupina pijanih pohodnikov, ki sedijo okoli tabornega ognja.
“Na tej jasi so zakopani zaboji,” je zašepetal Jacob.
“Vrnimo se.
Poskusili bomo jutri,” je mirno predlagal Pomjanjuk.
Nadaljujmo.
Počakali bomo.
Mogoče se bodo razšli.”
Robert in Radovan sta bila za.
Kljub Ukrajinčevemu nerganju so previdno nadaljevali pot in kmalu se jim je za naslednjim pobočjem prikazala s tabornim ognjem osvetljena jasa.
Ulegli so se in skriti za pobočjem in drevesi opazovali skupino očitno pijanih pohodnikov v rdečih karirastih srajcah, zelenih hlačah in gojzerjih.
Sodeč po njihovih obrazih se je opazovalcem obetalo dolgo čakanje.
Ravno v trenutku, ko so se spogledali, da bi se odločili, kaj storiti, je eden od veseljakov potegnil iz žepa pištolo in začel streljati vsevprek.
Krogle so letele na vse strani in vsak strel je spremljal glasen krohot njegovih kolegov.
Ena od krogel je za nekaj centimetrov zgrešila Garafajana in se zabila v drevo za njim.
Armenec je za trenutek izgubil nadzor nad seboj.
Če ga ne bi preostali trije prisilili, da ostane na tleh, ga gozdovi okoli jezera Weissensee ne bi nikoli več videli.
Streljanje je kmalu ponehalo in veseljaki so nadaljevali s pitjem.
Pijače so imeli na pretek in zdelo se, da so pred izletom svoje nahrbtnike napolnili le s pločevinkami piva in steklenicami žganja.
Očitno je obstajala še ena pot do jase, kajti kmalu se je z nasprotne strani zaslišala policijska sirena.
Še preden so se skozi
