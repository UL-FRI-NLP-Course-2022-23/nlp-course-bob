Francija se, skratka, z uvedbo »petletke« podaja v avanturo.
Povsem nepredvidljivo že zato, ker bodo Francozi v letu 2002 prvič skoraj hkrati volili predsednika države in poslance nacionalnega parlamenta.
Trst - Široko zasnovano posvetovanje o odnosih med Italijani in Slovenci v Trstu in na mejnem območju na poti k sožitju, ki ga je v torek pod večer priredila tržaška občina v kongresnem središču, je zaradi bojkota predstavnikov desnosredinskih krajevnih uprav uspelo samo delno.
Vendar pa je pokazalo, da se razmere le spreminjajo, saj si nasprotniki enakopravnosti manjšine z večino v javnem življenju ne upajo več neposredno predstaviti svojih pogledov pred drugače mislečimi, temveč vztrajajo sami na svojih okopih.
Ali lahko po koncu vladavine HDZ rečemo, da je bila represija bivšega režima nad neodvisnim tiskom sistematična?
Kakšna je bila vloga distribucijskega podjetja Tisak, ki je medijem ostalo dolžno na milijone mark in so bili ti zato na robu propada?
Kakšna bo usoda na stotine tožb proti medijem?
Je bilo čutiti tudi politični pritisk na sodstvo?
Se je po spremembi oblasti kaj spremenilo?
Kolikor vem, se še nihče iz aktualne oblasti ni odločil za tiskovno tožbo.
Po mojem občutku nova oblast ne bo uporabljala hadezejevskih metod za discipliniranje tiska, ampak bo poskušala sodelovati z novinarji.
Bratislava - Predsednik vsekitajske skupščine ljudskih odposlancev Li Peng (desno) je v okviru vzhodnoevropske turneje obiskal tudi Slovaško.
S premierom Mikulašem Dzurindo (levo) in predsednikom parlamenta Jozefom Migasom se je pogovarjal predvsem o krepitvi gospodarskega sodelovanja med državama.
Drugi najpomembnejši kitajski voditelj bi se moral srečati tudi s slovaškim predsednikom Rudolfom Schusterjem, a so srečanje odpovedali, ker je moral slednji v nedeljo ponoči na nujno operacijo črevesja.
Li je med turnejo obiskal še ZRJ, Slovenijo in Hrvaško, v sredo pa bo odpotoval še v Azerbajdžan in Ukrajino.
Njegov obisk v Bratislavi je najvišji obisk kakega kitajskega voditelja po razglasitvi slovaške neodvisnosti leta 1993.
Li Peng se tudi na Slovaškem ni mogel izogniti vprašanju kratenja človekovih pravic.
Amnesty International je pozvala Dzurindo in Migasa, pa tudi zunanjega in obrambnega ministra Eduarda Kukana in Pavola Kanisa, naj med pogovori z Lijem opozorijo na teptanje človekovih pravic na Kitajskem.
