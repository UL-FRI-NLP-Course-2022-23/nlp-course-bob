Zunanji minister Severne zveze Abdulah Abdulah je izjavil, da je zavezništvo pripravljeno poslati delegacijo na pogovore o oblikovanju večnarodnostne vlade.
Po Vendrellovih besedah se bo konference udeležil tudi 87-letni Mohamed Zahir Šah, nekdanji afganistanski kralj, ki živi v izgnanstvu v italijanski prestolnici.
V OZN upajo, da bo imel bivši kralj, ki je po narodnosti Paštun, pomembno povezovalno vlogo v prihodnji koalicijski vladi Afganistana.
Ekonomska fakulteta vsekakor sodi med tiste, ki imajo največji dohodek od izrednega študija.
Toda takih je še nekaj in vendar je včeraj le dr. Tajnikar glasoval proti omenjenemu sklepu rektorjevega kolegija, ki naj bi začel veljati s prihodnjim študijskim letom.
Kot je v njem predvideno, naj bi imele članice univerze poslej možnost, da pri vpisu predvidijo določeno število vpisnih mest posebej za zaposlene kandidate, ki so doslej marsikje težko konkurirali drugim izrednim študentom.
Po navajanju Dušana Hočevarja v bančništvu nikakor ne gre za politiko razvrednotenja cene dela - kar naj bi vodilo, kot navajajo sindikalisti, k poceni prodaji slovenskih bank tujcem -, »saj nizka cena dela ne pomeni nizke vrednosti banke«.
V sindikatu ne soglašajo povsem s to trditvijo, in menijo, da nizka cena dela pomeni pri presežnih delavcih nižjo odpravnino.
Ljubljana - Sklad za nagrajevanje inovacij na področju usposabljanja, življenja in dela invalidov je na slovesnosti podelil štiri nagrade in šest priznanj najbolj inovativnim skupinam ali posameznikom, ki so s svojim programom ali inovacijo olajšali življenje invalidom.
Na letošnji, že 20. razpis se je prijavilo veliko »inovativcev«, ki so po besedah predsednika strokovne komisije sklada Jana Ulage letos še posebej veliko pozornost posvečali izobraževanju invalidov.
Nagrade so prejeli skupina pod vodstvom Cveta Uršiča za program za poklicno rehabilitacijo lokalnih skupnosti v Pomurju, skupina pod vodstvom Dušana Rutarja za program postrehabilitacijski praktimum, tj. program za vzgojo in izobraževanje najtežje invalidne mladine, Vesna Janežič s sodelavci za revijo za ljudi z duševnimi motnjami Hanca ter Srečo Vute za pogonski mehanizem s posebnimi ročicami za invalidne vozičke.
Priznanja so dobili Janez Mlačnik, in sicer za pripomoček za opismenjevanje odraslih v Braillovi pisavi, Damjana Dušak in Ana Šimac za trajno biološko zbirko Ko živali onemijo, roke spregovorijo ter Božena Mlinar za poenostavljen notni zapis prek barvnih enot za mladino z duševnimi motnjami.
Goran Leban je dobil priznanje za invalidski voziček za premagovanje ovir, Peter Zupan za gonilni mehanizem za pogajanje dvokolesa z eno nogo, Alojz Tomažin pa za pripomoček za hojo po stopnicah in obesek za bergle.
Predsednik komisije za politični sistem Branko Grims, svetnik, ki v državnem svetu zastopa lokalne interese, sicer pa je tudi član izvršilnega odbora SDS, je že kmalu zatem, ko je Pogorelec zgolj v grobem pojasnil jedro sprememb, predlagal sklepe; ti so bili navsezadnje tudi soglasno sprejeti.
Po Grimsu je od vseh predlaganih ustavnih sprememb pogojno sprejemljiv le tisti del, ki se nanaša na vključevanje Slovenije v Evropsko unijo oziroma v druge mednarodne povezave, pri čemer je seveda druga zgodba vprašanje časovne dimenzije, češ ali se s spremembami res tako mudi.
No, ta del sprememb vseeno podpira.
Člani so se strinjali.
Strinjali pa so se tudi z njegovim predlogom, da bi o spremembah ustave morali odločati državljani na referendumu.
Peter Levič (SMS) je hotel od predsednika vlade zvedeti, kako bo Slovenija v promocijske namene izkoristila uvrstitev nogometašev na svetovno prvenstvo 2002 in kako bo vlada pristopila h gradnji večnamenskega štadiona?
Minister za finance Tone Rop je odvrnil, da za to ni slišal.
Pojasnil pa je, da je Interbrew napovedal prevzem pivovarne Union v skladu z zakonom.
To pomeni, da lahko vsi delničarji delnice prodajo ali pa ne.
V skladu z zakonom o prevzemih je možna tudi konkurenčna ponudba.
Oba državna sklada pa bosta poskušala svoj delež prodati po optimalni ceni, pri čemer gre za kratkoročne in dolgoročne koristi.
V primeru izdajanja internih informacij pa bo ukrepala agencija za trg vrednostnih papirjev.
Jeruzalem - Izraelci so si po težko pričakovanem govoru ameriškega državnega sekretarja o konfliktu s Palestinci oddahnili.
Colin Powell je na zadovoljstvo Palestincev sicer govoril o okupaciji, prenehanju dograjevanja židovskih naselbin na zasedenih ozemljih in ustanovitvi Palestinske države, toda hkrati je upošteval dogovor Washingtona z Arielom Šaronom o tem, da se trdni zaveznici ne bosta presenečali z nerealnimi zamislimi.
Tudi Palestinci so Powellov govor sprejeli z zadovoljstvom in hkrati ponovno izrazili upanje, da bo Busheva administracija od besed prešla k dejanjem.
Ti napovedujejo sprejem zakona o sodelovanju s haaškim sodiščem, s katerim naj bi »ustrezno« zaščitili pravice jugoslovanskih obtožencev.
Srbski pravosodni minister Vladan Batić opozarja, da bi takšen zakon lahko postal akt o nesodelovanju z mednarodnim sodiščem.
V Pekingu so v torek aretirali 35 tujcev, ki so na Tiananmenu poskušali demonstrirati proti zatiranju sekte Falun gong.
Skupina Nemcev, Švicarjev, Američanov, Kanadčanov, Francozov, Švedov, Avstralcev, Ircev, Izraelcev in Britancev je sredi trga razvila transparent s pismenkami, ki pomenijo Falun.
Kitajska uradna tiskovna agencija Xinhua je sporočila, da so jih aretirali zaradi kršenja zakonov o shodih, demonstracijah in kultih.
Veleposlaništva držav, od koder so prijeti tujci, niso hotela dajati nikakršnih izjav, češ da preiskava še teče.
To so bile prve demonstracije tujih pripadnikov Falun gonga na osrednjem pekinškem trgu.
Okrožnica spominja na stare maovske metode nadzorovanja družbe.
»Upokojenci in prostovoljci se lahko mobilizirajo za vzdrževanje varnosti v svojih soseskah,« je zapisano v dokumentu.
Ovaduštvo pa je preverjeno sredstvo za preprečevanje kriminala na najnižjih ravneh.
Priporočilo je logično.
Hollywood je v zadnjih letih posnel kar nekaj filmov, v katerih se podirajo nebotičniki, ameriške posebne enote pa lovijo storilce po puščavskih hribih; toda ameriško obrambno mašinerijo sta napada na Pentagon in Svetovni trgovinski center ujela popolnoma nepripravljeno.
V naslednjih letih bo po svetu še več posebnih učinkov zunanje politike kakor doslej.
Videli pa jih ne bomo.
Mediji so se po pogovoru z Bushevo svetovalko za nacionalno varnost Condoleezzo Rice prostovoljno odločili, da bodo nevtralizirali za ameriško javno mnenje neprijetne informacije.
Medijska podoba Amerike je v zadnjih dveh mesecih tako idilična, da je ni več mogoče ločiti od reklamnih spotov, ki novačijo prostovoljce za oborožene sile.
Ameriški novinarji so odkrili vabljivost afirmativnega poročanja in ga razvijajo v mojstrsko veščino.
Mnogi naši intelektualci se niso znali enako vživeti v položaj drugih in prav ta nezmožnost jih žene v shizofreno vedenje.
Nerazložljiva je globoka skrb za religijo tako med ateističnimi kakor laičnimi misleci.
Doslej so vedno dvomili o nezmotljivost duhovnikov pri njihovih napadih na kritike islama in njegove preteklosti.
Tudi tisti, ki so svobodo verskega diskurza doslej razumeli kot prvi pogoj kulturnega razvoja, imajo zdaj nenavadno veliko razumevanja za vse versko.
Analitiki urada za makroekonomske analize so že v spomladanskem poročilu zapisali: »V letu 2001 mora biti pripravljen nov enotni plačni sistem za javni sektor.
Zaradi namere vlade, da vzpostavi nov plačni sistem, se v javnem sektorju porajajo močni pritiski sindikatov dejavnosti, ker želijo še pred sprejetjem novega zakona doseči čim višjo raven plač v svoji dejavnosti.«
Med sedenjem v dolgi vrsti in prebiranjem Sobotne priloge (ne bodi len sem se na ta »projekt« pripravil, kot sem se najbolje znal - stol sem pa sunil v nekem kotu) sem radovedno prisluhnil tudi prenekateri debati iz vrste ogorčnežev.
»Že tretjič ta mesec sem tukaj,« se je pritoževal neki dolgin.
»Prejšnji mesec sem za Bežigradom čakala na bone od 8h zjutraj do poldneva,« je potožila mična svetlolaska.
»Ljubi Bog,« sem pomislil, »smo se mar vrnili v tiste svinčene čase, ko so starši in drugi tovariši več dni v vrstah čakali na nove avtomobile?
Sodi in lihi dnevi so očitno le še vprašanje časa ...
Minister dr. Dušan Keber se zavzema za zaprtje porodnišnic(e), minister mag. Ivo Bizjak pa gradi in povečuje slovenske zapore.
Irgoličeva 20. c, Hoče
Tednik se ne bo vdal in zadeva gre na pritožbeno sodišče.
Toda kakor koli bo to ali katero drugo sodišče odločilo o krivdi treh novinarjev, ki so objavili uradni preiskovalni material, je zadeva zamujena.
Ne bo se namreč razsojalo o bistvu vsega skupaj - to je o krivdi ali nekrivdi tistih, ki so uničili tri gigabite elektronskih podatkov, da bi prikrili finančne škandale, v katere je bil očitno vpleten urad nemškega kanclerja.
Pozornost je usmerjena stran od ugotavljanja celotne resnice in sodišče je z »opominom« dvignilo kazalec tudi proti drugim časnikarjem: Raje se sami cenzurirajte, ko naletite na brizantne podatke, kakor da bi poskušali priti stvari do dna, sicer ...
Bistvo namreč ostaja nespremenjeno.
»Stvar je ta, da je oblast v načelu idiot, ki ga je treba za vsako ceno omejiti z mrežo pravil, tako prvinskih in jasnih, da jih razume celo on, preden je v kakšnem izmed svojih izbruhov jeze zmožen podreti celotno zgradbo,« je davnega leta 1956 zapisal eden največjih dramatikov 20. stoletja Arthur Miller.
Kot je znano, je Savinjska regija prva v Sloveniji, ki se je že oblikovala in sprejela svoj razvojni program.
Od 31 občin regije so ga namreč doslej že sprejeli v 28 občinah, med prvimi tudi v obeh mestnih, celjski in velenjski, v treh občinskih svetih pa ga bodo sprejemali v naslednjih dneh.
Zdaj pa se Savinjska regija prek svojih predstavnikov, ki sestavljajo koordinacijsko telo županov in direktorja Reginalne razvojne agencije, poteguje, da bi ji država skladno s sprejetimi zakoni zagotovila denar za uresničitev projektov, ki so sestavni del sprejetega regionalnega razvojnega programa.
Kljub številnim objektivnim težavam, med katerimi so zmanjševanje prodajnih cen vina in tudi mleka oz. mlečnih izdelkov zaradi pritiskov trga in zahtev trgovine, vinski sivi trg, občutni presežki vina, zmanjšanje državnih izvoznih spodbud in drugo, je Agroind Vipava 1894 v letošnjih devetih mesecih posloval pozitivno in do konca leta bo dobiček še nekoliko večji.
Na posebni slovesnosti na ljubljanski univerzi (udeležil se je je tudi predsednik države Milan Kučan) so pred dnevi poudarili pomen društev za varstvo okolja pri oblikovanju okoljske zavesti v državi kakor tudi pri posameznih ekoloških akcijah.
Celjani že krasijo knežje mesto
Čufarjevi dnevi so se končali
Država naj se ne poigrava
Po zakonodaji ni mogooče zapreti zavoda, ki se je sposoben gospodarsko in likvidnostno sam vzdrževati.
Tolminski dom se kljub skromnemu vpisu dijakov in na račun dopolnilnih dejavnosti sam vzdržuje.
In še več: uspevajo mu znatne naložbe v posodobitev več kot 200-posteljne stavbe.
Opustitev doma v Tolminu ne pride v poštev tudi zato, ker v odredbi o pogojih za ustanavljanje zavodov izrecno piše, da statusa zavoda, ki deluje v obmejnih in gorskih krajih, zaradi njegovega posebnega poslanstva ni mogoče kar tako spreminjati.
Prvega februarja naj bi v polovici Pirana (od Punte do občinske palače) začeli poskusno, dvakrat na dan pobirati polivinilaste vrečke s smetmi.
Če bi šlo vse po načrtih, naj bi do prihodnjega poletja tak odvoz odpadkov vpeljali v celem starem mestu, odpravili povsem neprimerne smetnjake in s tem močno polepšali Piran.
Hrib-Loški Potok - Še pred koncem leta bodo v občini Loški Potok odprli prenovljeno zdravstveno postajo.
»Ta letošnja največja občinska naložba je pomembna zato, ker zagotavlja, da bo država tudi v prihodnjih desetletjih ohranjala delo splošne in zobne ambulante v naši občini,« je povedal Janez Novak, župan Loškega Potoka.
Turistično društvo Ribnica je sodelovalo še pri drugih prireditvah, kot je na primer Kmečka bala, prelomno pa je bilo leto 1976, ko so začeli organizirati ribniški sejem.
»Prvič je bilo samo 5000 obiskovalcev, zdaj pa je to najpomembnejša prireditev društva,« je povedal Klemenc.
Vsako leto na dan semnja obišče Ribnico od 30 do 40 tisoč obiskovalcev, čeprav Klemenc ni bil optimističen: »Bojim se, da sejma čez 20 let ne bo, ker ni vnukov, da bi nadaljevali lončarsko in suhorobarsko dejavnost.«
Del ohranjanja slovenskega ljudskega izročila je Rokodelski festival, ki ga že nekaj let pripravljajo v okviru ribniškega semnja.
To predstavitev slovenskih tradicionalnih obrti bi lahko organizirali kot samostojno prireditev, vendar odločitev o tem še ni sprejeta.
a) Hrabro uspeli
Denar, ki bi ga namenili za novo telovadnico, se bo tako najverjetneje porabil za novo pokopališče v Pivki, uredili bodo kanalizacijo v Petelinjah, igrišče v Šmihelu, nekaj za javno razsvetljavo, gradili pa bodo tudi nova stanovanja.
»Sodelovanje s sosednjo Hrvaško je ena izmed pomembnejših postavk slovenske zunanje politike,« je včeraj dejal Boris Sovič, nato pa zatrdil, da je denimo gospodarsko sodelovanje v vzponu, kar se vidi v povečanju izvoza in uvoza (iz Podravja tja izvozimo za 46 milijonov tolarjev blaga, uvozimo pa za 20 milijonov).
Po besedah Soviča so predstavniki Koprivniško-križevške županije med obiskom podali več pobud za navezavo novih stikov s podjetji, sicer pa podpis sporazuma pomeni nadaljevanje in nadgradnjo sodelovanja, ki je potekalo že doslej.
režvečeni policijski vic sprašuje o razliki med policisti in teroristi.
Slednji imajo simpatizerje, veleva odgovor.
Nisem še slišal, da bi kdorkoli hvalil policijo, obratno pa že premnogokrat, četudi ne vselej utemeljeno.
Toda naslonimo se na vsakdanje dogodke.
S plavimi angeli ima povprečen državljan največkrat opravka na cesti.
Možnosti za srečanje z možmi postave z loparčki v rokah je kar veliko: hitrost, varnostni pas, alkohol, oprema in podobno.
Kri v voznikovih žilah kar prekipeva.
Zakaj ste ustavili prav mene, kaj je zdaj narobe, poglejte, kako je vozil tisti pred menoj, kaj res moram biti pripet, saj nikogar razen sebe ne ogrožam, so pogosta vprašanja nesojenih mojstrov vrtenja volana.
Prireditev mora biti edinstvena
Ilirska Bistrica - Kmetijska zadruga (KZ) Brkini se je lani znašla v hudih težavah.
Svojim upnikom je dolgovala 37 milijonov tolarjev.
Kot pravi sanacijski odbor zadruge, se je to zgodilo zaradi nepravilnega vodenja podjetja.
Sanacijski odbor se poskuša z upniki dogovoriti za prisilno poravnavo in tako omogočiti nadaljevanje proizvodnje.
Če jim to ne bo uspelo, bodo prisiljeni prodati objekt in tako izplačati upnike ali pa bo KZ Brkini morala v stečaj.
Pri čem ga oblast, kar zadeva železarne, najbolj lomi?
Rekli ste, da ste pripravljeni pomagati.
Ali ni preveč zamer, da bi se usedli za skupno mizo z dr. Maticom Tasičem in mu kaj predlagali, razen tega, da naj odstopi?
Verjetno je, a nas to ne moti.
Samo prodaja mora biti normalna, poštena.
Daril ne bi smelo biti.
Časopis so sprva brezplačno ustvarjali zanesenjaki, pri življenju pa so ga ohranila slatinska podjetja in mestna krajevna skupnost.
Pravzaprav so bile Rogaške novice glasilo krajevnih skupnosti Rogaška Slatina, Kostrivnica, sveti Rok in Rogatec, kasneje pa so postale pomemben medijski člen vsega Sotelskega in Kozjanskega.
Županji iz Pirana in Izole sta sicer dejali, da bodo morali v njuni občini še nekoliko podrobneje proučiti ponujeno možnost sodelovanja.
Predvsem zato, ker nekatere oblike pomoči takim podjetjem že obstajajo (garancijski skladi, subvencioniranje obrestne mere...).
Drugič pa zato, ker bi morale tri občine za vzpostavitev takega sodelovanja na začetku zagotoviti sedem milijonov tolarjev, tega denarja pa v sedanjem proračunu ni.
Koprska občina je pripravljena sodelovati takoj, ker so za to zainteresirana podjetja.
Sicer pa vsi trije župani ocenjujejo, da bodo morali to nalogo urediti najkasneje leta 2003, ob ustanovitvi pokrajin.
Župani treh občin so se dogovarjali tudi o izdelanem lokalnem programu varstva okolja, ki je prvi tak program v Sloveniji za več občin skupaj in drugi za mestno občino v državi (za mestne občine je obvezen).
Tega bodo morali kmalu sprejemati na sejah treh občinskih svetov.
Iz tega programa sledi, da bodo še letos podali pobude ministrstvu za okolje in prostor v zvezi s preskrbo s pitno vodo in programom za varovanje morja, prihodnje leto naj bi začeli urejati vprašanje odpadnih voda, regijski program ravnanja z odpadki, monitoring zraka in informacijski sistem, leta 2003 cene javnih storitev in urejanje prometa, leta 2004 se bodo lotili okoljskih ukrepov v kmetijstvu, leta 2005 pa komunalnega urejanja vasi na podeželju.
V koprski občini pa ima policijska postaja akcijo Prijazna gesta policista.
Policisti zjutraj na semaforiziranih križiščih opozarjajo voznike in sopotnike na zadnjih sedežih, naj se pripnejo.
V tem tednu kršiteljev ne bodo kaznovali, drugače pa bodo ravnali v prihodnjem tednu.
Kultura ni ustavna kategorija
Evropska komisija je imela v mislih javni sektor v kulturi, ki ima z vidika financiranja v Sloveniji privilegiran položaj, saj je redno financirana samo dejavnost javnih zavodov.
Nevladne organizacije so doslej dobivale samo denar za posamične projekte in šele novi razpis za prihodnji dve leti uvaja možnost, da se potegujejo tudi za t. i. programska sredstva, ki se nanašajo na celovito delovanje v zaključenem obdobju.
Pri projektnem financiranju se lahko primerjamo z drugimi državami.
Problem je v financiranju nejavnih organizacij, ki bi jih bilo mogoče z vidika njihovih vlog v kulturnem življenju primerjati z vlogami javnih institucij.
To je vprašanje enakovrednega in enakopravnega obravnavanja vseh tistih, ki sestavljajo podobo slovenske kulture.
Spremembe so počasne (»tranzicija se pri nas niti ni dobro začela,« trdi Simon Kardum), medtem pa se nezadržno bližamo vstopu v novi »poslovno-stanovanjski blok« Evropske unije.
Prevladujoča socialistična miselnost se kaže predvsem v zahtevi po obilnih državnih subvencijah in egalitarizmu, ki zanemarja kakovostne razlike.
» Kultura je bila včasih nadomestek za demokracijo in lastno državo, ker je obstajala možnost pluralizma in nacionalnega izraza.
Z osamosvojitvijo je kultura izgubila oba atributa ,« meni Vesna Čopič.
To je le ena od posebnosti lani odprte samopostrežne trgovine.
Lastniki supermarketa v Purkersdorfu, mestecu takoj za zahodno mejo Dunaja, pravijo, da imajo »najsodobnejši supermarket v Evropi«.
Pripada verigi Billa, ki je del največjega drobnoprodajnega koncerna v državi.
»Odločili smo se, da bomo ob prihodu novega tisočletja podružnico posodobili,« je za naš časnik povedal Alfred Matousek, ki skrbi za »ekološka in zunanja dela«.
Največja novost Billinega 850 kvadratnih metrov velikega supermarketa v Purkersdorfu je tako imenovano self scanning (samoodčitavanje).
Na vhodu lahko kupec, seveda če želi, vzame napravo za odčitavanje vrst proizvodov in njihovih cen, ki močno spominja na blagajniški ročni čitalec (tisti, ki je podoben pištoli ali ročici za računalniške igre), kakršnega poznamo že dolgo.
Toda ta je brezžičen in kupec ga nosi s seboj obešenega na voziček.
Ko vzame blago, sam odčita črtno kodo z embalaže.
Če se zmoti ali si premisli, lahko razveljavi vse in vrne na polico.
Proračun moštva, ki bo tekmovalo v drugoligaški svetovni konkurenci, bo okrog 500.000 evrov.
Perutnina bo zagotovila polovico, zato je v imenu tudi na prvem mestu, preostala dva sponzorja (Krka in Telekom Slovenije) pa preostanek.
Na lestvici UCI je združena slovenska ekipa z nekaj več kot 500 točkami okrog 50. mesta, nastopala pa naj bi na drikah tretje in četrte kategorije pokala svetovne zveze.
Maranello - Michael Schumacher je dobil novega moštvenega kolega.
Ferrari je za prihodnjo sezono formule 1 pripeljal Luciana Burtija, ki bo opravljal naloge drugega testnega voznika.
26-letni Brazilec bo z dolgoletnim testnim dirkačem Luco Badoerjem (Ita) skrbel za pripravo in razvoj dirkalnikov za svetovnega prvaka iz Kerpna.
Pri Ferrariju so povišali tudi šefa moštva Jeana Todta.
Francoz bo imel odslej kot športni direktor še več obveznosti, saj bo skrbel za oddelek formule 1 ter za športne dejavnosti Ferrarija in Maseratija zunaj F1.
Celjski trener Josip Šojat je na novinarski konferenci spregovoril, kaj jih čaka v soboto: »V prvih dveh kolih nam je šlo vse po načrtih.
Sobotna tekma bo vsekakor najtežja doslej, zato se bomo morali nanjo bolje pripraviti in motivirani, kot smo bili za tekmo proti Čehom.
S trdo igro v obrambi in uspešnimi protinapadi bi morali priti do želenega protinapada.
Španci igrajo običajno v obrambi 6-0, občasno tudi 5-1.
Igrajo na hitre protinapade, ob tem pa znajo kaznovati vsako napako tekmeca.
Sobotna zmaga mojega moštva bi nas zato rešila velikih skrbi in bi veliko prispevala k uresničitvi naših ciljev.«
Tekma, ki jo bosta sodila Avstrijca Reisinger in Karcher, se bo začela v soboto ob 16.15, neposredno pa jo bo prenašala tudi televizija.
Španci bodo v Celje pripotovali v petkovih večernih urah.
Prodaja vstopnic za sobotno tekmo se bo začela danes.
Debevec ugnal Sidija
Tina Maze je veleslalomski up
Copper Mountain - Pavel Grašič, trener slovenskih smučark, je zelo previden strokovnjak.
Še zlasti, ko je tema pogovora slalom, sicer paradna disciplina slovenskega smučanja.
Na vprašanja o formi in o pričakovanjih naših smučark najpogosteje odgovarja: »Dekleta so dobro vadila, tekmice pa bodo pokazale, koliko so dejansko vredne.
Na oko je namreč zelo težko oceniti njihovo kakovost.«
Prav veliko igralcev nimate.
Bo zato treba v moštvo vključiti tudi koga iz mladinskih ali kadetskih vrst?
Ob koncu je Mojstrančanka še dejala, da je vesela, da se ji je v letošnji sezoni pri vrhunskih uvrstitvah pridružila Natalija Gros, ki se le v Kranju ni uvrstila v finale.
Pred odhodom sta se opazovalca sestala še s predstavniki AŠ2005, med katerimi so bili predsednik Tone Anderlič, podpredsednika Dagmar Šuster in Viktor Levc ter dr. Maks Tajnikar, ki prevzema skrb za vodenje mednarodnih odnosov v okviru avtomobilistične športne zveze.
Na tem srečanju sta Doggwiler in Novak opozorila, da je za zdaj iz Slovenije njihova članica le AMZS, ki ima na ta način določene mednarodne pristojnosti tudi na področju športa.
Glede na to, da AMZS ponuja roko sprave, bi bilo po mnenju opazovalcev za FIA zelo pomembno, ko bi med obema organizacijama prišlo do sodelovanja, da bi lahko slovenski avtomobilski športniki brez omejitev prestali sezono 2002 in obdobje do naslednjega kongresa FIA, ko bo AŠ2005 lahko znova kandidirala za članstvo.
Predsednik izpitne komisije Miha Juhart je predstavil program izobraževanja kot nabor tistih temeljnih znanj, ki jih mora poznati oseba, ki se ukvarja s tovrstno gospodarsko dejavnostjo.
To so opredelitve nepremičnin in temeljnih pojmov, ključni elementi stvarnega in obligacijskega prava kot področij, na katerih nepremičninski promet sloni, ter upravni in davčni postopki.
Poseben poudarek velja poznavanju zemljiške knjige in načinov, kako se prenašajo pravice pri nepremičninah, zlasti lastninska pravica.
Stranka mora od nepremičninskega posrednika dobiti vsaj temeljno zemljiškoknjižno informacijo, zemljiška knjiga je ključ vsakega nepremičninskega poslovanja.
Po Juhartovem prepričanju je izvedba izobraževanja na visoki strokovni ravni, saj so predavatelji vodilni slovenski strokovnjaki s tega področja, izpiti težki, rezultati pa kljub temu zelo dobri.
Po novem letu se bo spremenil tudi način obračunavanja plačil, ki jih bomo opravili s kreditnimi karticami v tujini.
Po novem bodo banke vse tovrstne račune obračunavale v evre in kasneje v tolarje.
Doslej pa je bila praksa bank različna.
Nekatere so kot obračunsko valuto že doslej uporabljale evro, nekatere nemško marko, v Gorenjski banki pa so nam odgovorili, da so kot poravnalno valuto za nakupe v tujini uporabljali ameriški dolar.
»Drugi dan na novem delovnem mestu je bil miren.
Najprej bom pregledal stanje podjetja, se seznanil s procesi in projekti v Siolu ter določil smer razvoja za vnaprej.
V Siol prihajam, ko se pripravlja načrt za prihodnje leto, kar je dobro.
Za podjetje in uporabnike, torej za Siol 'od zunaj', moja prisotnost ne bo spremenila ničesar,« je dejal Kramberger.
So bili pa na Siolu, ki ima okoli 100 tisoč naročnikov, več kot dvakrat več kot vsi drugi slovenski ponudniki dostopa v internet, v zvezi s Krambergerjevim prihodom precej bolj skrivnostni.
Na enaka vprašanja, kot so bila zastavljena Krambergerju, so dejali, da vedo le to, da je Miran Kramberger novi direktor Telekomove hčerinske družbe, da je v ponedeljek prvič prišel na novo delovno mesto in da v zvezi s kadrovskimi spremembami in dozdajšnjim direktorjem Siola Sreto Maričem ni znanega še nič.
Marič za komentar, na katerem delovnem mestu je in kje bo poslej služboval, ni bil dosegljiv.
Vsi trije nasilneži naj bi bili stari od 15 do 16 let.
Prvi, visok od 175 do 180 centimetrov, rjavih las, pobarvanih na rumeno, je nosil črno jakno z napisom adidas, obut je bil v črne čevlje.
Drugi razbojnik je bil visok kakih 170 centimetrov, močnejše postave, krajših, nazaj počesanih črnih las, nosil je belo jakno s kapuco, črne hlače s stranskimi žepi in črne čevlje.
Tretji predrznež je bil približno enake višine, kratkih rjavih las, z verižico okrog vratu, oblečen pa je bil v rdečo bundo s kapuco in svetlo modre hlače s stranskimi žepi.
Ljubljana - Namesto štirinajst obtožencev, domnevnih članov mednarodne mreže tihotapcev ljudi, ki naj bi jo bil organiziral Josip Lončarić, jih od včeraj na zatožni klopi ljubljanskega okrožnega sodišča sedi le dvanajst.
Sodišče je namreč zavrglo del obtožbe, ki se nanaša na domnevno hudodelsko združevanje Lončarića, Milenka Lučića, Ernesta Verglesa in Rajka Turjačanina.
S tem se je za slednja kazenski postopek končal, za Lončarića in Lučića pa se je obtožba skrčila.
Dr. Peter Čeferin, ki zastopa Lončarića, in Lučićeva odvetnica Petra Mrhar sta sodišče spomnila na odločbo ustavnih sodnikov.
Tožilstvo v spremenjeni obtožbi očita obtožencem, da so se združili v hudodelsko združbo z namenom storitve kaznivega dejanja, za katerega je ustavno sodišče ugotovilo, da ni kaznivo, je opozoril zagovornik prvoobtoženega.
Hudodelsko združevanje je res pripravljalno dejanje, ki je v KZ opredeljeno kot samostojno, vendar mora biti ta združba organizirana za izvrševanje kaznivih dejanj, ki so kazniva po naši kazenski zakonodaji.
Temu stališču se je pridružil tudi Turjačaninov odvetnik Žiga Klun, k i je še menil, da modifikacija obtožbe ni zakonita, saj se med glavno obravnavo dejansko stanje ni v ničemer spremenilo.
Doslej namreč niso izpeljali niti enega dokaza, ki zadeva sporno kaznivo dejanje oziroma njegovega klienta, in zato po 344. členu zakona o kazenskem postopku (ZKP) ni pogojev za spremembo obtožbe.
Zakon namreč določa, da lahko tožilstvo spremeni obtožbo na glavni obravnavi, če med njo »spozna, da izvedeni dokazi kažejo na to, da se je spremenilo v obtožnici navedeno dejansko stanje«.
Koper - Policisti so v ponedljek natanko opolnoči v križišču Inde zaradi negotove vožnje ustavili 31-letnega M. M., ki je očitno pregloboko pogledal v kozarec.
Preizkus z alkoskopom je odklonil, po končanem postopku pa pričel skakati po vozišču; krilil je z rokami in skakal pred avtomobile.
Ker je ogrožal sebe in druge, s početjem pa nikakor ni hotel prenehati, je včerajšnje jutro dočakal na policijski postaji.
Štirje cestni razbojniki, očitno še mladoletniki, so v soboto ob osmih zvečer na Opekarski zaskočili 14-letnika.
Najprej so si od njega »sposodili« mobitel, potem pa se obrnili in odkorakali.
Fantič je stekel za njimi in zaman moledoval naj mu telefon, vreden 80 tisočakov, vrnejo.
Zapomnil si je dva.
Prvi naj bi bil od 15 do 18 let star, visok kakih 180 cm, oblečen v modre kavbojke in rdeče-modro trenirko, drugi je bil za deset centimetrov višji, nosil pa je modre kavbojke in jakno.
Svet so ljudje
Kar zadeva kibernetiko ima Amerika tajno orožje v profesorici Dorothy Denning z Univerze Georgetown.
Spopadi v kibernetskem prostoru so tekme možganov v visoki tehnologiji: zmagaš, če prvi prepoznaš slabosti nove tehnologije in nato izumiš način, kako bi preprečil, da bi te slabosti izkoristili drugi.
To počne Denningova že skoraj tri desetletja.
V sedemdesetih letih, ko je večina ljudi mislila, da informacijska varnost pomeni, da zakleneš omaro z dokumenti, je Denningova za ameriške vladne agencije razvijala načine (na primer IRS), ki omogočajo izdajanje najpomembnejših podatkov, hkrati pa varujejo najobčutljivejše med njimi.
Ko so računalniški sistemi postali bolj zapleteni, je izumila način, ki ga zdaj na široko uporabljajo.
Z njim je mogoče pri priči odkriti vsiljivca in ni treba česati kartotek, potem ko je dejanje že storjeno.
Kaljazin - V torek so reševalci v razbitinah ruskega iljušina, ki je med poletom iz Sibirije v ponedeljek zvečer strmoglavil približ-no 250 kilometrov severovzhodno od Moskvi, našli deset trupel od 27 pogrešanih potnikov in članov posadke.
Rusko obrambno ministrstvo je ovrglo vsakršno možnost, da bi bila letalo zadela protiletalska raketa, kakor se je zgodilo prejšnji mesec, ko je ukrajinska raketa nad Črnim morjem ponesreči zadela tupoljeva s 78 potniki in člani posadke.
Čeprav so preiskovalci že našli črno skrinjico, vzrok nesreče za zdaj še ni znan. iljušin Il-18, ki lahko sprejme sto potnikov, uporabljajo v Rusiji in nekdanjih sovjetskih republikah v notranjem prometu že od leta 1957.
Od leta 1960 je ta tip letala, tako civilna kakor vojaška različica, doživel že 79 nesreč.
V zadnji nesreči oktobra lani je Il-18 z ruskimi vojaki in njihovimi družinami trčil v goro v Gruziji; umrlo je več kakor 80 ljudi.
Državne šole manj priljubljenih, a v industriji zelo iskanih tehničnih smeri so v težavah - Zniževanje dotacij za javne službe in izobraževanje
