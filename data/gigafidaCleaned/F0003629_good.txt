TRADICIONALNO TEKMOVANJE HARMONIKAŠEV - V Hinjah v Suhi krajini je bilo v soboto popoldne v organizaciji domačega PGD tradicionalno, tokrat že deveto tekmovanje mladih harmonikašev.
Sodelovalo je kar 36 tekmovalcev, ki so bili razvrščeni v tri starostne skupine.
V prvi skupini do 14 let je tekmovalo 25 tekmovalcev, najboljši pa je bil Jernej Kolar iz Brežic.
V skupini od 14 do 30 let je sodelovalo 10 tekmovalcev.
Zmagal je Simon Nose iz Hrastovega Dola, v skupini nad trideset let je bil najboljši Franc Škufca iz Šmarja Sapa.
Komisija v sestavi Franc Šegovc, Zdenko Zdovc in Anton Škufca je najboljšim podelila priznanja in pokale.
Tehnični prevzem obvoznice je bil opravljen 23. junija.
Večjih pomanjkljivosti ni bilo razen nekaj nejasnosti glede prometne signalizacije, ki pa so že odpravljene.
Prav tako so napeljali tudi javno razsvetljavo, tako da so Dolenjske Toplice bogatejše še za eno pridobitev.
ZASLUŽENA UPOKOJITEV - Pred dnevi sta se zasluženo upokojili kar dve pedagoški delavki iz osnovne šole Žužemberk: Marija Legan z Dvora in Dorica Nahtigal sta učili kar petrintrideset generacij šolarjev na Prevolah in Ajdovcu, na Dvoru in v Žužemberku.
Gotovo je beseda hvala premalo za vse njuno delo, ki sta ga vložili v učenje številnih generacij.
Tako kakor vsako leto na začetku šolskih počitnic je mariborski Narodni dom tudi letos v starem mestnem središču ob Dravi pripravil "Festival Lent".
Gre za največjo kulturno in zabavno prireditev v tem koncu Slovenije, ki traja štirinajst dni, vsako leto pa jo obišče več kot 200 tisoč obiskovalcev.
Organizatorji festivala so na obrežju Drave letos pripravili pet različnih odrov, na katerih se bo zvrstilo več kot 200 koncertov, gledaliških iger, glasbenih nastopov in drugih prireditev.
