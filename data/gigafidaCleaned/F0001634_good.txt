Vevey, švicarsko mestece ob ženevskem jezeru, je te dni prizorišče sklepnega dela manifestacije Images ž98, razstave, na kateri Slovenijo zastopajo fotografije Tomaža Gregoriča.
»Kje je prihodnost evropskih kinematografij in s tem tudi slovenske?
Prihodnost je v sodelovanju, o katerem se dogovorijo evropske države na ravni državnih ustanov, mednarodnih filmskih skladov in posameznih producentskih projektov.
Pomembne pa so tudi ustanove, ki na osnovi programskega povezovanja lahko pomagajo evropskim kinematografijam pri medsebojnem spoznavanju.«
To misel je pred nekaj leti izrekel nekdanji direktor Filmskega sklada Republike Slovenije Tone Frelih, ko je čestital prirediteljem goriškega festivala Film Video Monitor za zasluge pri posredovanju slovenskega filmskega ustvarjanja v italijanski kulturni prostor.
In ta vloga posoške filmske prireditve se bo letos med 22. in 24. oktobrom ponovila že trinajstič zapovrstjo, kar pomeni, da je Gorica ob Ljubljani in Portorožu postala ena od ključnih postojank za razvoj in promocijo slovenskega filma.
»Tudi letos so prihod že napovedali novinarji lokalnih in državnih časopisov, kar pomeni, da obmejno ali čezmejno filmsko soočanje ni nekaj obrobnega,« pravi Aleš Doktorič, spiritus agens goriškega filmskega dogajanja nasploh.
Mejnost (v dobrem pomenu besede) se je vsebinsko doslej kazala tudi v tem, da so na minulih festivalih namenili precej prostora retrospektivam avtorjev, katerih tematike so bile povezane z mejnimi prostori in problematikami.
V tem okviru so prišle na vrsto retrospektive Jožeta Babiča, Jožeta Pogačnika, Petra Handkeja, Franca Giraldija in drugih.
Po nekaj letih se vrača Jesenska filmska šola v organizaciji revije Ekran
Na Loškem odru v Škofji Loki bodo nocoj v režiji Jožeta Valentiča uprizorili dve enodejanki književnika in režiserja Vinka Möderndorferja.
Krstno bodo uprizorili njegovo »igro o vsakdanjih rečeh« Sredi vrtov, po krstni uprizoritvi pa drugič »eno enodejansko burko o vsakdanjih rečeh« Jožef in Marija.
Gledališka in lutkovna šola (GILŠ KODUM) vpisuje v 1. letnik šole za dramsko in filmsko igro, režijo, dramaturgijo, kostumografijo, lutkovno tehnologijo in animacijo, glasbo, gib in petje.
Teoretični in praktični seminarji bodo od 6. novembra letos do 31. junija 1999 potekali ob petkih popoldne (od 17. do 21. ure) in ob sobotah (od 10. do 13. ter od 15. do 21. ure).
Udeleženci bodo za 52 ur na mesec oziroma 416 ur na šolsko leto morali poravnati 80 tisoč tolarjev šolnine, v prvi letnik pa bodo sprejeli le prvih trideset kandidatov.
Mentorji devetih programov šole bodo: Draga Potočnjak, Saša Pavček, Davor Janjić, Tomaž Štrucl, dr. Jure Gantar, Diego Barrioss Ross, Silvan Omerzu, Branko Potočan in Marija Mojca Pungerčar.
Prijave sprejemajo do 26. oktobra na naslov: GILŠ KODUM, p. p. 4506, 1001 Ljubljana, tel./faks: 061/126 42 35 (Metka Zobec).
