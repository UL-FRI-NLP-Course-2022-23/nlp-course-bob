Ljubljana - »Na podlagi očitkov o predpisovanju eritropoetina lahko po prvem krogu izrednih nadzorov rečemo, da je bila zadeva sproducirana po nepotrebnem,« je na začetku včerajšnje izredne tiskovne konference, posvečene predvsem tej aktualni temi, ocenil generalni direktor zavoda za zdravstveno zavarovanje (ZZZS) Franc Košir.
So pa nadzori vendarle pokazali, da se je v posameznih bolnišnicah oziroma tamkajšnjih dializnih centrih nabralo kar nekaj nepravilnosti v skupni vrednosti dobrih 86 milijonov tolarjev.
Vodstvo celjske bolnišnice včeraj še ni prejelo zapisnika z ugotovitvami nadzornih zdravnikov Zavoda za zdravstveno zavarovanje Slovenije o rabi eritropoetina, zato teh podatkov ni želelo širše komentirati.
V skopi izjavi za javnost je zgolj zatrdilo, da zaradi ugotovljenih kršitev bolniki niso bili oškodovani, denar pa bo vrnjen.
Kršitve so bile nenamerne, z njimi se v bolnišnici ni nihče osebno okoristil, denar je ostal v bolnišnici in je bil porabljen za potrebe bolnikov, zatrjuje vodstvo celjske bolnišnice.
Včeraj je ZZZS začel izredni nadzor še v preostalih 4 bolnišnicah, kjer izvajajo dializo, in v zasebnem dializnem centru Nefrodial.
Za tem bodo opravili še razširjeni nadzor v ambulantno-specialistični dejavnosti v sodelovanju s protidopinško komisijo Olimpijskega komiteja Slovenije.
Na naše vprašanje, ali so pogajanja v Baslu kakor koli povezana z usodo predloga Erika Jurgensa, posebnega poročevalca odbora parlamentarne skupščine Sveta Evrope (SE) za pravne zadeve in človekove pravice, ki predlaga poseben sklad za poravnavo varčevalcev stare Ljubljanske banke, nam je Gabrovec povedal, da »o tem danes ni bilo govora, ker nismo šli tako daleč.
V naših pogajanjih tudi ne gre za LB, gre za vse tiste, ki so bili zaradi razpada države prizadeti, ker jih ni zaščitila lokalna zakonodaja posamezne države naslednice.
Za te ljudi je treba najti rešitev.«
Največ informacij o tem, kam so izginile milijarde dolarjev nekdanjih deviznih rezerv, kdo so slamnati možje, ki so denar oprali in na katerih računih so preostale skupne devize, ima verjetno Milošević, nekoč tudi sam bankir.
A človek je zdaj v Haagu in zagotovo ni pri volji, da bi razkril, kako je s skupnim denarjem financiral balkanske vojne.
Velika odgovornost za sporočanje pravih informacij o izginulih rezervah je zato zdaj na Narodni banki Jugoslavije, saj bo morala pred svetom in mednarodno finančno srenjo, ki precej vlaga v ZRJ, še dokazati, da je zaupanja vredna ustanova, ki je zmožna obračunati z neslavno preteklostjo.
Pogajalci v Baslu imajo nekaj možnosti, da pridejo do sporazuma, le če bodo našli kompromis, ki bo vsakemu prinesel kaj koristi in hkrati politično še sprejemljivo škodo.
Zadnja zamisel, da države poiščejo skupno rešitev za tiste varčevalce, ki so bili izvzeti iz njihovih zakonodaj, za druge pa poskrbijo same, je že taka.
Vprašanje je le, ali jo vsi jemljejo enako resno.
Ne gre pa pozabiti tudi na zadnje čase popularni nacionalni interes: ta bi bil v slovenskem primeru gotovo zadovoljen, če bi pod zgodbo o nekaterih razočaranih deviznih varčevalcih končno potegnili črto.
Do 26. marca lahko učenci prenesejo prijavnico za vpis na drugo šolo - O omejitvah bodo seznanjeni do 23. aprila
Katere šole izstopajo po številu prispelih prijav bodočih dijakov?
V Ljubljani je na gimnaziji za Bežigradom prijavljenih 378 bodočih dijakov, prostih mest pa je 240; na viški gimnaziji je za 180 prostih mest prijavljenih 233 kandidatov; na gimnaziji Jožeta Plečnika za 210 prostih mest kandidira 296 bodočih dijakov; na poljanski gimnaziji so 203 kandidati za 150 mest, v programu klasične gimnazije pa za 90 mest kandidira 109 učencev.
Na gimnaziji v Šiški za 60 mest kandidira 123 učencev, v športnih oddelkih pa je za 72 mest 135 kandidatov; na gimnaziji na Ledini je 271 kandidatov za 240 mest.
Prosta mesta so še na šentviški gimnaziji, na kateri je za 210 mest prijavljenih 122 bodočih dijakov (v športnem oddelku na isti šoli pa je 5 kandidatov preveč); in na gimnaziji v Mostah, na kateri je za 150 mest prijavljenih 36 učencev.
S prejšnje redne seje naj bi na naslednjo prenesli še novelo zakona o javnih financah, predlog zakona o plovbi po celinskih vodah in redno poročilo Evropske unije o lanskem napredku Slovenije.
Člani kolegija so se strinjali, da na 14. sejo uvrstijo tudi predlog predsednika republike za izvolitev dveh sodnikov ustavnega sodišča.
Na izredni seji pa naj bi zbor obravnaval šest predlogov zakonov, ki predstavljajo usklajevanje z Evropsko unijo in sicer predlog zakona o državni upravi, predlog zakona o javnih agencijah, predlog zakona o inšpekcijskem nadzoru, predlog zakona o javnih uslužbencih, predlog zakona o sistemu plač v javnem sektorju in predlog zakona o evidenci volilne pravice.
Dokapitalizacija, ki jo bo Triglav potreboval, da bi se zares odločil kupiti hrvaško Croatio, bo nujna.
Ampak, meni Križanič, glede na razmere na našem kapitalskem trgu, ni bojazni, da bi bila težavna, ker »je na našem trgu izjemno veliko denarja, ki se zaradi znižanja obrestnih mer preliva iz bank v delniški kapital«.
Triglav pa, čeprav bo del svojih izravnalnih rezervacij porabil za pokritje svoje kapitalske ustreznosti, ostaja tudi - kar zadeva rezervacije - nasploh trdna zavarovalnica; po oceni poznavalcev naj bi jih imel za okrog 100 milijard tolarjev.
Bolniki ne smejo jemati sibutramina, če jemljejo zaviralce monoaminooksidaze (MAO), ki se včasih uporabljajo za zdravljenje depresije ali parkinsonove bolezni.
Sibutramina tudi ne smejo uporabljati bolniki z anoreksijo nervozo, bolniki, ki jemljejo druga zdravila z delovanjem na možgane, in tisti, ki so preobčutljivi za katero od sestavin sibutramina.
Sibutramin je treba previdno uporabljati pri bolnikih, ki so kdaj imeli visok ali neurejen krvni tlak.
Sibutramin je namenjen bolnikom, ki morajo izgubiti 14 kg ali več glede na svojo višino; uporabljati ga je treba hkrati z dieto, ki omeji kalorije.
Bolniki morajo redno prihajati na kontrolne preglede, na katerih njihov zdravnik natančno oceni njihovo splošno zdravstveno stanje, kar vključuje tudi redno merjenje krvnega tlaka in srčne frekvence.
Direktor istega Mobitela, ki je k zapisanim dobrim petim skupnim milijardam prispeval največ dobička (3690 milijonov tolarjev), kar je sicer opazno manj kot leta 2000 (4894 milijonov), medtem ko je Siol dobiček s predlanskega 101 milijona lani skoraj potrojil na 292 milijonov.
Na včerajšnji novinarski konferenci uprave Telekoma Slovenije, v kateri sedita tudi direktorja obeh omenjenih najmočnejših hčerinskih družb, podatkov o dobičku ožjega Telekoma ni bilo slišati, a izračun pokaže, da se je z osemdesetih milijonov v letu 2000 lani povečal na 1,1 milijarde tolarjev.
»Naše ambicije so 7-odstotna letna rast, zagotavljanje ustreznih delovnih mest in inovativnosti, stavimo tudi na turizem.
Infrastruktura, naj gre za avtocesto, elektriko, železnico ali komunalo, jim ne sledi; argumente zanjo že leta zaman ponujamo pristojnim,« pa je opozoril direktor Območne zbornice Novo mesto Janko Goleš in dodal zahvalo vladi za gradnjo RTP Krško, ki ji bo morala za boljšo oskrbo regije z elektriko slediti še gradnja daljnovoda.
Dolenjski direktorji so opozorili tudi na birokratske ovire pri novih naložbah in na težaven položaj in neugodne predpise za malo gospodarstvo.
ZZZS ni navdušen nad aferami
Skopje - Makedonska vladna delegacija, ki jo vodi premier Ljubčo Georgievski, je odpotovala v Bruselj z upanjem, da bo na donatorski konferenci dobila 256 milijonov dolarjev.
Največ tega denarja, 185 milijonov, potrebujejo za pokritje primanjkljajev v plačilni in proračunski bilanci.
Za saniranje škode, nastale v lanski medetnični vojni, ki je ocenjena na 700 milijonov dolarjev, načrtujejo 45 milijonov dolarjev, 25 milijonov pa za financiranje uresničevanja okvirnega mirovnega sporazuma.
Konferenca je bila predvidena za lanski oktober, a so jo preložili, ker je makedonski parlament zavlačeval sprejetje nekaj pomembnih zakonov, predvidenih z ohridskim sporazumom.
Vodstvo v Pekingu zdaj skrbi predvsem neprijeten krog, iz katerega ne zna izstopiti: ko se je LR Kitajska vključila v protiteroristično koalicijo, je za svojo notranjo tarčo v protiteroristični kampanji določila gibanje za neodvisni Vzhodni Turkestan, ki je močno zakoreninjeno med muslimansko nacionalno manjšino xinjianških Ujgurov.
Čeprav se je poskušala tako približati ameriškemu predsedniku Georgeu Bushu in njegovi »križarski« miselnosti, je ameriško zunanje ministrstvo v letnem poročilu o položaju človekovih pravic Kitajsko med drugim obsodilo prav zaradi okrepljenega nasilja nad muslimani.
Kitajska jim namreč ne dovoljuje življenja v skladu z njihovo vero, pa tudi ne svobodnega izražanja političnih stališč, saj bi lahko to ogrozilo absolutni nadzor komunističnih oblasti nad njihovo avtonomno pokrajino.
Kabinet Miloša Zemana je tako pozitivno odgovoril na zahtevo, ki jo je Češki prejšnji teden poslal britanski obrambni minister Geoffry Hoon .
Po besedah generala Jana Petraša, načelnika medicinske službe češke vojske, za zdaj pričakujejo, da bo prva ekipa zdravnikov in drugega medicinskega osebja iz Češke ter vojaki, ki naj bi jih varovali, ostala v Afganistanu približno pol leta; potem naj bi jo zamenjali drugi Čehi, ki bi tam ostali do konca leta.
General Petraš pa poudarja, da ni izključeno podaljšanje bivanja češke bolnišnice v Afganistanu; odvisno bo predvsem od razmer v tej državi oziroma od potreb Isafa.
Merila EU in Nata za države kandidatke bi lahko izključila tudi kako članico
Kako se je to zgodilo?
Terorizem in nova vojna, urednika James F. Hoge in Gideon Rose; Čas terorja: Amerika in svet po 11. septembru, uredila Strobe Talbott in Nayan Chanda; Paradoks ameriške moči: Zakaj edina svetovna velesila ne more shajati sama, avtor Joseph S. Nye - so trije naslovi, ki dajejo vpogled v svet, kakor ga vidi Amerika.
Prvi dve sta zbirki esejev ameriških zunanjepolitičnih strokovnjakov, večinoma z vladnimi izkušnjami.
Ni važno, kateri administraciji so služili.
Jezik obojih, republikanskih ali demokratskih glav, je jeklen, kakor se za nacijo v vojni spodobi, ugotavljajo recenzenti.
Knjiga J. Nyeja je bila večinoma spisana pred 11. 9.; in čeprav avtor opozarja, kako zelo Amerika potrebuje partnerje, ima multilateralizem, jasno, meje: ZDA morajo biti pripravljene, da delujejo same.
Verjetni ameriški napad na Irak in morebitno britansko sodelovanje načenja enotnost vladajoče laburistične stranke premiera Blaira
Nadnarednika Mike R. in Thomas K. sta le dve izmed 38 žrtev sodobnih nemških vojaških posredovanj v tujini, toda prva, ki ju bodo v anale uvrstili med padle.
Njuni predhodniki so se ubili v prometnih nesrečah, v strmoglavljenih helikopterjih, bili so žrtve tehnike, slabih vremenskih razmer ali v najhujšem primeru »prijateljskega ognja«.
Tudi zadnja vojaka niso ubili sovražniki kot v klasičnih spopadih, ampak »samo« stara ruska raketa.
Nemčija socialdemokratskih in zelenih politikov, ki so v svoji mladosti z zunanjim ministrom Joschko Fischerjem na čelu strastno demonstrirali proti vietnamski vojni, danes morda dobiva svoj vietnamski sindrom.
Tudi Amerika sedemdesetih let se je zamajala šele v trenutku, ko družba ni več stala za svojimi vojaki.
V današnji Nemčiji pa je videti, kakor da za svojimi vojaki ne stojijo niti politiki, ki so jih poslali v boj.
Državljanom niso niti povedali, kje vse so njihovi vojaki.
Kot da bi se vojskovali v tuji vojni in zato celo najbolj temeljne informacije prihajajo v domovino prek tujih virov.
Slovenci niso togi in konservativni, ker so optimisti in ker si želijo premika na bolje.
Pripravljeni so se spopasti z izzivi sprememb, vendar od politike željno in napeto pričakujejo orientacijo in preračunljivost.
To je dilema modernizacije.
Zaupanja bo deležen tisti, ki bo oboje znal združiti.
Nemčija, Francija in Velika Britanija gojijo globoko nezaupanje do Italije kot partnerke v Evropski uniji.
Ne gre samo za to, da voditelji teh držav težko sprejmejo medse Silvia Berlusconija, ker takšen medijski mogotec s širokimi poslovnimi interesi in težavami s pravico ne bi mogel priti na čelo vlade nobene izmed teh držav, ampak tudi za italijansko razumevanje skupne evropske blagajne, iz katere so posamezne institucije s ponarejenimi dokumenti v preteklosti neupravičeno pobrale ogromno denarja.
Po razkritju malverzacij ga je bilo treba vračati.
Italija si je tako pridobila sloves največkrat kaznovane članice Unije.
Vodilni mož ravenske CI Jože Žunec, ki je na včerajšnji pogovor povabil tudi vodilne ravenskih železarskih družb, a nikogar od njih ni bilo, je rekel, da CI obnavlja številne svoje zahteve, katerih namen je preprečiti nazadovanje železarstva na Ravnah.
Omenil je, da so Ravne med sanacijo od države dobile najmanj, zato pa je zahteval, naj kupnina od prodaje ravenskih družb ostane na Ravnah in naj se nameni razvoju.
Ponovno je tudi predlagal, naj večinski lastnik pripravi razpis za prodajo celotne lokacije Ravne.
Državi je tudi očital, da Nože prodaja že tretjič, in to kupcu, ki je največji konkurent tej ravenski družbi.
Nova Gorica - Na zadnji skupščini Protokola o sodelovanju, ki je skupen čezmejni organ vrste upravnih in drugih ustanov na območju severne Primorske in italijanske Goriške pokrajine, so preverili rezultate dela štirih področnih komisij, ki delujejo v okviru Protokola, poseben poudarek pa je bil namenjen zdajšnjemu priznanju slovenske vlade tej obliki čezmejnega sodelovanja.
Uradni priznanji slovenske in italijanske vlade, ki je Protokol sicer potrdila že sredi leta 2000, pomenita podlago za predstavitev Protokola Evropski uniji in hkrati možnost za priznanje goriškega območja kot vzorčnega ob meji Evropske unije.
Hotelu Piran se po obnovi za 135 milijonov tolarjev ni treba sramovati treh zvezdic
Že več kot leto dni imajo pouk v objektu, ki je podprt s tramovi, da se tistim v pritličju strop ne bi sesul na glavo
Šmarje - Okrog 220 šolarjev Osnovne šole Šmarje že več kot leto dni obiskuje pouk v objektu, ki je podprt s tramovi, da se tistim v pritličju strop ne bi dobesedno sesul na glavo.
Del šole, ki so ga pregledali strokovnjaki, ima tako šibko nosilno konstrukcijo, da so morali stropove podpreti, v občini pa pripraviti vse potrebno za intervencijsko naložbo.
Svetniki MO Koper so naložbo na zadnji seji občinskega sveta podprli in tako se bodo maja letos začela dela, ki bodo končana predvidoma novembra.
Da lep del šole ni v najboljšem stanju, so že julija 1999. leta ugotovili strokovnjaki Geoinženiringa, kasneje pa so ugotovitve samo še potrdili na Zavodu za gradbeništvo Slovenije.
Na podlagi tega so v koprskem Statingu oktobra 2000 pripravili dve rešitvi, in sicer gradnjo dodatne navpične nosilne konstrukcije v obstoječem objektu, ali pa rušenje obstoječega objekta in nadomestno gradnjo.
V elaboratu je bilo jasno nakazano, da je novogradnja cenejša, razen tega pa omogoča funkcionalne izboljšave, ob katerih bi bilo mogoče preverjati tudi drugih površin v šoli in vrtcu, zlasti zaradi zagotovitve možnosti za devetletni program osnovne šole.
Kranj - »Naša občina bo zagotovila denar za plačo spremljevalca, ki bo pomagal gibalno oviranemu otroku v vrtcu,« je ponosno povedal na nedavni tiskovni konferenci župan Mohor Bogataj.
V MO Kranj je zdaj samo en tak primer, ko je bil z odločbo komisije za usmerjanje otrok s posebnimi potrebami pri kranjskem centru za socialno delo otrok usmerjen v program za predšolske otroke s prilagojenim izvajanjem in dodatno strokovno pomočjo.
Na podlagi zahteve, podatkov in dokumentov se je kranjska občina odločila, da bo zagotovila denar za spremljevalca.
Tako niso zadostili le zakonskim zahtevam, ampak so otroku zagotovili tudi kontinuiteto spremljevalca, ki ga bo spremljal tudi po vstopu v šolo, ko bo finančne obveznosti prevzelo ministrstvo za šolstvo.
Zagotavljanje fizične pomoči oviranim otrokom je potekalo že lani, in sicer na podlagi državnega programa z delavci, ki so bili vključeni v javna dela.
Ta program se je konec lanskega leta končal oziroma če postopek še ni končan, lahko vrtec zaprosi za podaljšanje javnega dela.
Medtem ko so na Koprskem mnogi osupli, kot je bilo v teh dneh mogoče prebrati, zaradi odprtega pisma Foruma za Goriško vladi in državnemu zboru (v katerem Forum med drugim opozarja, da projekt Univerze na Primorskem pomeni podrejanje Goriške Kopru), pa se na Goriškem - natančneje: v novogoriški občini - nekateri čudijo tako silnemu odmevu Koprčanov, predvsem pa poznemu odkritju znanih (v javnosti večkrat predstavljenih) stališč Foruma za Goriško.
Člani Foruma so namreč že skoraj pred letom dni (v začetku lanskega maja) šli tudi v Ljubljano organizirat okroglo mizo na temo Goriška pokrajina in goriška univerza.
V slovenski prestolnici so torej (spet) povedali svoje mnenje, da je bila primorska univerza že od začetka zasnovana kot koprska univerza in da je dobila ime »primorska« le zato, da bi projekt dobil večjo in širšo podporo.
Koprčani očitno doslej niso vedeli, da je Forum za Goriško združenje, ki se bojuje za preporod Goriške kot območja s tisoč let dolgo zgodovino, združenje, ki je prepričano, da sta Goriška in Obala dve pokrajini z le malo skupnimi značilnostmi, in ki (že vrsto let) ugotavlja, da izvajalci slovenske centralistične politike Goriško načrtno siromašijo.
Borci za Goriško so pač dosledni v uresničevanju svojega programa.
Če pa se Primorci (tisti, ki ne marajo zdrah med Gorico in Koprom) in še kateri drugi zaradi tega zgražajo, jih je treba spomniti, da Forum za Goriško sicer ni politična stranka, da pa ima kot skupina tako imenovane civilne družbe v demokraciji pravico izražati svoje mnenje.
Kakršno koli pač že je in čeprav z njim sploh ne soglašamo.
Služba interne revizije MOL je pregledala delovanje štirih oddelkov mestne uprave
radbeništvo Božičnik je v severnem delu naselja Nova vas zgradilo 64-stanovanjski blok, neprofitni najemniki so se oktobra vselili, našli številne napake in reagirali.
Sporna naj bi bila dobra polovica stanovanj.
To je kratka zgodba, ki pa se s piko ne konča, temveč je to šele začetek.
Da gre za nepotreben medijski vik in krik ali pa kar politično gonjo, kot so prepričani pri lastniku objekta Nepremičninah, je stvar obeh vpletenih strani.
Očitno stanovalci z odgovornimi za "šlamparije" pri reklamacijah niso prišli skupaj in kaj je ljudem še drugega preostalo?!
Za uveljavljanje nepravilnosti se ponavadi uporablja uradna pot: ogled, popis, seznanitev pristojnih, presoja upravičenosti zahtevkov, odprava napak.
Presenetljiv podatek Nepremičnin, ki naj bi dobile samo štiri reklamacijske dopise.
Če je res tako, so stanovalci malce odpovedali, vendar ali so sploh bili seznanjeni, komu dostaviti pritožbe!?
Prvi mož v medijih najbolj odmevnega gradbenega podjetja Stanko Božičnik pravi, da imajo službo za reklamacije in uredijo vse, kar jim sporočijo iz Nepremičnin.
Njeni predstavniki pa trdijo, da naj stanovalci napake sporočijo izvajalcu, njim pa le v vednost.
Zdaj so Libeliče že razvita vas.
Kaj vse že imate, kaj bi še radi dobili?
Mislim, da.
Mi ne bomo pozabili, da smo Slovenci, da smo Libeličani, da smo Korošci, ne glede na to, kar se bo sukalo okrog nas, kje bodo zunanje meje EU, ki so zdaj tik za našo vasjo.
Tako bo ostalo.
Kako pa sosedje gledajo na vas?
Se z njimi kdaj pogovarjate o prihodnosti?
Ali obstaja kakšen porok, da bodo Libeliče, tudi ko bo Slovenija v Evropi, ostale slovenske?
Imeli smo jo, dokler meje ni bilo, je bila tod občina Libeliče.
Leta 1933 so našo občino, piše v kroniki, odpravili, in od takrat naprej smo del občine Dravograd.
Kar pa zadeva današnji trend, želje po občini v Libeličah nikoli ni bilo.
Ravno zaradi tega, ker smo realni.
Kakšne naj bi bile Libeliče v prihodnosti?
o so Zagorjani izvedeli, kako zelo so učitelji pohvalili župana Mombase, so pomislili, da so v - Keniji.
Kajti tudi oni so vajeni, da o svojem županu slišijo same dobre stvari.
Kaj so torej takega rekli kenijski učitelji, da jim je uspelo zbegati celo Zagorjane?
Javno so pohvalili vztrajnost in pogum svojega 60-letnega prvega moža Mwalime, ki ju je izkazal pri učenju in izpitih.
Tudi zagorski župan Matjaž namreč študira.
Se uči.
Opravlja izpite.
In tudi njega učitelji menda tu in tam pohvalijo.
Torej podobnost s Kenijo ni bila kar iz trte izvita.
K sreči pa so Zagorjani po tistem, ko so prebrali nekaj več vrstic o mombaškem Mwalimi, hitro dojeli, da je razlika med možema vendarle očitna.
Medtem ko je njihov župan pred diplomo, je Mwalima gladko padel na - maturi.
In kako se je pri šestdesetih sploh znašel na zrelostnem izpitu?
Ker kenijska zakonodaja od državnih uradnikov po novem zahteva tudi formalno izobrazbo in ker so se kenijski poslanci odločili, da morajo imeti župani vsaj srednjo šolo.
In tako je h knjigam sedla cela vojska Kenijcev.
Mwalima si je seveda privoščil zasebne učitelje in se kar štiri leta pripravljal na izpite.
Novembra se je prijavil na osem izpitov, a jih ni opravil, kar je verjetno posledica dejstva, da se je učil le med odmori za kosila in malo tudi po službi.
Služba župana pa, vemo, tudi v Mombasi ni kar tako.
Kot že rečeno, so zasebni učitelji Mwalimo kljub neuspehu javno pohvalili.
Mwalima izjav na to temo ni dajal.
Verjetno je že pospešeno iskal drugih učiteljev ...
Najlepši je bil Zalin gregorček
Postala je vršilka dolžnosti direktorja Zavoda za turizem Bele krajine
Ribniške športne dvorane ne bodo obnavljali in dograjevali tako, kakor so načrtovali - Prestavljen načrtovani začetek del
Do zdaj so za dograditev in obnovo športne dvorane porabili 105 milijonov tolarjev, v celoti pa bo ta največja ribniška naložba vredna okoli 700 milijonov tolarjev.
Letos načrtujejo poseg v osrednjo dvorano in njeno dokončanje, ureditev prizidka, okolice in nakup opreme.
Ribnica bo s to zgradbo dobila sodobno in po mednarodnih standardih urejeno dvorano, ki bo, meni Tanko, skupaj z bazenom predstavljal zaokroženo športno ponudbo, ki jo bo mogoče tudi tržiti.
Z dopolnitvami načrta bodo v Trzinu omogočili zidavo doma upokojencev, varovanih stanovanj ter dodatnih parkirišč - Rekonstrukcija Jemčeve ulice
Svet je po seznanitvi z razlogi, zaradi katerih nikakor ne steče načrtovana rekonstrukcija ceste v Jemčevi ulici, naložil županu in upravi, da začneta postopek za pridobitev novega projekta, ki bo upošteval spremenjene razmere v naselju in omogočil posodobitev ter rekonstrukcijo ceste v sedanji širini in gradnjo ali posodobitev komunalne infrastrukture pod njo.
Pri tem morata kar najbolj upoštevati večinska stališča prebivalcev Jemčeve ulice.
Nekdanja direktorica podjetja Marica Klemenc, ki je s te funkcije odstopila, ker ji nikjer ni uspelo pridobiti podpore za sanacijo družbe, ter novi direktor Aleksander Jug sta se na pomoč obrnila celo na koroške župane.
Ti sicer razumejo stisko podjetja ,a mu z denarjem ne morejo pomagati.
»Občine za takšna posredovanja nimamo nobene pravne podlage,« je pojasnil dravograjski župan Rado Krpač, ki težave podjetja zelo dobro pozna.
Vodstvo tovarne je prosilo za pomoč že oktobra lani.
Največ, kar je lahko naredil zanje je bilo, da je posredoval na ministrstvu za delo, družino in socialne zadeve ter na ministrstvu za gospodarstvo, ki se jioma po Krpačevih besedah kar dva meseca ni uspelo dogovoriti, kdo se bo ukvarjal z Inpodovimi problemi.
»Edino, kar so storili, je bilo, da so podjetju naložili, naj izdela program prestrukturiranja,« je rekel Rado Krpač.
Pobudniki za sklic izredne seje menijo, da nasprotna stran, torej preostalih pet svetnikov iz strank SDS (Pavel Trnovšek, Tone Ošlak), Nove Slovenije (Slavko Gornjak in Jože Špegelj) ter neodvisen svetnik Rudolf Pesjak, povsem blokira delo občinskega sveta.
In to zaradi golega in čistega nagajanja ter starih zamer, trdi Zdenko Plankl, ki so se posebej zaostrile ob sprejemanju odločitev o gradnji nove čistilne naprave v Vitanju.
Zdaj je pač tako, pravi Plankl, da se vitanjski svetniki podobno kakor krajani ločujejo na naše in njihove, zaradi česar prihaja do nesmiselnih blokad.
Po Planklovem mnenju je zgovorno dejstvo, da so letošnji proračun najprej dvakrat obravnavali na odboru za premoženje, finance in gospodarska vprašanja ter na treh sejah občinskega sveta.
Zadnjič 31. januarja, ko je bil dokument brez obrazložitve zavrnjen s petimi glasovi proti.
Zdenko Plankl je pogovoru zatrdil, da svetniki LDS in SLS niso pripravljeni sprejeti posledic, ki bi se pokazale pri financiranju porabnikov ob morebitnem nesprejetju občinskega proračuna.
Zato bodo - če proračuna ne bo - kolektivno odstopili s funkcij občinskih svetnikov.
Kaj se zgodi, ko mali medvedek prihlača iz brloga in glasno kihne v regratove lučke?
V gozdnem svetu sreča krta, zajčka, jazbeca in druge prijatelje in skupaj se »grejo« zdravnike, a brez »bolnikovega«privoljenja.
In kdo je bolan?
Nihče zares, bolezen so medvedku prijatelji kar pripisali, ker je kihnil.
Na koncu je veliko smeha, ki mu sledi zaključek, da je smeh pol zdravja.
Katja Reider se je rodila 1960 v Goslarju v Nemčiji, študirala je germanistiko in publicistiko v Goettingenu.
Zgodbe za otroke je začela pisati po rojstvu svojih otrok.
Wolfgang Slawski je rojen 1964 v Nemčiji; po študiju na Visoki šoli za oblikovanje v Hamburgu je zbral okoli sebe osem ilustratork in ilustratorjev ter ustanovil umetniško skupino Atelje 9.
Za eno svojih slikanic je bil nagrajen s plaketo BIB 1997.
Večina vključenih filmov usodno boleha za odsotnostjo avtorskega pečata, zaznati ni nobene ambicije v režijskem smislu, kot da bi morali biti dokumentarni filmi objektivni za vsako ceno in v vseh pogledih; zaslediti ni niti metode poigravanja med dokumentarcem in fikcijo, kar je zaznamovalo 90. leta.
To še ne pomeni, da vključeni filmi niso vredni pozornosti, vendar povečini obvelja vtis dokumentaristovega zanašanja na edinega aduta, pasivnega sledenja bolj ali manj izvirni ideji.
Ogled tovrstnega filma lahko postane ob odsotnosti avtorjeve (subjektivne) intervencije precej mučno dejanje, sploh če smo prisiljeni spremljati tako obskurne teme, kot so usoda netalentiranega bolgarskega frizerja ( Življenje je čudovito, kajne? ), zgodba o plošči kot propagandnemu materialu za kolonialne vojake ( Božič '71 ), »portret« pariških javnih kopališč ( Vstopnica za tuš ) ali spomini in anekdote postaranega homoseksualnega para ( Gospod Schmidt in gospod Friedrich ).
Vrednost velikih sodobnih dokumentaristov (npr. Kossakovsky, Alan Berliner, Errol Morris, lani so vsi posneli nove filme) je ravno v zmožnosti, da iz banalne teme ali strogo intimne ideje, ki (to je predpostavka) ne zanimajo nikogar, naredijo »spektakel«, natančneje, gibalo filma je način njihovega pripovedovanja in ne snemani subjekt.
Nekaj takšnega je uspelo Nemcu Christianu Bauerju v filmu Allen je pogrešan : Bauer se odloči pet let po izginotju kolega, kamermana Allena Rossa, s kamero poiskati resnico in ugotoviti, ali je mrtev ali živ; vloga objektivnega snemalca se hitro zamegli, film se spremeni v prepričljivo detektivko.
Odmaknili so se naši strahovi.
Sproščeno smo pletli razkošje preprostih slik v spomin.
Veliki krater smo obhodili s Tonetom, Zalo in Mojco.
Nenadoma se je premaknilo ozračje.
Strašni kralj Aiolos - Eol je skoraj neslišno razpodil na različne strani svoje vetrove.
Vse odgovore je prinesel s seboj.
Strupeni plini vodikovega sulfida so mi zaobjeli obraz.
Neopisljiv vonj gnilih jajc se je zažrl v nosnice.
Hitro sem pobegnil v dolino.
Mag zdravilstva Eskulap je že antične Rimljane vodil v termalne bazene Vulkana.
Neskončna je lestvica sivih in črnih odtenkov v Dolini pošasti.
Bazaltna lava je pri ohlajanju zgradila groteskne živalske in človeške podobe.
Narava je res veličasten kipar.
Me res zanima, kaj bo storil sodnik za prekrške.
Letalska vozovnica za okrog sveta, ki jo ponuja mednarodna agencija STA Travel, specializirana za prodajo praviloma cenejših letalskih vozovnic mlajšim od 26 let in študentom do 34. leta, je sila preprosta sestavljanka letov od kraja do kraja oziroma od države do države na kateri koli od petih celin, vsak popotnik pa si jo sestavi sam.
Cene letalskih vozovnic za okoli sveta, ki jih prodajajo STA Travel in njegova predstavništva, se razlikujejo glede na državo oziroma del sveta, v katerem poslujejo, določajo pa jih letalske družbe.
Cene vozovnic v Sloveniji so denimo velikokrat nekolikanj višje kot kje drugje, kjer je letalska infrastruktura precej bolj razvita in živahna, pojasnjuje Beltran.
»Eno vozovnico za okoli sveta, prosim.«
Ker ne obstajajo.
Sestaviti si jo boste morali kar sami oziroma s pomočjo izkušenih uslužbencev.
Kam vas pelje Quo Vadis za prvi maj
Kam vas pelje Quo Vadis za prvi maj
Autostadt v teh dneh povprečno obišče okoli 6000 gostov na dan.
Res pa je, da park ni zgolj ogledalo nemške avtomobilske industrije, torej izključno znamke Volkswagen, ki ima sedež v Wolfsburgu.
Ta koncern ima pod svojo streho pisano druščino avtomobilskih znamk iz različnih držav.
Ne nadrealistična literatura, ne fotografije, niti politični angažma nadrealistov in manj tudi film ..., v pariškem Pompidoujevem centru se do 24. junija predstavlja predvsem surrealistično slikarstvo.
Avtor razstave La Révolution surréaliste (Nadrealistična revolucija) Werner Spies želi kot umetnosti zgodovinar, poznavalec Maxa Ernsta in nekdanji direktor nacionalnega muzeja moderne umetnosti predstaviti gibanje z gledišča likovnosti.
V ospredje stopajo platna, kolaži, ready-madei, lifografije, drgnjenke, predmeti, pod katere so se podpisovali Miró, Masson, Ernst, Tanguy, tudi Giorgio de Chirico, pa Magritte, Duchamp, Dali, celo Picasso.
Začetki razstave, kjer je mnogo Maxa Ernsta, segajo že v leto 1966, ko se je Werner Spies prvikrat srečal z umetnikom.
Potem ko so si ob slikarjevi 75-letnici v Frankfurter Allgemeine Zeitungu zaželeli članek o njegovem surrealističnem poglabljanju, ga je Werner Spies nemudoma poklical po telefonu in na drugi strani žice dobil nadrealistični odgovor: figo mi je mar za rojstni dan in še manj za vaš časopis.
Kljub manj prijetnemu prvemu stiku sta se srečala, postala prijatelja in umetnostni zgodovinar je začel oblikovati knjigo o nadrealistovih drgnjenkah.
Za postavitev tokratne razstave pa se je povezoval še z newyorškim muzejem moderne umetnosti, z muzejem v Düsseldorfu, Madridu ter še z zasebnimi zbiralci in lastniki nadrealističnih del.
Mnogi med njimi da so nenavadni fanatiki, kulturni fetišisti ...
Ponavadi takrat, ko svet obidejo fotografije objokanih žensk z nebogljenimi otroki v naročju, sočustvujemo z ljudmi, ki so izgubili ognjišča ali so jih z njih pregnali.
A sčasoma take podobe ne ganejo več prav hudo in se pozabi, da begunci še vedno živijo med nami.
Že en sam vrček piva ali kozarček viskija lahko usodno vplivata na voznikovo presojo, se glasi ugotovitev raziskave, ki so jo izvedli na bristolski medicinski fakulteti pod vodstvom dr. Dilwyn Marple-Horvata in o kateri poroča The Independent .
Osredotočila se je na koordinacijo gibov oči in rok ter na čas, ki je minil od trenutka, ko je voznik na cesti zagledal oviro, do trenutka, ko je premaknil krmilo, da bi se ji izognil.
»Kadar voznik v normalnem psihofizičnem stanju zavija na levo, s pogledom najprej preveri levi rob cestišča, še preden premakne krmilo.
Če je pod vplivom alkohola, se oči premikajo počasneje in pijani voznik zato niti ne pogleda, kam zavija, preden zavrti krmilo,« je pojasnil dr. Marple-Horvat.
Pri raziskavah je sodelovalo sedem ljudi, ki so pred vožnjo na simulatorju popili do štiri enote alkohola.
Analize bi pokazale največ 80 mg alkohola na 100 mililitrov krvi (kar je v Veliki Britaniji dovoljena meja), njihove sposobnosti za vožnjo pa so bile že precej okrnjene, zato znanstveniki z bristolske medicinske fakultete predlagajo spremembo prometnega zakona.
V pričakovanju velikega nogometnega obračuna se Katalonci pogajajo s F. Capellom
Indian Wells - Na teniškem turnirju Pacific Life open so v ženski konkurenci znane vse četrtfinalistke.
Najodmevnejšo zmago je dosegla mlada Slovakinja Daniela Hantuchova, ki je iz turnirja izločila tretjo nosilko Justine Henin.
Andy Roddick pa je odpovedal udeležbo na moškem turnirju.
Reka - Na ženskem velemojstrskem turnirju 7. kategorije FIDE za pokal Mediterana so šahistke odigrale 3. kolo.
Bohinj - Na 35. srečanju novinarjev smučarjev Slovenije je več kot 120 udeležencev sklenilo prvo tekmovalno disciplino.
V veleslalomu so imeli največ uspeha novinarji Dela, saj so Marjeta Šoštarič, Maja Roš in Matjaž Albreht osvojili zlate kolajne, zmagali pa so še Alenka Leskovec (Uradni list) ter Rajko Ocepek in Uroš Korbar (oba Kmečki glas).
Lokostrelci odpotovali na EP
Poleg teh igralcev bo v pripravljenosti tudi 6 rezerv.
To so branilca: Prusnik (Ol), Kar (Sl); napadalci: Birk (Jes), Jurajevčič (Tr), Strašnik (Bl), B. Krajnc (Mb).
Reprezentanca je igrala 9 tekem, jih 7 zmagala in 2 izgubila.
Prireditelji so malce spremenili sistem tekmovanja, tako da bo iz kvalifikacij (začetek ob 12. uri) v izločilne boje (ob 16.) napredovalo po 24 tekačev v vsaki konkurenci in ne le po 16 kot na dosedanjih tekmah.
Toda tudi tokrat bodo 4 četrtfinalne skupine, iz katerih bosta napredovala po dva in še dva po času.
V polfinalu bo nastopilo po 5 tekačev v vsaki skupini, prav tako pa tudi v finalu.
Že dejstvo, da so Blaž Bilban, Igor Medved in Robert Kranjec morali v tekmo z enim samim poletom za trening, jih je postavilo v neugoden položaj v primerjavi z neprimerno izkušenejšimi tekmeci.
Za prilagoditev zahtevam ene izmed najbolj ekstremnih športnih zvrsti nasploh je bilo premalo možnosti, kar se je pokazalo v sicer drobnih težavah s timingom (pravočasnostjo odskakovanja), ki pa v poletih znatno zmanjšujejo dosežene daljave.
Tekmovalni spored bi se sicer moral z moškim šprintom začeti danes, a so štart preložili za en dan, tako da bodo jutri izvedli obe najkrajši disciplini, moško na 10 km in poltretji kilometer krajšo za biatlonke.
Nato bodo nadaljevali v začrtanem ritmu z dvema štafetnima preskušnjama ter nedeljskim zasledovanjem.
Na podlagi zbranih obvestil in dokazov so policisti 7. marca aretirali slovenska državljana, 43-letnega W. D. R. in 38-letnega J. M., oba živita na območju tolminske občine, ter 40-letnega J. K. in 52-letnega I. J., državljana ZRJ, ki živita v Ljubljani.
Da njegov prvi zagovor, podan med preiskavo, ne drži, je trdil tudi Jerič in poudaril, da ni nameraval nikogar umoriti, saj za to sploh ni imel nikakršnega motiva.
Jelinčič pa je pojasnjeval, da je vsa zadeva politični konstrukt takratnega notranjega ministra Igorja Bavčarja, vodje Visa Mihe Brejca in obrambnega ministra Janeza Janše, ki naj bi se ga hoteli znebiti oziroma diskreditirati, za kar so zlorabili dva mlada fanta, Šiška in Jeriča.
Ljubljana - Zgodba o samooklicanem svetovnem računalniškem prvaku Matjažu Roglju, ki je pred časom redno polnila časopisne strani, se nadaljuje na sodišču.
Preiskovalna sodnica je namreč te dni, kot so nam potrdili na ljubljanskem okrožnem sodišču, izdala soglasje k tožilskemu predlogu za vložitev neposredne obtožnice, spis pa je sedaj na tožilstvu.
Ljubljansko okrožno sodišče je po civilni tožbi, ki jo je v imenu oškodovanega ministrstva zoper samooklicanega svetovnega računalniškega prvaka vložilo državno pravobranilstvo, sredi lanskega julija izdalo zamudno sodbo, s katero je Roglju naložilo vračilo denarja.
Vse obveznosti do države je lani oktobra tudi dokončno poravnal, že pred tem pa je podjetju Delo Revije vrnil milijon 649.115 tolarjev s pripadajočimi obrestmi.
Novo mesto - Triindvajsetletni Jugorčan je v ponedeljek ob petih popoldne vozil reševalno vozilo od Žabje vasi v Novem mestu proti Brodu.
Pred Kandijskim križiščem je ustavil, potem pa speljal in spregledal, da je na prehodu za pešce 44-letna Novomeščanka, ki je z osebnim avtom peljala pred njim, ustavila.
Hudo poškodovani voznici so pomagali v novomeški bolnišnici.
Travniki in gozdovi gorijo vsevprek
Oživljeni mitingi ne kažejo na nič dobrega.
Ne samo zaradi pozivov k nekakšni vstaji in k orožju, kakršnih se je v prejšnjih časih naposlušal tudi Milošević, ampak zaradi zmede na srbskem političnem prizorišču in zaradi dogajanja v parterju političnega gledališča, ki spet sili na oder, kjer je nekoč med opozicijo kraljeval Drašković.
Samohranilke pozivajo Drnovška k odstopu
Poročila o žrtvah in strahu med civilisti v palestinskih mestih so bila preveč celo za tiste predstavnike Palestinske uprave, ki so prepričani, da je dialog s predstavniki vlade narodne enotnosti Ariela Šarona mogoč.
Izraelski premier je v ponedeljek izjavil, da je Jaser Arafat svoboden.
Palestinski voditelj brez njegovega dovoljenja ne more v tujino, a po treh mesecih hišnega pripora v Ramali lahko potuje po »svojih« ozemljih.
Ta so v zadnjih mesecih postala kletke za štiri milijone ljudi in izraelska vojska v njih s težkim orožjem išče oborožene aktiviste ter terorizira civilno prebivalstvo.
Predstavniki Palestinske uprave pozivajo Izrael, naj ustavi vojaško ofenzivo.
Zunanji ministri arabskih držav, ki so se v ponedeljek sestali v Kairu, rotijo židovsko državo, naj vzpostavi politični dialog na podlagi saudske pobude, ki jim ponuja normalizacijo odnosov z vsemi Arabci v zameno za popoln umik z Zahodnega brega in iz Gaze.
Arabske države naj bi ponudbo saudskega kronskega princa Abdulaha spremenile v skupno resolucijo konec marca na vrhu Arabske lige v Bejrutu.
Dunaj - Je »mali donavski vrh«, ki povezuje štiri države oziroma zvezne dežele vzdolž Donave, ki jih upravljajo konservativne vlade (Madžarsko, Avstrijo, Bavarsko in Baden-Württemberg), le akcijska politična ali že trajnejša državna povezava na regionalni ravni?
Nemara celo takšna, ki se opira na zgodovinsko podlago in bi se je morali bati?
Prvo srečanje predsednikov vlad (Orban za Madžarsko, Stoiber za Bavarsko, Teufel za Baden-Württemberg in Schüssel za Avstrijo) je bilo pred enim letom v Ulmu na Bavarskem.
Drugo je bilo v samostanu Melk v Avstriji, tretje pa pravkar v Esztergomu na Madžarskem.
Udeleženci so bili isti, le namesto zadržanega Edmunda Stoiberja se ga je udeležil bavarski državni sekretar Erwin Huber.
Svet so ljudje
Vendar vse to še ni razlog, da bo Havel preživel po več mesecev na leto v tujini.
Leta 1996 so mu odstranili del pljuč.
Vse življenje je močno kadil.
Po operaciji zavlada v češki vladi panika vsakokrat, ko se prehladi.
Zdravniki mu večkrat na leto predpišejo počitnice v suhi, topli klimi Algarveja.
Tam ima tudi mir, tišino in uživa dokajšnjo anonimnost.
Njegova hiša v Albufeiri je na hribu in ima prekrasen razgled na lepo obalo.
Havel pravi, da bo bral, študiral, razmišljal in, upa, tudi pisal.
Njegov prvi načrt je mešanica političnih spominov in leposlovja, nekaj med Henryjem Kissingerjem in Charlesom Bukowskim, kakor je lani zaupal češkim novinarjem.
Nekateri češki intelektualci mu očitajo, da svoj poklic banalizira, ko meša filozofijo in kič, vendar bo njegova prihodnja knjiga skoraj zagotovo uspešnica, vsekakor pa velik politični dogodek.
Havel bo namreč opisal, kaj si je kot predsednik želel narediti drugače.
Verjetno bomo izvedeli, zakaj je razočaran nad politiko in zakaj so Čehi razočarani nad njim.
