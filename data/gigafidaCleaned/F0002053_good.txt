Ni pomembna reforma - Zagovarjanje in nasprotovanje reformi pa je zaradi logike stvari na Slovenskem pravzaprav nepomembno početje.
Reforma bo, ugovori zoper prihodnost pa se lahko strnejo v slutnjo, da se vse dogaja na virtualni ravni, da utemeljitve, zakaj v reformo in kaj bo slabše ali boljše, sploh ni pravo vprašanje.
Dejstvo, ki je nedvomno in ki ga ne morejo zanikati ne zagovorniki ne nasprotniki, je, da se ne ve, kje in kakšno je šolstvo danes in kakšno je bilo ob odločitvi, da se v reformo gre.
Vedeli smo samo, da smo v tranzicijskih časih, ki so, gledano od strani, omogočali novo revolucijo.
In se je na nekaterih področjih, med drugimi predvsem v šolstvu, zgodila.
Ni pomembna reforma, pomembno je, da se vanjo gre.
Njeno izhodišče je za običajno slovensko politično logiko šokantno.
Liberalizem v tem primeru ni preprosto nasprotje totalitarizma (fašizma, komunizma), temveč si stojita nasproti »naravni red« (trg) in politični intervencionizem (država).
Hayek verjame, da trg deluje spontano, Keynes prisega na konstruktivizem države in nujnost njenega ekonomskega intervencionizma.
Prvi verjame moralnim principom podjetniške individualnosti, ekonomske svobode in kapitalskih interesov, drugi prisega na praktično presojo, kaj je dobro za blaginjo prebivalstva in gospodarski razvoj države.
Težava pa je v tem, da se zasebni interesi ne ujemajo z interesi družbe.
