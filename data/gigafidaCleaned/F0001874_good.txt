Združenje družb za upravljanje investicijskih skladov je sporočilo, da so pooblaščene investicijske družbe, ki lastniških certifikatov zaradi nerazrešenega problema privatizacijskega primanjkljaja doslej niso mogle zamenjati za realno premoženje, vložile skupno tožbo proti državi.
Karmen Rejc, generalna sekretarka združenja, pravi: »Pidi so bili zaradi zaščite interesov delničarjev prisiljeni sprejeti takšno odločitev, ker jim država ni v zakonskem roku zagotovila državnega premoženja za pokritje privatizacijskega primanjkljaja.«
Pooblaščene investicijske družbe s tožbo zahtevajo, naj jim država v zameno za lastniške certifikate prepusti delnice in deleže gospodarskih družb, ki so sedaj v državni lasti.
Potrdili bodo, kar velja že dve leti
Dela so v polnem teku in pričakujejo, da bo jeseni leta 1999 dokončan vzhodni krak od Kanfanarov do Matuljev.
To je dvopasovnica, ki jo koncesionar imenuje varčna polavtocesta.
Na zahodni strani tudi že odkupujejo zemljišča in projektirajo štiripasovno avtocesto od Pulja do Vodnjana in dvopasovnico od Kanfanarov preko Limskega kanala do meje s Slovenijo - od Buj do meje je načrtovana štiripasovna avtocesta.
Če bo vzhodni krak zgrajen v roku, to je do letošnje jeseni, bodo prihodnje leto začeli graditi odsek proti Dragonji in zahodni krak naj bi bil končan v dveh letih, torej leta 2001.
Največji južnokorejski proizvajalci avtomobilov napovedujejo boljše čase.
Minuli mesec so na domačem trgu skupno prodali 77.334 avtomobilov oziroma 74,6 odstotka več kot januarja lani, močno pa se je povečal tudi izvoz.
Tako je Hyundai domačo prodajo povečal za 52,1 odstotka, izvoz pa za 23,2 odstotka, v primerjavi z decembrom pa je prodal kar za 92,8 odstotka več avtomobilov.
Daewoo Group je glede na lanski januar prodajo povečal za 122,8 odstotka, pri čemer se je izvoz povečal za 267,1 odstotka, domača prodaja pa za 72,8 odstotka.
Nekoliko skromnejša je bila Kia, ki je glede na lanski januar prodajo povečala za 25,9 odstotka.
Kljub povečanim pritiskom švedske vlade za zmanjšanje uporabe jedrske energije je lani 12 enot za proizvodnjo jedrske energije znova proizvedlo skorajda polovico celotne električne energije v državi.
Celotno povpraševanje po elektriki je lani poraslo za odstotek, rekordna pa je bila tudi proizvodnja elektrike, ki je dosegla 153,4 milijarde kilovatnih ur.
Od celotne proizvodnje na hidroelektrarne odpade 73 milijard kilovatnih ur.
V štirih jedrskih postajah so lani proizvedli za pet odstotkov več elektrike kot leta 1997, in sicer 70 milijard kilovatnih ur, pri čemer so kar tri centrale lani zabeležile rekordno proizvodnjo.
Avstrijska družba Wienerberger Baustoffindustrie, največji svetovni izdelovalec opeke, je po mednarodnih računovodskih standardih leto 1998 prvič zaključila s 24 odstotkov višjim dobičkom iz poslovanja, ki je dosegel 2,2 milijarde šilingov.
Prodaja se je povečala za en odstotek na 15,5 milijarde šilingov.
Družba, ki ima v lasti 178 tovarn v 25 državah, in bo poleg proizvodnje opeke svoj program okrepila z drugimi gradbenimi proizvodih, je letos prvič nastopila na šestih novih trgih (Finska, Norveška, Estonija, Bolgarija, Romunija in Švica) ter bo v bodoče krepila svojo prisotnost v vzhodni Evropi.
Oslabljeno gospodarstvo ni prizaneslo japonskemu elektronskemu orjaku Hitachiju, ki bo tekoče poslovno leto, potem ko je v prehodnem letu dosegel dobiček v višini 171,7 milijarde jenov, zaključil s konsolidirano neto izgubo v višini 375 milijard jenov, na kar je poleg drugega močno vplival tudi močni jen.
Izguba bo precej višja od novembra pričakovane izgube v višini 250 milijard jenov, in je sprožila prodajo Hitachijevih delnic, ki so na tokijski borzi izgubile skoraj 4 odstotke vrednosti ter po tej objavi pristale pri 768 jenih.
Hitachi bo imel tudi izredno izgubo v višini 185 milijard jenov, in to zaradi stroškov, s katerimi želi oživiti prestrukturiranje proizvodnje čipov.
Posebno pozornost pa namerava posvetiti povečanju učinkovitosti poslovanja v Severni Ameriki na področju informacijske tehnologije, saj bo zaprl računalniško proizvodnjo in se skupaj z Electronic Data Systems podal v mešano naložbo.
