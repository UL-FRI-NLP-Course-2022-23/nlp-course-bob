Barbara GučekStreljal zaradi ljubosumjaLjubljana - Pred dnevi smo poročali o streljanju na dvorišču pred hišo na Jenkovi.
Dva strela je bilo slišati v soboto popoldne, možje v modrem, ki so prijavo dobili poldrugo uro kasneje, pa so strelca prijeli samo deset minut pozneje.
Izkazalo se je, da je 24-letni M. B. iz Ljubljane s pištolo kalibra 6,35 mm od blizu streljal na prav tako 24-letno Ljubljančanko D. I. K sreči je obakrat zgrešil, dekle pa je nato pobegnilo v stanovanje.
Mozirje - V zgodnjem nedeljskem jutru so se v gostinskem lokalu v Florjanu blizu Gornjega grada sporekli domačini s skupino mlajših fantov iz Slovenskih Konjic.
Najprej so za argumente v sporu uporabili pesti, potem pa je bil z žepnim nožem hudo ranjem domačin, 37-letni Jože F..
Kdo ga je zabodel, policisti še ugotavljajo.
Nova Gorica - Posebno srečo v nesreči je imel 50-letni R. R. iz Nove Gorice, ko je v petek ob 15.25 izgubil oblast nad avtomobilom na cesti pri Kromberku.
Takrat ga je namreč zaneslo najprej v desno čez rob vozišča in nato še v levo, kjer je avtomobil trčil v drevo.
Po trčenju je na avtomobilu prišlo do požara, hudo poškodovanemu vozniku pa se je vseeno uspelo brez tuje pomoči izvleči iz avtomobila in tako uiti ognjenim zubljem.
Mlad, a z veliko prekrškiKranj - Pred dnevi sreča ni bila najbolj naklonjena devetnajstletnemu D. B. iz Ljubljane.
V bližini Radovljice so ga ustavili policisti, saj naj bi med prehitevanjem na cesti Ljubljana-Radovljica pri cestninski postaji Torovo v vozilo, ki ga je prehitevalo, vrgel neznan predmet in s tem povzročil škodo.
Ker Ljubljančan pri sebi ni imel nobenega osebnega dokumenta, so ga prepeljali na policijsko postajo v Kranju in skušali ugotoviti njegovo identiteto.
Sprva se je izdajal za svojega brata, saj sam ni imel vozniškega dovoljenja.
Devetnajstlenik je odklonil preizkus alkoholiziranosti in prisotnosti mamil v telesu.
S pomočjo službenega psa pa so v vozilu pod plastiko pri menjalni ročici našli posušeno rastlino, težko dva grama, za katero so naknadno ugotovili, da je marihuana.
Ugotovili so tudi, da je voznik večkratni kršitelj cestnoprometnih predpisov, saj je bilo zoper njega podanih že prek sto predlogov sodniku za prekrške.
Strokovnjaki so zaskrbljeni zaradi množičnega pogina tjulnov na kazahstanski obali Kaspijskega morja.
Domačinom, ki skušajo ugotoviti posledice pogina, so se pred dnevi pridružili ruski in britanski znanstveniki, ki si prizadevajo odkriti razloge za to katastrofo.
V Leipzigu se je 22. maja 1813 rodil nemški skladatelj Richard Wagner, eden najpomembnejših reformatorjev opere v 19. stoletju.
