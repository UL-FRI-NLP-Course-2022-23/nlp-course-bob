Pripravili sta jo spretni slaščičarki iz velenjske pekarne in slaščičarne Presta.
Dolga kakšnih petdeset in visoka štirideset centimetrov, je nastajala približno šest ur, pri čemer sta se oblikovalki zgledovali po fotografiji Velenjskega gradu.
Za torto sta porabili tri kilograme moke, dva kilograma sladkorja in devetdeset jajc.
Napolnili sta jo s sočnim maslenim čokoladnim nadevom, za strešno kritino uporabili gosto rdečo marmelado, okna polili s čokolado, obzidje oblekli s smetano, grajsko stopnišče in balkone pa sezidali iz marcipana.
Razrezala sta jo velenjski župan Srečko Meh in kustos iz Muzeja Velenje Damijan Kljajič (na sliki).
