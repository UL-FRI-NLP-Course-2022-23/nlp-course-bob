Vendar v tem primeru politiki ne bi več smeli nastopati osebno.
Če je politika transparentna, potem je vsak politik vpleten tudi osebno - tudi na nivoju zagovarjanja in uveljavljanja, vendar ne na nivoju propagande kot specifične komunikacije.
Propaganda je namreč oblika komunikacije, ki ni transparentna in dobesedna, ni čista in nedvoumna, ni jasna in enoznačna.
Tudi v tem ni razlike med pralnim praškom in političnim ciljem.
Propaganda je lahko razumljiva, lahko je direktna, lahko je učinkovita, toda te njene prednosti so ravno posledica netransparentnosti, dvoumnosti, metaforičnosti.
Jezik propagande je v bistvu literaren, literarni jezik pa si politiki lahko privoščijo samo v okvirih retorike, ne pa etablirane, eksplicitne, namenske propagande, če služi uresničevanju ciljev v javnem interesu.
