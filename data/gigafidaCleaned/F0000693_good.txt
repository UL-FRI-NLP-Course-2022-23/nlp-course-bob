Kopačeva je od strokovnjakov dobila zeleno luč, da danes lahko začne z resnim treningom.
Sama si je še v petek zelo težko predstavljala, da bi res lahko začela trenirati s polno paro.
Nekajkrat je bila po EP že na ledu, vendar jo je pogosto spreletaval občutek, da ji je tu in tam kaka drsalna finesa že spolzela iz spomina.
Še hujši od bolečine v nogi pa je občutek zadržanosti, strahu, da ne bi kak nepremišljen gib znova obudil še ne popolnoma zaceljene poškodbe in bi šlo vse skupaj spet navzdol.
Ljubljana - Derbija v tem kolu ni bilo, vse zmage favoritov pa so bile pričakovane in tudi prepričljive.
Mariborčanke so, vsaj kar zadeva sam vrh, naredile ta del prvenstva nezanimiv.
Tudi novogoriški HIT ima izdatno prednost, medtem ko se za preostali dve mesti v finalu potegujejo še tri ekipe.
Koprčanke so z nezbranimi gostiteljicami zlahka opravile v prvih dveh nizih.
V tretjem so domače po nekaterih menjavah, ko sta ostali na klopi Pirherjeva in Vrbnjakova, le ujele pravi ritem.
Žal le za krajši čas, saj so gostje znova dokazale svojo zrelost, še posebej Klepačeva in Dobrinja, nekaj točk pa so dodali še neenotni sodniki.
Vodi Ravnik
Lendava - Na mesečnem hitropoteznem turnirji Lendave sta Gaber in Vučko zbrala po 11,5 točke.
Sledili so jima: Žalik 11, Ligeti 8,5, Strbad in Cofek po 7,5 itd.
Ljubljana - Univerzitetni hokejski klub Svoboda je vnovič osvojil naslov državnega prvaka v dvoranskem hokeju.
Bled - Gorenjski turtistični biser postaja tradicionalni kraj za evropske igralce goja, ki bodo Bled obiskali spet od 23. do 25 aprila.
Turnir z najvišjim nagradnim skladom v Evropi bo v hotelu Astoria, veljal pa go za Grand Prix in 11. memorial Lada Omejca.
»Dovolj nam je bilo obljub!«
Jesenice - V jeseniškem hokejskem hramu je včeraj udarilo kot strela z jasnega!
Igralci Acronija Jesenic so se ob 14. uri odločili, da ne bodo odpotovali na derbi 7. kola II. dela DP z Olimpijo v Tivoliju.
Vse skupaj je izzvenelo res nenavadno, saj vodstvo jeseniškega kluba še nekaj trenutkov prej ni vedelo, kakšen »posladek« so jim k nedeljskemu kosilu pripravili igralci.
