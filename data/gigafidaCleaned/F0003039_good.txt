Petkova akcija izraelske policije je - bolj kot Arafata - prizadela njegove ljudi.
Po eksploziji v Jeruzalemu so na Zahodnem bregu in v Gazi stoično čakali na maščevanje vojske.
Medtem ko so gledali v nebo in napenjali ušesa, pričakujoč bližajoče se tanke, je v polnočni tišini na strehi njihove utrdbe v Jeruzalemu zaplapolala izraelska zastava.
Šok Palestincev je primerljiv z izraelsko zasedbo njihovega dela mesta v šestdnevni vojni leta 1967 in razglasitvijo Jeruzalema za »enotno in večno prestolnico židovske države«.
Mednarodna skupnost združitve ni priznala.
»Makedonija je po svoje žrtev agresije, porojene na Kosovu, ki je mednarodni protektorat, a doslej neuspešen,« je dejal Miloševski, medtem ko je Ilinka Mitreva, voditeljica makedonske diplomacije, zahtevala nujno sejo Varnostnega sveta.
Opozorila je, da gre za redek primer, ko državo ogrožajo z ozemlja, ki je pod nadzorom mednarodnih sil.
Prav to namreč drži za napade na Makedonijo s Kosova.
Makedonski mediji so te trditve podkrepili s podatkom, da pripadniki KFOR-a od časa do časa sicer ulovijo in razorožijo kako skupino, ki se tihotapi s Kosova na makedonsko vojno ozemlje, vendar KFOR ni dovolj učinkovit.
V soboto se je ameriškim pripadnikom mednarodnih sil posrečilo zapleniti večjo količino orožja.
Aretirali so 17 ljudi v vaseh na Kosovu v bližini makedonske meje.
Podpis sporazuma seveda še ne pomeni, da bo ta tudi avtomatično veljaven.
Antonio Mološevski je v soboto izjavil, da ga parlament ne bo ratificiral, preden se albanski skrajneži ne začno razoroževati.
»Če se ne bodo, sem prepričan, da ni v parlamentu nikogar, ki bi bil pripravljen glasovati za ta sporazum.
Nobenega smisla ne bi imelo ratificirati tako pogodbo, če bi se nadaljevalo ubijanje makedonskih vojakov, ugrabljanje in etnično čiščenje,« je dejal.
Toda vsi so veseli vrnitve številnih tujcev - od Nizozemcev, Skandinavcev, Belgijcev, do Angležev in Italijanov.
Slednjih je letos spet več kot prejšnja leta.
Poleg njih pa ne manjka Rusov, Čehov, Poljakov in Madžarov...
V Portorožu je razmerje med tujimi in domačimi gosti dve tretjini v prid tujih.
Med njimi je vse več »vidnejših« ali tudi »boljših« gostov.
Prav danes pričakujejo prihod nekdanjega ruskega premiera in zdajšnjega poslanca ruske dume Jevgenija Primakova.
Vse poti vodijo v Jeruzalem
Pa so Mariborčani res tako prikrajšani, kot trdijo podpisniki peticije?
»Prikrajšani smo za marsikaj.
Tukaj je večja brezposelnost.
Ne dobimo vsega, kar bi potrebovali, da bi uredili mesto.
Obvoznica je nedokončana.
Poglejte samo, kako velike so bile samo težave univerze,« navaja Kramberger.
Nadaljuje s primeri: »Tudi letališče ne more zaživeti.
Maribor kot obmejno mesto bi lahko imel več zvez s svetom.«
Po Krambergerjevem mnenju je tudi sicer centralizem v Sloveniji prehud, »tako je zaradi centralističnega gledanja politike.«
Tudi po Grafenauerjevem mnenju bi se moralo začeti z nujno decentralizacijo države.
»Nikakor ne trdim, da ob nastanku države ni centralizacija normalna.
Vendar pa mora po normalizaciji slediti tudi decentralizacija, le slednja namreč zagotavlja uravnotežen razvoj celotne države.«
In Slovenija je še vedno veliko preveč centralizirana.
Zakaj Maribor tako zaostaja - le zaradi centralizacije?
Grafenauer: »Velik vpliv na današnje stanje ima pretekla industrijska struktura v mestu.
Delno pa smo krivi tudi sami.
Prenekatero priložnost smo zamudili zaradi naših prestižnostnih bojev, ki smo jih na koncu najbolj plačali sami.«
V izolskem lokalu Ambasada Gavioli je 21-letni italijanski državljan Marco Meneghesso iz Vidma použil dve tabletki ekstazija, kar je bilo usodno.
Izgubil je zavest, odpeljali so ga v izolsko bolnišnico, kjer pa mu niso mogli več pomagati.
V Izoli je od leta 1999 drugi primer smrti zaradi ekstazija, prvič je zdaj umrl tuj državljan, lani pa so rešili smrti štiri uživalce ekstazija.
Na Obali sta letos zaradi uživanja prepovedanih drog umrli dve osebi, policisti pa so samo junija in julija kar 29-krat ukvarjali z mamilarji.
In v tem je moč urada.
Za oblast pa verjetno predstavljamo zgolj cvetoč šopek plevela z nadvse motečim vonjem.
Do zdaj - če pogledamo vse akcije urada - ni prišlo niti enkrat do kakršnegakoli nasilja.
Menim, da gre urad nekomu hudo na živce.
Po organizaciji manifestacije proti ksenofobiji, protesta proti srečanju Busha in Putina, javnemu zavzemanju proti rasizmu in homofobiji, organiziranju poletnih taborov, smo s predlogom, da jeseni začnemo odpirati vprašanja smotrnosti slovenskega vstopa v Nato, očitno nekomu stopili na žulj.
Vse skupaj pa se je začelo z decembrsko okroglo mizo o vprašanju in problemu azilantov ter t.i. ilegalnih migrantov.
Takrat smo po pogovoru z notranjim ministrom Radom Bohincem ugotovili, da slednji nima nobenega vpogleda v to, kaj dela policija.
In da v naši državi azilantsko politiko vodi policija, kar je unikum, saj nikjer na svetu policija ne kroji politike.
Policija le izpolnjuje, kar ji je zakonsko naloženo.
Mislite bolj primitivne, ki se nekomu zdijo sofisticirane.
Mislim, da imajo represivni organi v Sloveniji, zaradi njene majhnosti, problem, da vsak pozna nekoga, ki pozna tistega, tisti pozna onega, oni pa vas.
Posledica tega je curljanje informacij.
Tudi s policije, od koder smo dobili podatke, da nekaterim našim aktivistom sledijo, prisluškujejo ...
Nikomur ne mislimo greniti življenja, temveč skupaj s tistimi, ki verjamejo, da je svoboda mati reda in ne njena hči, od države zahtevati, da spoštuje pravice prebivalcev Slovenije.
Najprej bo UZI zahteval preiskavo o odgovornosti za politično zastraševanje, ki se dogaja aktivistom urada.
Od te točke ne bomo odstopili niti koraka.
Obrnili se bomo na vse instance, saj bi v nasprotnem primeru lahko zastraševanje postala stalna praksa.
Za jesen pa se še zbirajo predlogi.
Verjetno se bo odprlo vprašanje Nata in delovnih pogojev delavcev (v glavnem žensk) v majhnih obratih po Sloveniji.
Tudi v tem primeru bomo ukrepali.
Seveda pa je težko, saj ta državni uradnik tega ni naredil s pisnim dokumentom.
Vedno je prisoten strah pred nezmožnostjo dokazovanja ...
Nekateri bi pisanje zakona o delovnih razmerjih prepustili strokovnjakom, drugi pa menijo, da je ta tako pomemben, da morajo imeti pravico do formuliranja posameznih členov tudi drugi zainteresirani
Nekaj večjih bank z internetskim bančništvom smo povprašali o ponudbi, varnosti, pristopnini, članarini in novostih, ki jih pripravljajo.
Med ponudbo bank na internetu za fizične osebe ni večjih razlik.
Uporabniki tako lahko plačujejo položnice, prenašajo sredstva med računi, imajo pregled nad stanjem in prometom, večinoma pa je omogočeno tudi naročanje čekov, izdajanje zahtevkov za limit in kreditnih kartic.
Pristopnine se med bankami ne razlikujejo bistveno in znašajo okoli 5000 tolarjev, večinoma pa uporabniki plačujejo tudi članarino oziroma naročnino, ki je med 100 in 200 tolarji; študentje in dijaki plačajo polovično ceno ali pa jim banke nudijo celo brezplačne storitve.
Čeprav je ustavno sodišče zavrnilo pobudo RTVS za zadržanje izvrševanja določila o plačevanju treh odstotkov od zbranega rtv-prispevka, to še ne pomeni, da bo RTVS te tri odstotke morala tudi plačevati.
RTVS je namreč vložila tudi pobudo za preučitev same ustavnosti tega določila.
Ustavni sodniki so prvo pobudo zavrnili, ker so ocenili, da njeno izvajanje ne bo povzročilo hujših materialnih posledic, o drugi pa še ni razpravljalo.
Če bo ustavno sodišče presodilo, da je določilo, ki je že dvigalo nekaj prahu, v skladu z ustavo, in da morajo trije odstotki iz rtv prispevka v žakelj za lokalne medije, utegne biti izguba javnega zavoda konec leta večja še za nekaj sto milijonov tolarjev.
Natančneje, če bi zakon veljal od začetka leta, bi morala RTVS glede na približno 16 milijard lanskega prihodka iz naslova rtv naročnin odvesti ministrstvu za kulturo kakšnih 460 milijonov tolarjev.
Nad tem določilom so že v sami fazi parlamentarnega sprejemanja zmajevali z glavami tako pri pristojnem ministrstvu za kulturo, pri katerem je zakon nastajal, kot tudi pri vladni službi za zakonodajo, pa tudi pri sekretariatu za pravna vprašanja v parlamentu.
Določilo utegne biti namreč v nasprotji z opredelitvami iz zakona o RTVS, ki zelo natančno določa, da je zbrana naročnina namenjena delovanju javnega zavoda RTVS.
Državni sekretar na ministrstvu za kulturo Božo Zorko je, ker je tudi sam tega mnenja, že takrat napovedoval pritožbo na ustavno sodišče.
Domači gradbinci napadajo ministrstvo za promet in komunikacije ter direkcijo za ceste, ki sta pripravila tendersko dokumentacijo in objavila mednarodni tender.
Ob tem zatrjujejo, da sta ta del posla izvedla pod mednarodnimi standardi in z veliko improvizacije, saj ni bila preverjena sposobnost izvajalcev, kar je najpomembnejše, niti cena.
Premier Alija Behmen se je bil zaradi očitkov prisiljen odzvati z zagotovilom, da domači gradbinci ne bodo tuji najemniki, pa tudi ne domači ljubljenci.
»V tekmovanju za izgradnjo avtoceste bosansko-hercegovski konzorcij ne bo spregledan niti v tem poslu, imel pa tudi ne bo najemniške vloge.
Izgradnja ceste mora biti poslovni dogodek, ki naj svetu pokaže, da znamo sami korektno graditi.
Zato je vlada Federacije BiH zagotovila, da bodo cene, roki in kakovost konkurenčni, in kar je še posebej pomembno, da mora biti 70 odstotkov delovne sile in materiala iz BiH,« je dejal Behmen.
Tudi volivci so bili videti hudo resni.
Poslušali so obljube vseh šestih kandidatov za odbor vaščanov in včasih pljunili na zmrznjeno zemljo.
»Zavzemala se bom za boljši položaj žensk v naši vasi,« je vpila v mikrofon kandidatka Li Wanrong v rožnatem suknjiču, ki je razbijal pretežno temni ton zimskih oblačil vaščanov.
Zgodba o kitajski demokraciji se je tu vrnila na začetek.
Naenkrat je vse postalo simbolično: šola, v kateri se ta država uči, kaj so svobodne in tajne volitve, in zaklenjena železna vrata šolskega dvorišča, ki kakor da so dajala vedeti, da to, kar smo videli v Houshicunu, ne bo šlo tako zlahka zunaj dobro nadzorovanih okvirjev in preraslo v pravo politično reformo sedanjega sistema.
Tam, zunaj šolskega dvorišča, so svobodne volitve le eden od predmetov neke druge velike šole, v kateri je glavni učitelj še vedno komunistilčna partija.
Budimpešta - Slišati je skoraj neverjetno, a menda je res, da se najbolj komična oseba madžarske politične stvarnosti Jozsef Torgyan, 68-letni predsednik ene od treh strank konservativne koalicije, pripravlja na to, da bo moral v zapor.
Možnost, da ga bodo privedli in priprli »za 90 do 100 dni« je menda omenil kar sam na nedavni zaprti seji članov predsedstva stranke.
Torgyan naj bi ob tej priložnosti izrazil bojazen, da ga utegne doleteti usoda Bele Szabadija, bivšega državnega sekretarja, ki je to funkcijo opravljal v času, ko je bil Torgyan kmetijski minister (od julija 1998 do februarja 2001).
Szabadija so junija letos najprej privedli na policijo in zanj odredili 30 dni pripora, ki pa so ga nato podaljšali.
Torgyanov bivši najbližji sodelavec je osumljen poneverb in prevar.
V nedeljo, 12. avgusta 2001, leto dni po tragediji, so v cerkvah po vsej širni Rusiji molili za 118 mrtvih mornarjev in častnikov, članov posadke nesrečnega Kurska.
Nanje so se v nedeljo spomnili tudi na žalni slovesnosti v Vidjajevu pri Murmansku, od koder je Kursk 10. avgusta 2000 odplul na svojo zadnjo pot.
Večji del posadke še zdaj počiva na dnu Barentsovega morja.
Med reševalno akcijo novembra lani jim je iz potopljene podmornice namreč uspelo izvleči le dvanajst trupel, 106 pa jih je še vedno znotraj Kurska.
Svojci računajo, da bodo svoje sinove, može in očete pokopali tam sredi septembra, ko naj bi K-141 končno le dvignili z morskega dna.
V brošuri in na njeni ponedeljkovi predstavitvi so se prizadevanjem za zavarovanje območja reke Mure pridružile organizacije WWF - svetovni sklad za naravo.
Njegova avstrijska podružnica skupaj s slovenskimi sodelavci že pripravlja projekt odprtja in oživitve ene od Murinih mrtvic med Veržejem in Moto, pa fondacija za evropsko naravno dediščino Euronatur in Društvo za opazovanje in proučevanje ptic Slovenije - Birdlife Slovenija, ki je območje Mure vključila v seznam mednarodno pomembnih območij za ptice.
Naslednja, malo bolj demokratična ureditev, je avoritarizem, ko ima človek svobodo »za«, pod pogojem, da nikoli ne napada državnega režima.
To sem sam spoznal pred leti, ko sem vodil neko gospodarsko delegacijo Kitajcev, v kateri so bili štirje visoki uradniki (od njih ni nihče znal niti besede angleško) in njihova prevajalka, ki je govorila angleško.
Dva dni smo preživeli v Kopru (bili smo na ogledu Luke Koper) in ob tej priliki me je prevajalka prosila, da jim uredim pri pristojnem italijanskem konzulatu v Kopru vizum za ogled Benetk.
Storil sem vse, kar sem mogel, vendar italijanski konzulat vizuma ni dal, ker je bilo to prav v času pokola na Trgu nebeškega miru.
Razočaranje in žalost prevajalke in drugih članov delegacije je bila neizmerna.
Pa to še ni vse.
Za vrnitev na Kitajsko smo skupaj preštudirali vse mogoče poti, da bi potovanje trajalo čim dlje in bi se vrnili domov čim kasneje.
Vedeli so, da je bila to enkratna priložnost, da vidijo kaj sveta, kajti vprašanje je, kdaj bodo spet lahko kam potovali.
»Razburjenje med nami, lastniki, stanovalci, zaposlenimi je bilo po teh informacijah nepopisno.
To sem tudi povedal županu in ga seznanil, da se bomo odločno uprli prometni zapori, ker bi nas uničila.
Promet je morda res nadležen, vendar za nas brez prometa ni kruha.
Če meni, ki sem kupil lokal ter za to najel posojilo, upade promet le za četrtino, ne bom mogel odplačevati posojila.
Razni ljudje se ne morejo igrati z usodo več kot dvesto družin, oziroma več kot osemsto ljudi in si izmišljati zapore na račun našega preživetja,« je vznemirjen Zdravko Budna.
Včasih se je točno vedelo, kje je center umetniškega sveta in kje je provinca.
Center je bil v Parizu, provinca pa bolj ali manj vse drugo.
Potem je Pariz počasi izgubil vlogo središča, pa vendar je bilo še vedno docela jasno, kje je središče.
V zadnjih letih pa zadeve niso več tako zelo jasne.
Če človek danes potuje po evropskih kulturnih središčih, ima nenavaden občutek, da gre iz ene province v drugo.
Ne zato, ker v teh mestih ne bi bilo živahnega in pomembnega dogajanja, temveč zato, ker nobeno od njih ne daje občutka samozadostnega centra.
Vselej obstaja občutek, da se resnično pomembni premiki dogajajo drugod, da je razstavni program odsev drugih središč in podobno.
Če se, z zavestjo, da prihajaš iz province, navdušuješ nad raznovrstnim dogajanjem na Dunaju, ti bo prav kmalu kdo od tam povedal, da si Dunaj sicer prizadeva, da bi se razvil v močan center, ampak prava metropola vseeno ni.
Zadnja leta se veliko govori o razcvetu skandinavske umetniške ustvarjalnosti, ampak skandinavski umetniki in kritiki še vedno omenjajo, da delajo na obrobju Evrope, daleč od jedra dogajanja.
Spominjam se, kako sem bil pred leti, ko je bila britanska umetnost pravi svetovni fenomen, presenečen, ko sem v Londonu od umetnikov, kustosov in drugih slišal govoriti o občutku odrinjenosti na periferijo.
V Parizu je mogoče slišati pritožbe, da je mesto iz nekdanje svetovne prestolnice nove umetnosti padlo na raven lokalnega središča.
V Berlinu slišiš, da je Berlin sicer okej, ampak da vseeno ni New York.
V New Yorku pravijo, da v tamkajšnji umetniški sceni ni več prave energije in da se bolj zanimive stvari dogajajo drugod, v Chicagu in Los Angelesu.
Tam pa imajo spet občutek, da so kljub vsemu pomaknjeni nekam proti robu.
Jan Cvitkovič je bolj kot ne po naključju zašel v slovenski film in še vedno ostaja outsider.
Po igralskih izletih v filmih V leru (tudi soscenarist) in Oda Prešernu je sedel na režiserski stol; njegov črnobeli 68-minutni Kruh in mleko žirije na portoroškem festivalu slovenskega filma ni prepričal, zato pa je prepričal selektorje beneškega festivala.
Prikazan bo v sekciji Novi teritoriji ter se bo s prvenci iz ostalih sekcij potegoval za nagrado v vrednosti 100 tisoč dolarjev in Zlatega leva prihodnosti.
Prerokbe Cvitkovičeve žene menda kažejo, da bo v Benetkah zelo zanimivo (prvi del prerokbe, da v Portorožu ne bo nič z nagradami, se je že uresničil).
Sicer pa bo Kruh in mleko veliko potoval, povabljen je namreč na 15 festivalov, med drugim v Rotterdam in Toronto.
Ena od skupnih lastnosti, ki druži filma V leru in Kruh in mleko, je odsotnost barv, kar odpira možnosti za posebne svetlobne učinke ter daje hkrati občutek trde realnosti in lirično noto.
Zakaj je Kruh in mleko črnobel?
Poštnima roparjema se je hitro zalomilo
Bohinj - Blejski policisti so v četrtek izsledili voznika osebnega avtomobila R19, ki je prejšnjo noč okoli 22. ure v Bohinjski Bistrici na Vackovi cesti z avtom povozil pešca J. K. iz Bohinjske Bistrice.
Pri ogledu kraja nesreče so policisti našli okrasno letev osebnega avtomobila.
Z zbiranjem obvestil in na podlagi najdene okrasne letve so povoženja pešca in pobega osumili M.
Zanj so predlagali postopek o prekršku zaradi pobega s kraja nesreče in mu izdali plačilni nalog zaradi povzročitve prometne nesreče.
Na včerajšnji dan leta 490 pr. n. št. so v bitki na Maratonskem polju Grki premagali Perzijce.
Nič manj pomembno zmago proti Perzijcem pa je deset let pozneje na morju pri Salamini dosegel atenski državnik Temistokles (ok. 525 do 459).
»Čisto preprosto: Atenci vladajo Grčiji, jaz Atencem, moja žena ukazuje meni in moj sin njej.«
V trčenju vlaka in yuga umrli trije ljudje
Uporabnik se poveže z varnim strežnikom spletne trgovine, izbere blago, ki ga želi kupiti, vtipka naslov, kam naj mu ga dostavijo, kot krono vsega pa spletni trgovini zaupa številko in datum veljavnosti svoje kreditne kartice.
Gre torej za nakup, pri katerem prodajalec fizično ne preveri kartice.
V ZDA poseben zakon o varstvu potrošnikov, ki plačujejo s kreditnimi karticami, ob dokazani zlorabi dovoljuje obremenitev kupca za največ 50 dolarjev, preostalo plača prodajalec.
Načini, kako kartičarji pridobivajo številke, so raznovrstni.
Največ je zlorab lukenj v sistemih spletnih strežnikov spletni trgovci sicer poskrbijo za varno šifrirano povezavo SSL ( Secure Sockets Layer ) s kupcem, vendar se zlorabe med samim prenosom tudi ob nešifrirani povezavi ne dogajajo prav pogosto.
Poleg prestrezanja paketov podatkov sta priljubljeni še dve metodi: postavljanje navideznih spletnih trgovin, kjer nič hudega sluteči naivni kupci kupujejo neobstoječe blago, in ustvarjanje številk kreditnih kartic s hekerskimi programi.
Opremljeni s tovrstni podatki se kartičarji z lahkoto odpravijo po nakupih.
Pridobitev številke in datuma veljavnosti (na vsakem boljšem hekerskem portalu je mogoče najti generatorje številk kreditnih kartic) je le prvi del zlorabe.
Nakup je največkrat vezan na fizično dostavo blaga.
Če bi vpisali svoje podatke, bi si sami odprli pot v keho.
Zato (vsaj v ZDA) blago dostavljajo tako, da ga dostavna služba pusti na določenem kraju (t. i. drop delivery ).
Največkrat je to opuščena hiša ali celo cerkev.
Kartičar samo pobere dostavljeni paket.
Sindikati delavcev v Združenih državah Amerike so pregovorno in tradicionalno zelo močne organizacije, a v računalniških in pikakom podjetjih jih ni ravno dosti.
V prvi polovici letošnjega leta so zato mnogi vodilni možje in zaposleni v podjetjih informacijske tehnologije z zanimanjem opazovali porodne krče sindikatov pri Amazonu www.amazon.com, IBM in spletnem trgovskem centru E-town etown.com
»Alenkina glavna disciplina ostaja 200 m. Če bi želela izboljšati rezultat na 100 m, bi morala več treninga posvetiti moči.
V obeh disciplinah bi bila zelo težko enako uspešna.
Ni takšen tip tekačice.
V pripravah za naslednjo sezono pa bo vendarle več delala na moči in zdržljivosti.
Tekla bo tudi 300 m, ker jih potrebuje za dober finiš na 200 metrov.
Da je to potrebno, najbolje dokazuje grški šampion Kenteris, ki se je iz tekača na 400 m prelevil v šprinterja,« razmišlja trener Kastelic o prihodnosti svoje varovanke.
V Edmontonu je dokazala, da je to njena realnost.
Finale je za naju oba velika motivacija, tako da sva projekt Müchnen 2002 začela že s prvim treningom v Kanadi.
Čaka naju namreč nov izziv: kako prenesti breme favorita.
To ni tako enostavno, kot se zdi.
Alenka prihaja v najboljša tekmovalna leta, njen vrhunec kariere pa bi morale biti olimpijske igre v Atlatni.
Takrat bo imela za seboj že dovolj izkušenj, tako da bo zrela tudi za uspešen nastop na največji športni tekmi.
V Atlanti je bila še premlada in premalo izkušena, v Sydneyju pa pritiska velikega pričakovanja, žal, ni zdržala.«
Tirolec Höllwarth je v finalni seriji, potem ko je ugodne razmere izkoristil danes odlično razpoloženi Medved (106.5 m), skočil v še znatno močnejšem vzgorniku in pristal pri 111 metrih, povsem blizu rekorda skakalnice (Noriaki Kasai, 112.5 m, 2000).
V spremenljivih razmerah, zaradi katerih so tekmo za nekaj minut prekinili, so bili tudi skakalci spremenljive sreče.
Seveda so nekateri podlegli psihičnemu pritisku negotovosti, saj je veter tako hitro spreminjal smer, da so o sreči odločale sekunde.
Goldberger je še enkrat skočil imenitno in je zadovoljen čakal končni razplet, medtem ko je Malysz s tretjega mesta po prvi seriji sicer poskušal z napadom, vendar se mu tokrat računi niso izšli.
Vendar se je naša ekipa že v dopoldanskih kvalifikacijah vnovič predstavila v zelo lepi luči in v težkih razmerah, kakršne utegnejo včasih usodno krojiti razplet, je na tekmi tudi neokrnjena dosegla finale.
Kolektivni napor je nazadnje blesteče kronal Igor Medved.
»V glavi sem nekaj premaknil in danes sem povsem zaupal vase, medtem ko so me v soboto še prežemali dvomi.
Čeprav sem prvič ostal brez točk, sem po dolgem skoku na petkovem treningu vseeno vedel, da lahko skočim daleč.
Zelo sem zadovoljen z obema današnjima skokoma, pri drugem pa sem ugodne okoliščine še s pridom izkoristil,« je bil Ljubljančan vesel velikega uspeha.
San Sebastian - Medtem ko je Laurent Jalabert na bulevarju Donostia v San Sebastianu slavil nepričakovano in mojstrsko priborjeno zmago (v finišu je ugnal tri italijanske zvezdnike Francesca Casagrandeja, Davideja Rebellina in Wladimirja Bellija) na šesti dirki kolesarskega svetovnega pokala, je Tadej Valjavec v cilj prikolesaril z mešanimi občutki.
Noge so mu služile bolje, kot je pričakoval, in tudi delo, ki so mu ga naložili pri Fassi Bortolu, je opravil z odliko, ob tem pa je pozabil nase in izpustil možnost za eno najboljših slovenskih uvrstitev v svetovnem pokalu.
Če bo šlo po njegovih željah, bo povsem drugače čez dva tedna na VN Züricha
Vogtsburg - Andreju Hauptmanu je na dirki Regio Tour dvakrat malo zmanjkalo do etapne zmage (tretje mesto v 1. in drugo v 5. etapi).
Za las - dve sekundi - je bil prekratek tudi za 3. mesto in zmagovalne stopničke.
Vseeno Nemčije ni zapustil praznih rok.
Četrto mesto na preizkušnji, ki jo je dobil Francoz Patrice Halgand, mu je navrglo 55 točk UCI
Najbližje zmagi je bil v kraljevski etapi v Schwarzwaldu, ki jo je končal za skupnim zmagovalcem.
Ta ga je ugnal v šprintu, potem ko sta ramo ob rami prekolesarila ciljni vzpon.
Šprinterski pospešek Francoza, ki je na letošnjem Touru šest dni nosil pikčasto majico kralja gora, je bil dovolj tudi za zmago v 1. etapi, pripomogel pa je tudi pri lovu na rumeno majico.
V zadnji etapi je kolesar Delatoura, ki se je v schwarzwaldski preizkušnji dotlej vodilnemu Moldavcu približal na vsega eno sekundo zaostanka, je v zadnji etapi zasedel 6. mesto in z bonifikacijo treh sekund pičli zaostanek spremenil v dve sekundi naskoka.
Dortmund - Prva nemška kolesarska zvezdnika Jan Ullrich in Erik Zabel sta 100.000 navijačem v Dortmundu pripravila pravi praznik, saj sta ekipi Telekom prinesla dvojno zmago.
Na krožni preizkušnji so nastopili tudi kolesarji Krke Telekoma, med katerimi sta se najbolje odrezala Hrvat Vladimir Miholjević in Boštjan Mervar z 10. in 11. mestom.
»Naši kolesarji so zamudili pobeg devetih kolesarjev, ki so z Ullrichom in Zablom na čelu na samo 1,6 km dolgem krogu za krog ujeli glavnino.
Ullrich je nato še enkrat napadel, Miholjević pa se mu je prilepil za zadnje kolo in si tako prikolesaril 10. mesto,« je povedal trener Krke Telekoma Srečko Glivar.
»Ta rod rokometašev veliko obeta, saj je v njem tudi nekaj izjemno visokih igralcev, med katerimi prednjačijo dvometraša Nenad Bilbija (204 cm) in Klemen Kosaber (202) ter Miladin Kozlina (197).
Tudi znanja jim ne manjka.
Enakovredno so se kosali z vsako reprezentanco, tudi s finalisti prvenstva iz Danske, s katerimi so remizirali.
Težava je v pomanjkanju izkušenj in psihične trdnosti, s katero bi se na koncu namesto za 7. mesto borili v polfinalu.
Temu je bržkone botrovalo tudi to, da ekipa nima pravega vodje,« je še povedal Brulec, ki je bil zadovoljen samo z zadnjimi minutami tekme proti Avstriji, v kateri za razliko od predtekmovalnega dela v igri naše reprezentance ni prišlo do hujšega padca.
Naši reprezentanti so se tudi že pomerili z reprezentanco Tunizije, ki je pri nas na pripravah, in jop premagali z 19:3 (8:0, 5:0, 2:1, 4:2).
V drugi polovici meseca bodo v Kranj prišli še vaterpolisti Kaira, ki jih trenira Rečan Željko Tonković, in so v letošnji sezoni osvojili naslov državnega prvaka Egipta.
Saitama - Svetovno prvenstvo košarkarjev do 21. leta se je končalo s prepričljivim zmagoslavjem reprezentance ZDA, ki je bila uspešna v vseh osmih nastopih.
Zadovoljni so bili tudi člani slovenske izbrane vrste.
Na Japonsko so odpotovali brez najboljših branilcev tega rodu, Sanija Bečiroviča in Bena Udriha, zaradi česar niso mogli docela braniti slovesa evropskih prvakov, vendar so zadovoljili tudi s 6. mestom ob štirih zmagah in štirih porazih
Velenje - »Rudarji« v sosedskem derbiju niso sprali madeža iz Ajdovščine, kjer so dobili pol ducata golov.
V sosedskem derbiju s Korotanom so se ves čas branili, pogosto tudi z desetimi igralci.
Maribor - Po uvodnih minutah spopada v Ljudskem vrtu je bilo očitno, da se Mariborčani ne morejo kosati s hitrostjo Gorenjcev.
Ivo Šušak je bil takrat spet na trnih: sobotni spodrsljaj bi bil bržkone njegov zadnji.
Stane Bevc, trener Živil Triglava : »Tekma je bila odločena v prvem polčasu, ko so nas onemogočili, da bi potrdili senzacijo.«
»Zimske« temperature vode so, kot kaže, popolnoma »skisale možgane« zadnjeuvrščenemu Egipčanu Mohamedu Hassanu, ki si je nevede dodobra skrajšal progo, zmedel pa tudi druge plavalce, saj je plaval v nasprotni smeri kot drugi.
Šele po rjovenju škotskega delegata tekme (izrecno je pohvalil organizacijo prireditve, s katero se je tokrat spopadel slovenski plavalni adut Nace Majcen) in egiptovskega trenerja ter salvah smeha med gledalci je vendarle spremenil smer plavanja.
Kje bo svetovno prvenstvo ?
Že prej sta bila v čakalnici Monte Carlo in Cannes.
Pripravljena sta bila dokaj odvezati mošnjo, že od vsega začetka pa nista bila sposobna zagotoviti celotnega zneska, ki se suče okoli štirih milijonov dolarjev.
Misleč, da gre Iljumžinovu zelo za nohte, so na francoski rivieri šli še korak nazaj, prepričani, da FIDE nima prave izbire.
Če so zares hoteli prirediti šampionat, so se ušteli.
Vedeti bi namreč morali, da prvi človek Svetovne šahovske organizacije ne bo moledoval.
Tako je nastala zamuda, ki sicer nikogar preveč ne moti, vseeno pa vzbuja kar precejšnje zanimanje pri enih in tudi nelagodje pri drugih.
Dobro je znano, da ima Iljumžinov v skrajni sili vselej izhod v rodni Elisti, kjer je ob olimpijadi priredil že dvoboj za svetovno prvenstvo in tudi celo vrsto elitnih turnirjev ter ruskih šampionatov.
Prav tako pa je na dlani, da odmevnost iz Kalmikije ni najboljša.
Zato se kocka še vrti.
Možno je, da bo padla v Grčijo, v Atene ali na Kreto.
Grki so v zadnjem času šahovsko spet zelo aktivni in si prizadevajo, da bi kraljevsko igro spravili v stik z njihovimi olimpijskimi igrami.
Na nižjih ravneh (mladinsko EP do 20 let, mladinsko SP, EP v kadetskih kategorijah) jim to zelo lepo uspeva, toda stroški za takšna tekmovanja so v primerjavi s članskim šampionatom zares le simbolični.
Amsterdam - Na tradicionalnem turnirju podjetja Lost boys nastopa 80 udeležencev na čelu z evropskim prvakom Sutovskym in številnimi vrhunskimi velemojstri, kot so Van Wely, Gurevich, Timman, Piket, Nijboer, Van der Wiel, Sokolov, Avrukh, Gershon, Tregubov, Van den Doel in drugi.
Montreal - V 8. kolu velemojstrskega turnirja so igrali takole: Rozentalis : Barbeau 1:0, Oral : Zugic 1:0, Goldenberg : Kosirev remi, Turov : Charbonneau remi, Lesiege : Hebert 1:0, Mikanovic : Krush 0:1.
Na 100 m ste polfinale zgrešili za stotinko sekunde.
Vam je žal, da se niste posebej pripravljali tudi za ta tek?
Braniti ta sloves me ni strah.
Nasprotno, ponosna in vesela sem, da sem bila na svetovnem prvenstvu najboljša svetlopolta tekačica na 200 metrov.
Na EP v Münchnu bom prihodnje leto seveda v vlogi favoritinje, kar pa ne bi smelo vplivati name.
Vsako prvenstvo je zgodba zase.
Vsakič je treba začeti s kvalifikacijami, se prebiti v polfinale itn.
Braniti ugled iz Edmontona bo velika, a sladka obveznost.
Kolajna je seveda naslednji veliki cilj.
Kaj pa rezultatsko pričakujete od prihodnosti?
Vse to, skupaj briljantnimi vozniškimi sposobnostmi, pa tudi iskrivostjo pred novinarskimi mikrofoni (Montoya piše kolumne za nekaj visoko nakladnih avtomobilističnih revij), je skokovito stopnjevalo njegovo priljubljenost.
Pika na »i« je bila zadnja preskušnja SP pred poletnimi počitnicami v Hockenheimu, ko si je po prvi kvalifikacijski zmagi (in to na terenu bratov Schumacher) tudi na dirki privozil velikansko prednost vse do nesrečne okvare.
Zmagovalec Ralf Schumacher je kasneje v svojo obrambo dejal, da je videl, kako Montoya preobremenjuje motor in je zato sam raje vozil bolj racionalno, a so ga demantirali v njegovem lastnem moštvu.
Zares je minuli vikend dvajseta prireditev zapored - v obdobju 1982-2001 - vnovič potrdila, da je imela tedanja odločitev daljnosežne posledice in je z drugimi sinergičnimi procesi zelo močno vplivala na buren razvoj smučarskih skokov v preteklih dveh desetletjih.
Nekoč je bila to obrobna športna zvrst, čeprav je sicer v javnosti z novoletno turnejo in Holmenkollnom, smučarskimi poleti, svetovnimi prvenstvi in olimpijskimi igrami resda vsako leto imela nekaj zvezdnih trenutkov ter je občasno požela izjemno zanimanje (mednarodne) javnosti.
Le tri leta starejši svetovni pokal v skokih se je medtem že trdno zasidral in z najbolj odmevnimi prireditvami v skakalnih državah dosega izjemno visoke številke gledanosti TV prenosov, blizu 20.000 gledalcev pa znaša tudi povprečen obisk gledalcev na skoraj 30 tekmah vsako zimo.
Niso vedeli, da je potrebno škropljenje
»A vendar, če je že mogoče določiti rojstni dan strmega prodora skakalcev iz Schwarzwalda v svetovno elito, ki je dosegel vrhunec z Martinom Schmittom in Svenom Hannawaldom, potem je bil to zagotovo tisti zimski torek med olimpijskimi igrami na Norveškem,« je prepričan tudi eden izmed najboljših poznavalcev skokov med nemškimi športnimi novinarji Lutz Rauschnick.
»In Hinterzarten je s prireditvijo, ki je pred sedmimi leti prerasla v FIS-Grand-Prix, prispeval odločilni delež k temu in »schmittomaniji«, ki je skoke v Nemčiji potisnila v ospredje zanimanja športne javnosti.«
Marsikdo bi ob tejle fotografiji pomislil, da ni nič posebnega, saj se takšni in drugačni padci atletom pač radi pripetijo.
To je sicer res, a fotograf je tokrat v objektiv ujel Nezho Bidouane, novo svetovno prvakinjo v teku na 400 m ovire!
Pred tem je na poti do zlate kolajne z lahkoto preskočila vseh deset ovir, takole nerodno pa se ji je zalomilo, ko je hotela preteči se častni krog ...
Ko sta z možem iz Združenih držav Amerike prišla v Italijo, jo je monsinjor, ki nosi dva poročna prstana, tistega škofovskega in drugega Marijinega, ki ga je dobil konec maja, pustil v hotelu pri milanskem letališču Malpensa.
Ni več zdržala tam, prijatelji iz Moonove sekte, ki tudi v Italiji šteje precej zvestih vernikov (več kot 500 italijanskih parov je že poročil korejski milijarder), so jo v soboto pripeljali v Rim.
Sklenila se je upreti katoliški cerkvi, ki ji hoče odvzeti moža, in ga vrniti v svoje okrilje.
Čeprav je bil položaj skoraj enak kot v delu slovitega britanskega dramatika, je lokalna različica življenja Romea in Julije iz Madžarske, ki sta po naključnu romskega porekla, bolj podobna tragikomediji kakor drami.
Teheran - Iranski predsednik Mohamed Hatami je v nedeljo, ob začetku svojega drugega predsedniškega mandata, predstavil sestavo svoje nove vlade.
Imenoval je pet novih ministrov, ki bodo prevzeli vodenje gospodarskega resorja, resorja za zdravstvo, promet, delo in za sodelovanje.
Na ključnih ministrskih položajih (zunanje, notranje, obrambno ministrstvo, ministrstvo za nafto in ministrstvo za informiranje) pa še naprej ostajajo ministri iz njegove prejšnje vlade.
V nasprotju s pričakovanji nobenega ministrskega položaja ni prevzela ženska.
Vlado mora potrditi še parlament, ki bo razpravo o tem začel ta teden.
Bistvena sprememba je zamenjava ministra za gospodarstvo Huseina Namazija, ki je pripadnik konservativne struje, z reformistom Tahmasebom Mazaherijem, ki je bil doslej predsednikov svetovalec za gospodarske zadeve.
Vodja iranske diplomacije bo tudi v novem mandatu Kamal Harazi.
Konec junija so reformisti v parlamentu Hatamija prosili, naj v svojo novo ekipo vključi tudi kakšno žensko, vendar se to ni zgodilo.
V vladi islamske republike Iran ni bilo še nobene ženske, je pa leta 1997 Hatami imenoval žensko na položaj podpredsednice republike, zadolžene za okolje.
V eksploziji mine v Angoli 91 mrtvih
Trua so pogrešili decembra 1998, ko je šel v gore Sierre Madre študirat kulturo Huichol in fotografirati za reportažo.
Njegovo truplo so našli v spalni vreči na dnu brezna pod zemeljskim plazom, že razpadlo, vendar je obdukcija potrdila, da je bil zadavljen.
Neznano zakaj so dali napraviti še eno obdukcijo, ki je ugotovila, da je minilo preveč časa, da bi bilo mogoče ugotoviti vzrok smrti.
Letos pa se je ameriški izseljenec Michael Gatin odločil financirati obrambo Chivarre in Hernandeza, češ da so priznanje o uboju iztrgali iz njiju z mučenjem.
Po nekaterih trditvah naj bi bil True fotografiral na svetih krajih brez dovoljenja, se opijal in hotel posiliti eno od indijanskih žena.
V Truejevem dnevniku res piše, da ga je Chivarra svaril, da ne sme fotografirati na svetem kraju.
Starševstvo je starševstvo
Martha True trdi, da se je mož več mesecev pripravljal na to potovanje in je dobro poznal običaje huicholske kulture.
Že prej je bil pisal o njih in fotografiral z njihovim dovoljenjem.
Še naprej zaupa v pravicoljubnost mehiškega sodišča.
Ne bo odnehala, dokler resnica ne pride na dan, je izjavila za tisk.
