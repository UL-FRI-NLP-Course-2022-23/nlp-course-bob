Predsednik zunanjepolitičnega odbora evropskega parlamenta Elmar Brok je Giscarda d'Estainga celo obtožil »avtizma«, češ da predlogi ne odsevajo stališč iz razprave na konvenciji o prihodnosti Evrope.
Giscard poskuša predvsem zmanjšati vpliv malih držav, evropske komisije in parlamenta, je dodal Brok.
Vodja liberalcev Graham Watson je osnutek označil za »poskus sovražnega prevzema«, ki da ga hočejo narediti »privrženci medvladnega odločanja«.
Sopredsednica zelenih Monica Frassoni je predloge predsednika konvencije imenovala »klofuta evropski demokraciji«, saj poskuša komisijo in evropski parlament spremeniti v »privesek mogočnega sveta Unije, v katerem bodo velike države imele prevladujočo vlogo«.
Palestinci dobili vlado
Ramala - V sredo popoldne sta se v Ramali na Zahodnem bregu sestala palestinski predsednik Jaser Arafat in premier Mahmud Abas.
Navsezadnje sta dosegla soglasje glede ministrov v novi vladi in tako rekoč pet minut pred dvanajsto izpolnila najpomembnejši pogoj, ki so ga postavili Američani za predstavitev mirovnega načrta za Bližnji vzhod, po katerem bodo Palestinci do leta 2005 menda dobili svojo državo.
Rok za predstavitev kabineta se je namreč iztekel v sredo opolnoči.
Očitno bo egiptovski obveščevalec lahko kmalu odšel domov, saj je zgodba s palestinsko vlado skoraj končana.
Če jo bo potrdil še 88-članski parlament, predvidoma v začetku prihodnjega tedna, bo lahko začela delati.
Bližnjevzhodna četverica (ZDA, OZN, Evropska unija in Rusija) pa bo morala izpolniti obljubo in pojasniti, kako bodo Palestinci zdaj v dveh letih dobili to, za kar se bojujejo že 55 let.
Njihova država, obljubljena leta 1948, naj bi obsegala zahodni breg reke Jordan in planoto Gaza.
Vlada je včeraj sklenila, da bo od 1. maja do 1. novembra spet veljal stari model za izračun maloprodajne cene naftnih derivatov.
Še pred tem, v torek, bodo začele veljati nove cene, ki jih bodo naftni trgovci izračunali po intervencijskem modelu.
Kaj bo prinesel ta izračun, ni znano, je pa mogoče, da bo vlada povišala trošarine, če bo izračun prinesel nižje cene.
»Zato je pomembno, da se zdaj ustrezno odločimo,« je poudaril Ivanov.
Dejal je še, da francoski predlog zajema »delno začasno suspendiranje« sankcij, o njihovem popolnem umiku pa bi se bilo treba odločiti pozneje.
Rusija je kot pogoj za umik sankcij OZN proti Iraku doslej postavljala dokončano delo mednarodnih inšpektorjev v državi.
Po mnenju Moskve bi bilo treba najprej dokazati, da Irak nima orožja za množično uničenje.
Koalicija štirih bo počakala na maj
- Predstavnike Sindikata azbestnih bolnikov Slovenije (SABS) je včeraj sprejel varuh človekovih pravic Matjaž Hanžek .
Seznanili so ga s problemi, ki se pojavljajo glede izvajanja zakona o prepovedi proizvodnje in prometa z azbestnimi izdelki oziroma t.i. azbestnega zakona.
SABS opozarja, da se zakon, ki bi moral obolelim zagotavljati izplačevanje odškodnin pri verifikaciji obolenj ter zagotavljati sredstva za dokup delovne dobe, v celoti ne izvaja.
Država je po navedbah sindikata letos namenila sto milijonov tolarjev manj, kakor je predpisano v zakonu.
Kakor upajo v sindikatu azbestnih bolnikov, bo srečanje s Hanžkom pripomoglo k temu, da bo država uvidela, s kakšno problematiko se srečujejo oboleli za azbestozo, ter da bo na to pristojne opozoril tudi varuh človekovih pravic.
Ministrstvu za pravosodje oziroma upravi za izvrševanje kazenskih sankcij je vlada izdala soglasje k izvedbi javnega naročila za zdravstveno zavarovanje oseb na prestajanju kazni zapora in vzgojnega ukrepa oddaje v prevzgojni dom.
Uprava ima pogodbo o zdravstvenem zavarovanju omenjenih oseb sklenjeno z zdravstveno zavarovalnico Vzajemna, ki pa se izteče 7. julija.
Na trgu so trenutno trije ponudniki prostovoljnih zdravstvenih zavarovanj.
Uprava je zato že oblikovala specifični paket zdravstvenih storitev, ki ga potrebuje za zaprte osebe in ga namerava predstaviti potencialnim ponudnikom.
Na aktualne razmere v prašičereji in ravnanje vlade, ki je z uvedbo dodatnih uvoznih dajatev »pozabila« na mesnopredelovalno industrijo, pa se je včeraj odzvalo tudi gospodarsko interesno združenje (GIZ) Meso izdelki z odprtim pismom, ki so ga naslovili na kmetijskega ministra Franca Buta.
V njem ga opozarjajo na tendenciozno prikazovanje podatkov in na posledice, ki se kažejo na trgu, na kakovost prašičev na domačem trgu, ki se slabša; da so cene primerljive z evropskimi ali celo višje (ob bistveno slabši kvaliteti).
Predlagajo, da naj država rešuje presežek prašičev na trgu z ukrepi, ki jih ima na voljo (tržni red za prašiče), nikakor pa ne s prelevmani, ter da imajo ob presežkih prašičev na trgu tudi rejci možnost, da dajo živali v klanje in nastopajo na trgu kot ponudniki konfekcije (s cenami, ki so primerljive EU).
Poudarjajo, da je mesnopredelovalna industrija prisiljena uvažati konfekcionirano meso, saj ga na našem trgu ni dovolj in ga bo morala uvažati tudi v prihodnje, zato uvedba prelevmanov na to meso nikomur ne koristi.
Cene prašičev na domačem trgu se zaradi tega ukrepa ne bodo povišale, za mesnopredelovalno industrijo pa to pomeni 25- do 30-odstotno povišanje cene vhodne surovine.
Nesprejemljivo je, da manjkajoče blago kupujejo obremenjeno s prelevmani.
Kot pravijo, podpirajo selektivno uvedbo prelevmanov za žive prašiče in klavne živali, hkrati pa od ministrstva zahtevajo takojšnjo ukinitev prelevmanov na konfekcijo in preučitev možnost takojšnje razdelitve za letos predvidenih uvoznih kvot za prašičje meso iz EU in po sistemu GATT.
Odkar so izvedeli, da ptujski mlekarji vzporedno vzorčijo mleko, iz laboratorija v Murski Soboti ne poročajo več o sumljivosti mleka - Azidiol ni vzrok
Dodatno vzorčenje je vneslo dve pomembni novosti.
Najprej iz rezultatov sklepajo, da od evropske inšpekcije obsojeni in obdolženi konzervans azidiol ne more biti vir kloramfenikola v mleku: če bi bil, bi bili sumljivi tudi vzorci z drugih območij, s prekmurskega na primer, pa tega v laboratorijih niso zaznali.
Drugi sklep pa so dobili s sklepanjem, da hoče mlekarjem s ptujskega območja nekdo pristriči peruti, ker so oporekali stroki in ministrovim potezam ter dokazovali svoj prav.
V mlekarski zadrugi Ptuj so prepričani, da noben kmet ni dajal v mleko ničesar nedovoljenega, saj bi se kakovost oddanega mleka po izbruhu kloramfenikolske afere v začetku lanskega novembra morala poslabšati.
Rezultati pa kažejo, da se je kakovost mleka celo nekoliko izboljšala, in tudi pregled po posameznih mesecih kaže, da ni nikoli zanihala, kar bi bil lahko znak za kakršno koli spremembo.
Rezultati prvega roka visokošolskih in višješolskih vpisnih prijav so znani
To je bil tudi razlog za odločitev ministra, da omeji vpis le na tistih višješolskih programih, kjer je število prijav za več kot 100 odstotkov preseglo razpis.
Tak presežek je letos v skupno 10 višjih šolah.
Po napovedi podsekretarke v MŠZŠTatjane Debevec pa bodo omejili tudi tri programe za odrasle na zasebnih višjih strokovnih šolah - program elektroenergetika na višji strokovni šoli Elektro Slovenije d.o.o., program gradbeništvo na višji strokovni šoli EDC Kranj ter program ustni higienik na višji strokovni šoli za ustne higienike Skaldens.
Na novinarski konferenci so včeraj predstavili tudi rezultate nedavnega obiska delegacije MŠZŠv Argentini - delegacijo je vodila državna sekretarka dr. Lučka Lorber, ki je na univerzi v Buenos Airesu odprla prvi lektorat slovenskega jezika v Južni Ameriki.
S tem je slovenščina v taki ali drugačni obliki prisotna že na 45. tujih univerzah.
Član delegacije pa je bil tudi državni podsekretar dr. Niko Herakovič, ki je podpisal protokol o znanstvenem in tehnološkem sodelovanju med Argentino in Slovenijo za obdobje do leta 2005 - tovrstno sodelovanje sicer že nepretrgano poteka od leta 1999.
V ta sklop dogodkov se je lepo ujelo še pomembno sporočilo turškega zunanjega ministra Abdullaha Güla, da Turčija ne namerava zasesti turškega dela otoka; s tem so namreč grozile prejšnje vlade, če bi v EU stopil samo grški del otoka.
Turški del Cipra kot samostojno republiko priznava sicer le Turčija, odhod na južni, grški del otoka pa je bil njenim prebivalcem prepovedan vse od ustanovitve Turške republike severni Ciper leta 1983.
Z grške strani so sicer turistom dopuščali tudi obiske na severu, vendar je bilo to povezano s precejšnjimi težavami, tako da bodo nove razmere v veliko zadovoljstvo tudi turistom.
S Cipra, kjer velika večina mlajših ljudi na obeh straneh otoka nikoli ni videla krajev, kjer so pred desetletji živeli njihovi starši, zato te dni poročajo o velikem veselju.
Za pripadnike grške skupnosti je, denimo, posebno doživetje, da se lahko brez težav podajo do Kirenije, zanimivega pristaniškega mesta na severu, kamor lahko zdaj pridejo v borih dvajsetih minutah, potem ko je bilo za obiskovalce z juga zaprto vse od leta 1974.
V prihodnje morda ne bo več mogoče govoriti o mestu duhov Famagusti, ki se je po razkolu na otoku znašla na turški strani in takoj ostala brez vseh prebivalcev.
Grki so jo v velikem strahu nemudoma zapustili, Turki pa nikoli poselili.
V prihodnjih dneh bodo vrste čakajočih na prehod še daljše, saj se bodo na pot odpravili še številnejši Grki, ker se danes začenjajo pravoslavni velikonočni prazniki.
Tuji diplomati v Nikoziji si še ne upajo izrekati trdnejših sodb o vplivu Denktaseve odločitve na prihodnje dogodke, čeprav poudarjajo, da gre za pomemben dosežek.
Samo odprtje mejnih prehodov še zdaleč ni dovolj za celovitejšo ureditev razmer, opozarjajo nekateri diplomati.
Nekdanji župan grškega dela Nikozije Lelos Demetriades poudarja, da bodo politiki morali zelo upoštevati, kar lahko zdaj vidijo na svojih ulicah.
Zadovoljen je tudi Jacques Poos, nekdanji luksemburški zunanji minister, ki te dni sodeluje na sestanku mešanega odbora evropskega parlamenta in Cipra: »To me spominja na odpiranje berlinskega zidu.«
Američani so Nemčiji prinesli veliko več od gospodarskih koristi, povezanih z vojaškimi oporišči.
A tudi te niso majhne.
Po podatkih ameriškega vojaškega poveljstva v Evropi je v Nemčiji 71.260 ameriških vojakov in 94.690 svojcev.
V Italiji, ki je na drugem mestu, je vojakov samo 11.725 in približno še enkrat toliko sorodnikov, v Veliki Britaniji 11.265 in nekaj več kot 14.000 sorodnikov.
V Turčiji, Španiji, Belgiji, Portugalski in na Nizozemskem, kjer so tudi ameriška vojaška oporišča, je vojakov le med dva tisoč (v Turčiji) in sedemsto (na Nizozemskem).
V načrtu vojske Federacije BiH sta »sovražnici« Republika srbska in Srbija
ZDA in Francija: Bela hiša ne oprošča
Razlika med Francijo in Nemčijo je po besedah Colina Powella v tem, da je Francija v varnostnem svetu odkrito lobirala proti ZDA.
Prav francoska grožnja z vetom je po mnenju Washingtona glavni razlog, da se številne države niso pridružile ameriškemu predlogu resolucije, ki bi dal zeleno luč za vojaško operacijo v Iraku.
Francoski zunanji minister Dominique de Villepin pa je proti ZDA lobiral na afriški turneji po Gvineji, Kamerunu in Angoli, nestalnih članicah varnostnega sveta.
Ne kaže pozabiti, da so bili lansko jesen v ameriškem kongresu zelo zgroženi nad Schröderjem in da so govorili, da jim je »zaril nož v hrbet«.
Kancler in Nemčija bosta morala biti poslej v odnosih z ZDA zelo previdna.
Pravica bolnika, da sam izbere zdravnika
Sicer pa so po Arnežu za gnečo v Kliničnem centru veliko pomembnejši drugi razlogi kot »pritisk« bolnikov iz neljubljanskih regij.
Prvi je pomanjkljivo sito za obisk specialista v Kliničnem centru.
»Bolnikov, ki potrebujejo le osebnega zdravnika, s katerim bi se pogovorili o svojih težavah, ne pa specialista Kliničnega centra, je 40 odstotkov.
Pred našo kirurgijo ni splošnega zdravnika, ki bi usmerjal poškodovance k specialistu v kliniko,« je ogorčen Arnež, saj morajo njihovi travmatologi pregledati vsak dan okoli 300 pacientov.
Ni težko izračunati, da lahko zato odmerijo posamezniku zelo malo časa, morda samo minuto ali dve.
»Zdravnik se bo s pacientom ukvarjal toliko, kolikor bo potrebno, malo ali pa tudi eno uro,« je zatrdil Arnež, vendar dodal, da dela ni mogoče organizirati tako, da bi vsak pacient dobil svojega zdravnika, ki se bo z njim ukvarjal tako dolgo, kakor mu bo ustrezalo, hkrati pa zdravnik ne bo utrujen.
Ko govorimo o prezasedenosti Kliničnega centra, ne moremo mimo (pogosto stoječih) čakalnih vrst pred vrati zdravnikov ali ležanja hudo bolnih na hodnikih, kjer onemoglo čakajo na mobilnih posteljah, da bo zdravnik imel čas zanje.
Ali Klinični center sodeluje z drugimi bolnišnicami, ki niso tako zasedene?
Arnež pravi, da morajo opravljati sekundarne in terciarne dejavnosti, temu prilagojen pa je tudi sistem financiranja.
Sedanji sistem financiranja plačuje zdravljenje »povprečnega« pacienta.
Če bi prenesli lažje posege v kako drugo bolnišnico, ne bi imeli dovolj denarja za praviloma dražje zdravljenje težjih pacientov.
Klinični center načrtuje sodelovanje z drugimi bolnišnicami, in sicer tako, da bi najel prostore drugih bolnišnic, v katerih bi operirali njegovi zdravniki.
Za zdaj se dogovarjajo s trboveljsko in izolsko bolnišnico.
Iz članka, ki je bil pod zgornjim naslovom objavljen v Delu 27. 3. 2003, je razvidno, da je bilo v Biltenu Banke Slovenije, februarska izdaja, objavljeno, da ima Slovenija 9,17 milijarde zunanjega dolga.
So pa še drugi zakoni in odredbe, zaradi katerih odteka denar davkoplačevalcev.
Znatne vsote davkoplačevalskega denarja gredo za odškodnine sodelavcem okupatorja, ki so bili obsojeni na razne kazni po koncu vojne leta 1945.
Generalni državni tožilec je storniral sodbe ca. 1000 obsojencem.
Iz članka »Državni tožilec in politika« (Delo, 28. 3. 1998) je razvidno, da so navedenim sodišča priznala po 1200 DEM za mesec dni prestanega zapora.
Proti odločbi MKGP o dodelitvi gozdov v TNP ljubljanski nadškofiji se je pritožilo tudi Društvo za okolje, družbo, naravo in zdravje iz Ljubljane.
Upravno sodišče je njegovo tožbo zavrnilo kot neutemeljeno, češ da nima lastnosti stranke v postopku.
Zaradi tega so se pritožili na vrhovno sodišče, ki pa jih je zavrnilo iz enakega razloga.
»Pritožbo smo utemeljevali s tem, da smo lahko stranka v postopku, ker gre za javno dobro, ki se po raznih zakonih tiče tudi naših članov oziroma širše skupnosti,« je rekel predsednik društva Tomaž Ogrin.
Po zavrnitvi vrhovnega sodišča so v začetku aprila vložili ustavno pritožbo na ustavno sodišče.
»V tej vlogi utemeljujemo svoj status z ustavnimi členi in tudi s členi iz zakona o ohranjanju narave ter zakona o varstvu okolja.
Naš namen je, da nam sodišče prizna status osebe s pravico do nekega pravnega odnosa do odločbe ministrstva.
V dosedanjem postopku namreč sploh niso presojali naših argumentov, ampak so presojali samo naš status.
Odločba ministrstva je bila napisana na pamet.
Ko smo gledali, kaj pomenijo posamezne parcelne številke v naravi, smo ugotovili, da vključujejo tudi steno Komarče.
Slap Savica je npr. popolnoma obdan z vrnjenimi ali podarjenimi parcelami, kar pomeni, da je neka naša znamenitost praktično odmaknjena od državnega javnega dobra,« je med drugim dejal Tomaž Ogrin.
Skupaj s folkloristi bodo šli na Hrvaško predstavniki 12 slovenskih podjetij
V vrhniški občini bodo pripravili tudi več študij projektov za prihodnje naložbe, pravi župan dr. Marjan Rihar .
Naročili bodo dokumentacijo za obvozno cesto okrog Sinje Gorice skozi Tojnice in dokumentacijo za gradnjo pločnikov od Sinje Gorice do Vrtnarije ter za prizidek k OŠLog - Dragomer.
S spremembami v piranski občini do bolj urejenega prometa in parkiranja - Ponekod manjka parkirišč, drugod garaže prazne
Najboljše belokranjsko belo vino ima France Turk iz Jelševnika pri Črnomlju, ki je dobil 16,97 točke, najboljšo metliško črnino pa imata zakonca Anica in Jože Prus s Krmačine, ki sta dobila zanjo 16,43 točke.
- Družba Koroška trgovina namerava izboljšati svoj gospodarski položaj, zato je sklenila, da bo prodala deset trgovin oz. drugih lokalov, ki niso donosni.
Prodali naj bi jih za dobrih 300 milijonov tolarjev.
Denar od prodaje bodo namenili za sanacijo družbe, ki vsa leta po ustanovitvi posluje z izgubo.
Dezinvesticije Koroške trgovine so v veliki meri tudi posledice prihoda velikih trgovcev, kot so Spar, Mercator in drugi na Koroško
Družine pojejo o vojni
Učenci podpisali ekolistino
- Športno društvo Gorje bo tradicionalni Jurjev semenj začelo v petek zvečer z zabavo za mlade, sobotni del pa se bo začel ob 10. uri s prodajo na stojnicah.
Ob 14. uri se bo začel pomladni kros s štartom in ciljem za Gorjanskim domom, takrat pa bodo tudi odprli razstavo Kolesarska pot ob Radovni, Balohov Joža - baron iz Gorij.
Že ob 15.30 se bo začel zabavno-glasbeni del semnja, ob 18. uri pa bo igrala Godba Gorje.
V nedeljo bosta tudi sprevod konj in vpreg ter žegnanje konj, ob 15. uri pa se bo začel glasbeno-razvedrilni program Pokaži kaj znaš - zmoreš.
- V prostorih Sezama na Vegovi ulici 6 bodo od 28. do 30. aprila (od 17. do 19. ure) potekale delavnice eksperimentalnega stripa, ki jih bo vodila makedonska striparka Ivanka Apostolova.
New swing quartet praznuje 35-letnico - Spomini na prvi nastop, ko so v zmagovalni pokal zmešali vso pijačo
Izid tekme je bila tako tesen, da sta se na prvem mestu znašli kar dve ekipi - Pedenjped in vrtec Jarše, ki sta se za najvišjo stopničko pomerili v vlečenju vrvi.
Močnejši so bili Jaršani, zato so si že drugič zapored prislužili prehodni pokal polžek.
Kot je dejala Anita Ogulin, sekretarka ZPM iz Most, je navijalo štiri tisoč otrok, tekmovalo pa jih je približno sto.
Naslednja polžja olimpijada, katere namen je (poleg zabave) krepitev otrokovih telesnih sposobnosti, bo spet čez dve leti.
Pomurski madžarski radio je zadnja leta širil svoj program časovno in vsebinsko.
Koliko sodelavcev ga ustvarja, na čem so poudarki pri oblikovanju vsebin?
Težko je najti kader z dobrim znanjem slovenskega in madžarskega jezika, ki ga lahko - tudi po glasovnem šolanju - postavimo pred mikrofon.
S težavami se spopadamo zlasti pri iskanju moških glasov, saj se denimo novinarska stroka precej feminizira.
Na našem območju veliko dvojezičnega kadra posrkajo tudi šole.
Vzrok je delovni čas v šolstvu in s tem relativno več prostega časa in tudi plače, ki so v šolstvu precej višje od novinarskih na RTV.
Kljub temu dober kader nenehno iščemo.
Najtežje pa je vse to opazovati in najdražje je vse to vzdrževati.
Dr. Maksimiljan Držečnik je bil škof v lavantinski škofiji v Mariboru od 15. decembra 1946 do 13. maja 1978, ko je umrl.
Na njegovi rojstni hiši je tudi spominska tabla, pri organizaciji prireditev pa sodelujejo tudi člani rodbine Držečnikovih, ki še danes živi streljaj od središča Ribnice, na Zgornji Orlici.
Dan pred 100. obletnico rojstva dr. Držečnika, 4. oktobra, bo v Ribnici še slavnostna akademija, kjer bo govoril zdajšnji mariborski škof dr. Franc Kramberger.
Sprejeli »cestni proračun«
Ob novih trgovskih stavbah je Kranj dobil še nov objekt za upravne dejavnosti - V njem je Abanka vpeljala nove storitve
Luisa Antoni iz Trsta je govorila o slovenski, italijanski in nemški zborni glasbi ob koncu 19. in na začetku 20. st. v Furlaniji - Julijski krajini.
K razvoju slovenske zborovske kulture je veliko prispeval Čeh Jan Lego, pomembna narodnobuditeljska osebnost tako v zamejstvu kot v Ljubljani.
V letih 1860-1862 je Lego vodil zbor, ki je sodeloval na srečanjih v Slavljanski čitalnici.
V Trstu so obstajale številne skupnosti in prav tako je prihajalo do nacionalnih trenj.
Tiskanje je največkrat skupino delo umetnika in tiskarja.
Izurjen in profesionalen mojster tiskanja je nepogrešljiv za nastanek kakovostnega grafičnega lista.
Poklicni tiskarji umetniških del so v Sloveniji vse bolj redki in glede na velik padec javnega financiranja sodobne likovne umetnosti se po njunem mnenju lahko zgodi, da bo ta poklic izumrl.
Kavarne ne bo
Sem edina galeristka na Dunaju s skulpturo kot osnovnim programom.
Poleg kiparskih del razstavljam tudi dela na papirju, risbe, skice, včasih pa tudi skice skulptur, ki so jih izdelali njihovi avtorji.
V enaki meri predstavljam tako avstrijsko kot mednarodno umetnost, znane in neznane umetnike.
Denimo Pera Kirkebyja, Georga Baselitza, A. R. Pencka ...
Sicer pa so mnogi v določeni državi znani, medtem ko jih v kakšni drugi državi ne poznajo.
Čeprav imate galerijo v središču Dunaja, verjetno niste odvisni od tistih, ki po naključju vidijo, kaj razstavljate, in nato stopijo v galerijo?
Boste poleg Počivavškovih del na Fiacu predstavili še kakšna druga dela?
Izvedba Bachovega Pasijona po Janezu bi bila lahko skoraj zgledna.
Domala vsi nastopajoči so se glasbi hoteli približati, jo sprejeti in ji dati pravo duhovno podobo.
Dirigent Max Pommer pa je bil tista osebnost, ki zna v Bachovi glasbi odkriti lepoto, ne da bi pri tem pretiraval s tragiko, ki jo besede imajo.
Prestopil je prag, da bi užival(i) v glasbi sami.
In tako ni bilo bistveno, da smo se včasih pri spremljavi besedila izgubili.
Z uporabo tehnike litografije (kamenotisk, ki so ga izumili ob koncu 18. stoletja) je postal plakat v šestdesetih letih 19. stoletja v Parizu izredno priljubljen.
Za to ima zasluge Jules Chéret in tudi dejstvo, da so ga lahko z mehaničnimi napravami razmeroma poceni tiskali v velikih serijah.
Namesto dotedanjih, na katerih je prevladovalo besedilo, so zdaj postali izredno priljubljeni plakati v barvah, na katerih so bili naslikani različni prizori.
Kampanja, s katero naj bi Američani osvojili srca Iračanov in jih pripravili do tega, da bi njihovo vojsko na iraških ulicah pričakale množice z rožami v rokah, je že pozabljena, piše Newsweek .
Kaj, če bi se za spremembo posvetili Američanom in poskušali spremeniti izkrivljeno videnje arabskega sveta, kakršno se je oblikovalo v premnogih glavah onstran Atlantika?
Zamisel je šinila v glavo Michaelu Kirtleyju iz zvezne države Kentucky.
V sodržavljanih si prizadeva zbuditi občutek človečnosti, zato je svoj projekt poimenoval Sprevod prijateljstva (Friendship Caravan): na popotovanju pa ameriških prostranstvih naj bi ga spremljali poulični igralci, arabski konji in seveda kamele.
Sprevod prijateljstva naj bi krenil na pot, ko se bo položaj v Iraku umiril.
Micheal Kirtley se je o tem pogovarjal tudi z osebjem bahrajnskega veleposlaništva v Washingtonu, ki ni skrivalo navdušenja in mu je obljubilo sodelovanje.
Toda ali lahko nekaj kamel zakrpa razpoke, ki so zazevale med Ameriko in Bližnjim vzhodom, med različnima civilizacijama, kot pravijo nekateri?
»Američanom so živali pri srcu bolj kot kateremu koli drugemu narodu,« meni Timothy Mitchell z newyorške univerze.
»A Sprevod prijateljstva bo najverjetneje bolj prispeval k boljši podobi kamel v ZDA kot k boljši podobi Arabcev.«
Nekateri so zaskrbljeni, da bi utegnila podoba kamel, ki stopajo čez ameriška prostranstva, še okrepiti predsodke in stereotipizirane predstave povprečnega Američana.
Jean Abinader, direktor ameriško-arabskega inštituta, se s tem ne strinja: »Čeprav je to ideja, ki se je porodila belcu, bo po mojem precej prispevala, da bo ameriška javnost bolj osebno doživljala Arabce in muslimane nasploh.«
Če bo šlo vse po sreči, bo Sprevod prijateljstva krenil iz Los Angelesa in se napotil proti New Yorku.
Menihi so imeli prav, ko so za srbečo kožo predpisovali črni ribez; njegove jagode imajo visok odstotek maščobne kisline, ki jo običajno primanjkuje obolelim za nevrodermitisom, to pa lahko povzroči motnje v obrambni funkciji kože in imunskega sistema.
Poznali so tudi uspešna zdravila proti dihalnim, želodčnim in črevesnim motnjam, katerih nastanek, potek in ozdravitev so lahko razmeroma zlahka opazovali.
Poznali so najmanj 40 zdravilnih zelišč proti bolečinam v želodcu, na primer kitajski cimet, ki »suši odvečne sokove v želodcu in ga naredi odpornejšega«, kot je zapisano v Macer Floridusu, najbolj brani knjigi o zdravilnih zeliščih v srednjem veku.
Proti boleznim srca in ožilja, pa je bila samostanska medicina brez moči, saj je za to menihom primanjkovalo anatomskega in fiziološkega znanja.
Turški znanstvenik dr. Cagri Deliblasi, zaposlen na univerzi v Osaki, trdi, da se okus žensk po menopavzi spremeni.
Večina ne zazna sladkega tako kot pred hormonskimi spremembami.
Občutljivost za sladek okus je slabša na nebnem delu, na jeziku pa je nespremenjena.
Zaznavanje grenkega, kislega in slanega okusa je enako kot pred menopavzo.
Drugačnega zaznavanje sladkega okusa se zaveda dobra tretjina žensk.
Nekaj manj kot polovica pa jih priznava, da so po menopavzi spremenile prehranjevalne navade.
Ker se jim hrana ne zdi več dovolj sladka, ji dodajo več sladkorja.
S takšnim ravnanjem povečujejo tveganje za preveliko telesno težo, sladkorno bolezen in srčna obolenja.
Milan se je uvrstil v polfinale lige prvakov skozi šivankino uho
»Vse sem predvidel, taktiko, možno enajsterico, toda McManamana ni bilo v nobeni kombinaciji,« je priznal Ferguson.
A privoščil si je spodrsljaj, zaradi katerega bo še marsikatero noč prebedel.
David Beckham, le kaj zavoljo je počel med rezervisti?
»Zelo smo razočarani, saj smo bili zelo blizu raja.
Večji del tekme smo bili boljši.
Nogomet je lahko tako krut,« se je Ajaxov trener Ronald Koeman, enako kot dan prej Radomir Antić (Barcelona) in Rafael Benitez (Valencia), z resnico težko sprijaznil.
Bog je bil pač spet Italijan!
Tovarna Rog, ki je bila dolga desetletja eden največjih sponzorjev slovenskega kolesarstva, se je, kot je povedal direktor Toni Šefman, pred dnevi preimenovala v Elan bike, vendar pa bo zadržala blagovno znamko Rog.
»V okviru svojih finančnih zmožnosti bomo seveda pomagali kolesarjem, ki so ponesli ime Roga po celem svetu,« je Šefman napovedal novo-staro strategijo sodelovanja.
Ljubljana - Ničkoliko tujih nogometašev je v samostojni Sloveniji že obleklo vijoličasti dres, a le redki so osvojili srca navijačev.
Na začetku, dokler se ni preselil za Bežigrad, je bil to Bošnjak Edin Hadžialagić, nekaj let pozneje, v obdobju največjih uspehov, so postali ljubljenci Albanec Kliton Bozgo, Hrvata Dalibor Filipović in Stipe Balajić, zdaj pa so tribune Ljudskega vrta očitno dobile novega junaka in velikega aduta v boju za vrh - Zagrebčana Igorja Mostarlića.
Ko so ga novomeški košarkarji v drugi četrtini skušali zaustaviti s podvajanji, se je iznajdljivi velikan popolnoma posvetil soigralcem.
Ti v napadu sicer niso igrali slabo, morda je na trenutke šepala le organizacija - Aleksandar Ćapin je namreč tretjo osebno napako dobil že v 9. minuti.
Vnovič je bilo preveč individualnih vložkov, ki pa so se, k sreči, pogosto celo izkazali za učinkovite.
A to je bilo za moštvo Pamese, ki je v prvem polčasu kar 36 točk doseglo izpod koša ali s prostimi meti (ti so bili vsi posledica metov iz neposredne bližine obroča), premalo.
Dve finalni mesti sta še na voljo
Po drugem mnenju je šport kot organizacija užitka in sestavni del kulture (spektakla) v prioritetah vladajoče nomenklature dejansko zadnji vagon ideološke kompozicije, s katero si je le-ta zagotavljala konsistenco.
Zategadelj je početje športnih ideologov potekalo zunaj njenega nadzora.
Po tretjem stališču naj bi vrhovni ideologi takšno početje zavestno dopuščali zaradi védnosti o nadzorovalno oblastnih učinkih športa.
Vodilne športne ideologe so torej v podržavljanju športa preprosto podpirali.
Ne gre prezreti niti opažanj, da so razmerja med športnimi subjekti, ki si nenehno prizadevajo za določeno količino družbeno razpoložljive moči (sredstev), formalna in neformalna, osebna, profesionalna in politična.
Nad civilno športno sfero dominira neformalno omrežje posameznikov, skupin in organizacijskih povezav (zlasti med FŠ, Inštitutom za šport, MŠZŠ, OKS-ZŠZ, Fundacijo za šport in zavodi za šport).
Omrežje temelji na ideji o načrtni centralni koordinaciji družbe in socialnega miru ter se zrcali v svojevrstnem opredeljevanju, lojalnosti, konformnosti, vzajemni pomoči, hvaležnosti in poslušnosti.
Na voljo ima tudi posebna sredstva za nagrajevanje in kaznovanje.
Zagovorniki takšnega stališča trdijo, da oblikovanje in odločanje o sistemskih rešitvah ne poteka na osnovi pogajanj funkcionalno razločenih in neodvisnih sogovorcev, temveč temelji na argumentih monopolizirane moči, klientelizma in ponujenih vzajemnih koristi.
Mortificirana civilna družba pač ni zmožna suverene samoartikulacije lastnih interesov in zahtev, saj jo uspešno nadomešča prej omenjena neformalna vprega.
- Žreb zaključnega turnirja za rokometni Pokal Slovenije je določil, da se bosta že v polfinalu pomerila Celje Pivovarna Laško in Mobitel Prule 67, drug polfinalni par pa je Gorenje - Prevent.
Polfinalni tekmi bosta na sporedu 31. maja, tekma za tretje mesto in finale pa 1. junija.
Prizorišče zaključnega turnirja bo RZS določila najkasneje do 5. maja, saj se za organizacijo ni prijavilo nobeno moštvo.
Ljubljana - Walter Wolf je novi predsednik Konjeniške zveze Slovenije (KZS).
Na zadnji redni letni skupščini decembra 2002 je na plan prišlo nezadovojstvo več kot tretjine klubov, članov KZS.
Nezadovoljni so bili predvsem s perspektivo konjeništva pri nas, čeprav dosedanjemu vodstvu priznavajo zasluge za uspešen razvoj.
Ker je bila v dvomih več kot tretjina članic, so se decembra dogovorili, da se v najkrajšem možnem roku skliče volilna skupščina.
Ker je predsednik KZS do roka ni sklical, je to po 17. členu statuta KZS storila več kot tretjina klubov.
Gorenjska banka odkupila terjatve SHP
Ob letu osorej, ob sprostitvi prve varčevalne sheme, ni pričakovati revolucije s cenami stanovanj, se strinjajo predstavniki države in bank ter zasebni investitorji in nepremičninski posredniki
Jack Grubman, padla zvezda finančnih analitikov, ki spremljajo telekomunikacijska podjetja, je pri svojih nakupno-prodajnih ocenah upošteval poslovne vezi med podjetji, investicijsko banko, za katero je delal, in tudi čisto svoje, male zasebne koristi.
Veliko mu je na primer pomenilo, da bi svojima otrokoma zagotovil mesto v prestižnem vrtcu na Manhattnu.
In ta želja je vplivala tudi na njegovo oceno uspešnosti podjetja, katerega menedžer mu je pomagal spraviti otroke v vrtec.
Grubman je za svoje delo nepristranskega analitika prejemal večmilijonske (v dolarjih) letne nagrade.
Njihovo delo pa bo tudi po reformi še vseeno naporno in nehvaležno.
Natančnost njihovih ocen se verjetno ne bo kaj prida izboljšala, pa naj si to še tako želijo.
Napovedovanje borznih cen je namreč izjemno zapleteno in pogosto neuspešno.
Finančni ekonomisti so dolgo menili, da se cene delnic, vsaj na razvitih trgih, spreminjajo naključno, oziroma da sledijo t. i. »naključnemu gibanju« ( random walk ).
O veljavnosti te trditve se finančni akademiki prepirajo že več kot stoletje.
Kot prvi avtor tega opisa se pogosto omenja Francoz Bachelier, ki naj bi tako opisal gibanje cen že leta 1900 v svoji disertaciji ( Théorie de la Spéculation ).
OECD znižal napovedi gospodarske rasti
- Urad madžarske vlade za privatizacijo APV načrtuje za letos skupno 196,2 milijarde forintov (797,5 milijona evrov) prihodkov.
Kot je povedal njegov predsednik Tamas Meszaros, bodo letos prodali tri banke, začela pa se bo tudi lastniška preobrazba več velikih strateških družb, v katerih ima država večinski ali manjšinski delež - med njimi bodo tudi naftni monopolist Mol, jeklarski kombinat Dunaferr in državna letalska družba Malev.
Pod nazorom APV je še 167 družb (v 106 je država večinska lastnica), katerih skupna vrednost je okoli 735 milijard forintov (2,99 milijarde evrov).
Od prodaje družb pričakuje APV skupno 497 milijard forintov (2,02 milijarde evrov) prihodka, preostali del pa naj bi ostal v trajni lasti države.
Po nekaj letih slabega poslovanja načrtuje APV letos 12,5 milijard forintov (51 milijonov evrov) dobička.
Največje izgube so imeli lani, ko je imela APV kar 23,4 milijarde forintov (95,5 milijona evrov) primanjkljaja.
Slabe rezultate opravičujejo z dejstvom, da je država v dobičkonosnih družbah v glavnem manjšinska lastnica.
Najboljše leto v zgodovini madžarske privatizacije je bilo 1995, ko so v blagajno APV oziroma države - ker so prodali večji del elektroenergetskega sektorja - spravili kar 481 milijard forintov.
V APV pričakujejo, da bodo v letih 2004 in 2005 poslovali bolje.
Letni prihodek naj bi znašal 200 milijard forintov (813 milijonov evrov).
V jeseniški bolnišnici, kjer opravijo okoli 500 porodov na leto, je dr. Franjič zaradi pomanjkanja kadra delal pogodbeno, sicer pa ima zasebno ginekološko ambulanto v Ljubljani.
Incident je v jeseniški bolnišnici sprožil polemike o pomanjkanju kadrov, ukrepali so z internim strokovnim nadzorom, odstopil je direktor bolnišnice dr. Janez Remškar .
Razširjeni strokovni kolegij za ginekologijo in perinatologijo je kmalu po dogodku izdal mnenje, da dr. Branislav Franjič pri zdravljenju ni ravnal malomarno in nevestno, temveč je imel le premalo izkušenj pri ravnanju z zdravilom.
Svet zavoda je kasneje na predlog ministrstva sprejel sklep, da bo bolnišnico vodila dvočlanske uprava s poslovnim ( Igor Horvat ) in strokovnim direktorjem ( Miran Rems ).
Sodišče bo zdaj, verjetno z veliko oporo medicinske stroke, ugotavljalo, ali je dr. Branislav Franjič res iz malomarnosti povzročil smrt.
Za to kaznivo dejanje je zagrožena kazen od šestih mesecev do petih let zapora.
Še enkrat je Milica Makoter zatrdila, da nič od tega, kar ji očita obtožnica - treh napeljevanj k umoru in napeljevanja k povzročitvi splošne nevarnosti - ni storila in da je nedolžna.
Najbolj naj bi jo prizadele obtožbe, da naj bi naročila umor svojega moža Janka in sina Tomija .
»Te obtožbe so mi uničile življenje,« je dejala.
»V prejšnjem postopku me žal nihče ni poslušal, cilj je bil samo obsodba.
Zato sedaj prosim sodišče, da mi da možnost, da dokažem, da sem nedolžna,« je dodala in predlagala, da sodišče določi novega, nevtralnega izvedenca grafologa in ne nekdanjega zaposlenega v policiji, da določi tudi izvedenca balistične stroke in da zasliši priče, ki bodo dokazovale njeno nedolžnost.
V nadaljevanju je povedala, da se bo sicer zagovarjala, zaradi nekorektnega odnosa okrožnega državnega tožilca Ludvika Gornjeca na prvi obravnavi pa sedaj ne bo odgovarjala na njegova vprašanja.
S tem je tožilca posredno izločila iz postopka, saj je zagovornik dr. Peter Čeferin preprečil tudi, da bi tožilec Gornjec senatu dajal predloge, saj je vsak tak predlog po njegovem posredno vprašanje Milici Makoter.
Nato je Peter Čeferin Milico Makoter vprašal, ali je kadar koli na policiji, v preiskavi ali na sodišču videla originalna lističa z domnevno njeno pisavo, ki sta bila predmet obravnave grafologa in sta osrednji materialni dokaz tožilstva.
»Ne, nikoli,« je bil odgovor.
Nato je zagovornih od predsednice sodišča zahteval, da originalne lističe obtoženki pokaže, potem pa je Milico Makoter vprašal, ali je na lističih njena pisava.
»Ne, to ni moja pisava,« je bila prepričana obtoženka.
Predsednica senata Maša Butenko je po tem verjetno predvidevala, da bo obramba vztrajala pri novem izvedencu grafologu, saj je prosila Makoterjevo, da naj v svojem rokovniku in beležki, ki sta del sodnega spisa, natančno pokaže, katera pisava je njena in katera ne.
Obravnava se bo nadaljevala v torek, četrtek in petek, 6., 8. in 9. maja, z zaslišanjem oškodovancev, prič in izvedenca za grafologijo Srečka Pušnika .
Ljubljana - Laž ima kratke noge, pravi slovenski pregovor, ki bi utegnil marsikomu pasti na pamet ob včerajšnjem zaslišanju treh kriminalistov v nadaljevanju sojenja 31-letnima Daimu Muđaitiju in Eminiju Bujarju.
Ta sta obtožena, da sta vpletena v hrambo slabih treh kilogramov kakovostnega čistega heroina, namenjenega prodaji.
Italijanski minister za zdravstvo Girolamo Sirchia je sporočil, da bodo na vsa večja letališča v državi poslali skupine zdravnikov.
Ti bodo še posebno skrbno pregledovali potnike iz Azije.
»Okrepiti moramo varnost in potniki, ki bodo prišli iz ogroženih držav, bodo imeli opraviti z našimi zdravniki,« je pojasnil Sirchia.
Še posebno temeljiti bodo na mednarodnih letališčih v Rimu in Milanu.
Zaposleni na letališčih so zahtevali boljše varstvo za osebje, ki nadzoruje potnike, prtljago in blago iz rizičnih držav.
V Italiji so doslej odkrili tri potnike, ki bi mogli biti okuženi s sarsom.
Udarec, ki ga je sars zadal Hongkongu, pa bo v prihodnje še veliko hujši.
Za to tukaj že zdaj krivijo Peking.
Deloma zaradi prikrivanja, deloma pa tudi zaradi političnega tutorstva nad območno vlado, ki čedalje pogosteje kaže sindrome omrtvelosti.
Če bi bilo kitajsko kolektivno vodstvo enotno, bi se morda vse skupaj končalo z žrtvovanjem ministra za zdravstvo in župana Pekinga (ki so ju odstavili v nedeljo) in kriza bi minila.
Nevarna bolezen perutnine, ki ubija tudi ljudi
Svet so ljudje
Maggy Barankitse iz Burundija je nagrajena za izboljševanje razmer, v katerih živijo otroci v tej afriški državi.
Rešila je življenja 25 otrok in pomagala več kot 10.000 k boljšemu življenju.
James Aguer Alic iz Sudana pa je dobitnik svetovne nagrade prijateljstva za vztrajen boj proti otroškemu suženjstvu v Sudanu.
Je član sudanskega odbora proti ugrabljanju otrok in žensk.
Po letu 1990 je pomagal več kot 2000 otrokom v južnem Sudanu iz suženjstva.
V tem času so ga več kakor 30-krat ustavili, ko je poskušal dobiti ugrabljene otroke.
Obema bo nagrado konec aprila izročila nagrado švedska kraljica Silvija v gradu Gripsholm, 50 kilometrov zahodno od Stockholma.
Vse Nobelove nagrade razen tiste za mir, ki jo podeljujejo v Oslu na Norveškem, izročajo nagrajencem v švedski prestolnici.
