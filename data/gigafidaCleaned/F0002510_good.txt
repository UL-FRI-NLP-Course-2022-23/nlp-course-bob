Pod motornim pokrovom peugeota 406, ki sodi v sredino ponudbe, je delna novost: 1761-kubični štirivaljnik, oplemeniten s po štirimi ventili na valj in Boschevo elektroniko za vbrizg goriva.
Zmogljivost 112 KM zadošča za dobre potovalne hitrosti in ne ravno športna pospeševanja.
Potrebno je vedeti, da ta motor ni uglašen na odločnejše pritiske na stopalko za plin, čeprav se dobro odziva na voznikove ukaze.
To je uglajen agregat, ki svojo kultiviranost dokazuje tudi s tihim delovanjem v skoraj vsem območju delovanja.
Rahlo nervozo pokaže le, ko še ni segret na delovno temperaturo, toda njegove lastnosti na splošno lepo sovpadajo s celostno podobo tega avtomobila.
Zato je v tej luči potrebno razumeti njegovo ekonomičnost, ki je s povprečno dobrimi desetimi litri porabljenega bencina na 100 kilometrov povsem zadovoljiva.
Še posebej zato, ker je ob zmernejši vožnji poraba skoraj bližja devetim kot pa desetim litrom.
Po drugi strani pa je motorne prožnosti dovolj za lenarjenje s prestavno ročico, zaloge moči pa toliko, da v zgornjem območju vrtljajev vendarle omogoča tudi nekaj poskočnosti.
Vendar ne gre pozabiti, da je peugeot 406 predvsem umirjena družinska ali poslovna limuzina in da je tudi značaj tistih, ki se vozijo z večjimi peugeoti nekoliko drugačen in samosvoj.
Če velja rek "Povej kakšno tablico ima tvoj avomobil, pa ti povem, kdo si", se človek hitro znajde v dilemi.
LJ UBITI lahko pomeni, da za volanom sedi morilec, strasten ljubimec ali pa solzav ljubitelj narave in vsega lepega.
Mogoče pa je, povedano po domače, le duhovit zafrkant.
Vsekakor mora štoparka dvakrat premisliti, ali bo sedla v takšen avto ali ne.
Zanimiva so tudi sporočila, sestavljena s kombinacijo črk in številk, kot na primer DIE4U, 5ROL.
V Črnomlju bo med 20. in 23. junijem zelo živahno
Jurjevanje in kresovanje lahko pokvari le slabo vreme
Letos čaka Bled živahno in veselo poletje - Konec meseca otvoritev z ognjemetom
Kljub toplemu in lepemu vremenu je potrebno imeti v nahrbtniku zlasti za visokogorske in nekajdnevne ture tudi topla oblačila in pa seveda vetrovko, po možnosti pa še pelerino ter adidaske, ki so le za hojo po koči in neposredno okoli nje.
Za ta konec tedna je, kot boste prebrali, razpisanih kar nekaj privlačnih izletov oziroma tur.
DEBELI RTIČ - V soboto, 22. junija, bo na slovenski obali še zadnji del akcije Slovenski potapljači za čisto morsko dno '96.
Potapljači bodo tokrat čistili območje naravnega spomenika Debeli rtič, kjer se bodo zbrali ob 9. uri.
Akcijo bodo zaključili približno ob 18. uri.
Tudi v Bujah, vasici nad reko Reko, ki je dobila ime po ovčarjih, ki so v petnajstem stoletju prišli v te kraje iz istrskih Buj, je zadnja leta perutninski kombinat s štirimi farmami piščancev prinesel viden napredek, predvsem pa je mlade ljudi uspel zadržati doma.
Še pred leti so za Buje rekli, da je vas v blatu in gnoju, zdaj bi ji lahko rekli, da je v asfaltu, betonu in rožah.
Domačin Anton Morel ima tri sinove in vsi trije so ostali doma.
Elektrika je, vodovod za silo tudi, pred pol leta so dobili še tako pričakovani telefon.
Pa ni šlo tako lahko, kot se zdi na prvi pogled.
"Dolga leta po vojni nihče ni imel posluha za nas in smo morali v sedemdesetih kar glasno zaropotati, da so se nas končno spomnili.
Tudi za gradnjo farm v vasi, za katere je dal kombinat kredit, je bil v Postojni hud odpor, saj so hoteli tedanji oblastniki tukaj imeti ogromno lovišče.
Vendar smo s trmo zmagali."
Tudi turizem bo, tako upajo, nekoč zaživel v teh krajih.
So pa tu doma prijazni, iskreni, dobrosrčni ljudje, ki znajo popotnika prijazno in neponarejeno sprejeti medse.
Simpatična Dolganova mama iz Stare Sušice je že ena takih.
Ljubeznivo nam je pokazala ostanke starega Tomažetovega mlina v vasi in je hkrati priznala, da se ji toži po starih časih.
"Bili smo večkrat lačni kot siti, ampak je bilo lepo.
Veste zakaj?
Ker smo bili mladi..."
Poglejmo, kako postopati, če se nam pripeti slednje.
Najprej naj povem, zakaj pride do tega.
Glavni vzrok so razmere v naravi.
Če ob visokih temperaturah ozračja niste upoštevali nasvetov glede oblačenja, se vam lahko zgodi, da vaše telo ne bo oddalo dovolj toplote.
Podobno se dogaja v vlažnem, zelo soparnem vremenu, ob brezveterju ali turah po zelo sončnih meliščih.
Vzrok je lahko tudi slaba fizična pripravljenost.
Medtem je družino doletel še drug udarec usode.
Angel Wallenda, snaha Karlovega nečaka Güntherja, je zbolela za rakom.
Artistki so morali amputirati desno nogo.
"Ko prideš v hribe, si navadno zapoješ od veselja; seveda brez spremljave inštrumenta, ker ga je nerodno nositi s seboj.
V dolini pa si privoščim tudi to."
- Čigav koncert je naredil na vas največji vtis?
Ker je poletje že tu, nameravamo od 8. ure dalje nuditi obiskovalcem poleg obstoječih dveh prizorišč v samem klubu, še tretje prizorišče na odprtem, kjer se bodo obiskovalci lahko sončili in v primeru napada lakote tudi najedli.
Film je predelava filmov, posnetih 1939. in 1957.
Podatek ni očitek, filmu koristi, saj ga naredi primernega današnjemu času.
Paru ni postlano z rožicami, čeprav bi mu bilo lahko.
Vsak ima že svojega bogatega zaročenca, toda denar ni vse.
Kaj pa skupne želje, imeti čut za partnerja...
Pred življenjsko odločitvijo je nujno vse skupaj še enkrat premisliti.
Izziv: avion mora prisilno pristati v nenavadnih okoliščinah s srečnim koncem.
Potniki naj se odločijo: potovati naprej z ladjo ali z majhnim avionom, ki mu ni povsem zaupati.
Ena izkušnja je bila dovolj.
Zadržanosti navkljub se zaljubita.
Vzameta si čas za premislek.
Tri mesece bo dovolj.
Določila sta dan in uro ponovnega srečanja na samem vrhu Empire State Buildinga, toda...
Dovolj, konec si oglejte sami.
Ob soigralcih Katharine Hepburn, Garryu Shandlingu, Piercu Brosnanu in Kate Capshaw ne bo dolgčas, smejali se bomo, lahko pa tudi jokali.
Za oboje je poskrbel režiser Glenn Gordon Caron.
Parni valjak označujeta Akijev koprneče žalosten glas z njegovo seksepilno pojavo vred ter Husov smisel za pisanje preprostih, a učinkovitih spevnih pesmi, ki govorijo o vsem razumljivih vsebinah na otožen, da ne rečem patetičen način, ki ne zapade v prepoceni rimaštvo, z melodijami, ki se prilepijo na ušesa, hkrati pa celo po več poslušanjih ne delujejo pretirano "zlajnano".
Skupina, ki je pred več kot četrt stoletja začela s tršimi rock and roll zvoki, sicer že takrat prežetimi s popoidnim vzdušjem, je pred kakim letom, po krajšem premoru, tudi ali predvsem s pomočjo "izštekane" različice, spet prodrla v ušesa in srca širšega, očitno predvsem slovenskega občinstva.
Tudi po njihovi zaslugi je sedaj težja za še eno zlato ploščo.
S tem poskusom opredelitve uspešnega "zvarka" skupine Parni valjak njenega početja nismo zajeli v celoti.
Množica obiskovalcev v nabito polnem poletnem gledališču Križank v torek, 18. junija, je bila navdušena.
Tako se lahko omejimo zgolj na opis dogajanja.
Število obiskovalcev je morda celo nekoliko presenetilo, saj bi lahko po nekaj razprodanih ljubljanskih akustičnih nastopih pred kratkim sodili, da se je občinstvo preobjedlo skupine.
Aki, Hus in preostali člani Parnega valjaka ter tudi gostje, so seveda prekaljeni mački, ki dobro poznajo svoje delo.
Tako je Aki dve uri spretno ustvarjal prijetno razpoloženje, ki je vsrkalo vse navzoče, skupina pa je več kot zgolj rutinsko, vsekakor pa (skoraj) brez napak skrbela za bogato glasbeno spremljavo.
To so počeli lahkotno, brez napora so nizali eno uspešnico za drugo, vsako novo pozdravljeno z bolj huronskim ploskanjem, da se je zdelo, kot da to lahko počno v nedogled ali dokler se ne bodo "naveličali samih sebe", kot pravijo v eni od pesmi.
Drama, ki ima skupno izhodiščno točko kot film Zadnji sprehod
Kdo bodo udeleženci klirinške hiše in kakšne bodo njene naloge?
Kako pa se bodo banke lahko še borile za stranke?
O pregledu razvoja usklajevanja tehnične zakonodaje, ocenjevanja skladnosti in označevanja CE sta predavala Jürgen Wettig iz Evropske komisije iz Bruslja in Dieter Fietz (TÜV Product Service, Hannover), Leon Kos, Bojan Pečavar in Gregor Kovač iz Slovenskega inštituta za kakovost in meroslovje pa so prikazali "poti" do označbe CE, nizkonapetnostno smernico in smernico o elektromagnetni kompatibilnosti.
V nagovoru je ustanovitev kluba pozdravil predsednik Obrtne zbornice Slovenije Miha Grah in povedal, da pričakuje, da bo klub pripomogel k uspešnejšemu uveljavljanju interesov obrtnikov in podjetnikov v vladi in parlamentu.
Tista noga, ki ponazarja pooblaščene investicijske družbe, je od prstov do bokov imobilizirana v mavec: podjetja, katerih delnice naj bi bile v portfeljih teh družb, a še niso pridobila potrebnih soglasij za zaključek lastninjenja: druga noga, ki predstavlja privatizirana podjetja, ki so v reviziji postopka lastninjenja, ter tista, ki sicer so olastninjena, pa je z njimi tako slabo, da jih nihče ne želi kupiti, je prav tako v mavcu: prva podjetja bodo morala skozi dolgotrajno revizijo, drugih pa nihče ne mara kupiti, kar za lastnike v obeh primerih pomeni nelikvidnost ali pa slabo, če sploh kakšno, ceno delnic.
Na vsak način moramo v naša modrovanja o tem, ali smo pravilno vložili svoja certifikatska sredstva, vključiti časovni dejavnik.
Kar je slabo danes, morda ne bo slabo v prihodnosti.
In kar je danes zelo dobro, morda ne bo tako zelo dobro čez nekaj let.
Res pa je, da Slovenci kot vlagatelji nimamo pretirane prakse z dolgoročnimi vlaganji, medtem ko smo zelo dobri špekulanti.
Zato usmerimo našo jezo raje na pravega krica.
Nihče ne more preprečiti, da se državljani ne bi zavzeli za svoje pravice, na primer prek kakega vseslovenskega iniciativnega odbora za pospešitev procesa privatizacije.
Državni ali upravni organi običajno nimajo radi, da se njihove napake obelodanijo, čeprav posamezni državljani nanje praviloma nimajo vpliva.
A ker se bližajo volitve, se bodo časti in poslanskih sedežev željni kandidati obračali po vetru volilcev, in če volilci zahtevajo razšrešitev privatizacijske luknje in pospešitev procesa privatizacije, bodo morali tudi v tej smeri narediti nekoliko več.
Pota demokracije so trnova in zavita, sicer pa starega sistema menda tudi nismo marali.
Družbe za upravljanje želijo v letošnjem letu še dve dražbi, njihovi dobički pa niso likvidni
Težave KBT odmevajo tudi na borzi
Kakorkoli že gledamo na te napovedi, je preobrat v ugodnejše cenovno gibanje surovin očiten, vse to pa se dokaj sklada z nekoliko bolj optimističnimi napovedmi vseh gospodarskih gibanj v svetu.
Zadnji statistični podatki dajejo tem napovedim kar nekaj opore.
Kar zadeva cene surovin, lahko glede na želene tokove slovenskega gospodarstva le upamo, da se preroki niso preveč zmotili.
Primerov različne obdavčitve v prehodnem režimu je še veliko; vendar velja za vse ugotovitev, da bo treba stopnje TVA v vseh petnajstih članicah EU kmalu bistveno približati, če že ne poenotiti, in da so v Uniji kljub številnim pomislekom, manevriranju in zavlačevanju le dosegli splošno soglasje o pravilu, da obdavčevanje ne gre skupaj s fizičnim premikanjem blaga, temveč se blago obdavčuje v državi izdelave, pač po trenutnem režimu, ki tam obstaja.
Načelno so s tem odpravljene notranje meje med državami, pač pri prometu blaga in storitev, kar je temeljna zamisel enotnega trga oziroma svobodnega gibanja blaga in ljudi.
Štejejo le zunanje meje integracije, prek katerih blago vstopa na notranji trg in na katerih je državljanom tretjih držav, to je tistih zunaj EU, edino mogoče uveljavljati pravico vrnitve davka na dodano vrednost pri iznosu blaga iz območja petnajsterice.
l Ambiciozni procesi privatizacije portugalske vlade končno prinašajo prve sadove.
V drugi fazi privatizacije Telecoma je namreč povpraševanje po akcijah daleč preseglo ponudbo.
Vlada je prodala 22 odstotkov svojega deleža pri kapitalu družbe, in sicer v višini 950 milijonov dolarjev, vendar je z 51 odstotki še vedno večinski lastnik Telecoma.
Najvišji standard glede na BDP na prebivalca imajo v naslednjih državah: Švica 36.399 dolarjev, Luksemburg 35.583, Japonska 31.451, Bermudski otoki 28.293, skandinavske dežele okrog 25.000, ZDA 24.753, Nemčija 23.561, Avstrija 23.115, Francija 22.363; Velika Britanija je na 21. mestu, Avstralija na 23., Slovenija na 43. mestu s 6.315 dolarjev, Madžarska na 52. mestu s 3.332, Češka na 62. mestu s 2.732 dolarjev na prebivalca.
Osmega aprila letos naj bi Simon v Ivančni Gorici ukradel terensko vozilo nissan patrol, last Unproforja, vredno 4,5 milijona tolarjev.
Iz kabine tovornjaka, na katerem so bili naloženi džipi, naj bi ukradel ključe zadnjega naloženega terenca, prerezal trakove, s katerimi je bil privezan, in se z njim odpeljal s parkiranega tovornjaka naravnost v Ljubljano, kjer ga je skril v že prej najeti garaži na Jamovi.
Čez čas naj bi ga prodal neznanemu kupcu, še prej pa z vozila odstranil Unproforjeve oznake, ki jih je policija kasneje našla pri preiskavi garaže.
Tedaj so našli tudi tovorni list z identifikacijsko oznako vozila, ki je bil prej prilepljen na steklu ukradenega džipa.
Šele pred petimi meseci je Gautier dobil nagrado "Jean Marin" za reportažo o Mostarju.
To novinarsko odlikovanje velja za enega najbolj cenjenih v Franciji.
Gautier ni bil eden tistih, ki je vojno spremljal iz fotelja zagrebških hotelov.
Vojno je doživljal na kraju samem, kjer se je kazala v najbolj brutalni obliki, in ob tem odkril kopico grozovitih dejanj in povezav, ki so bile neprijetne ne le za strani, vpletene v vojno, temveč tudi za mednarodne trgovce z orožjem in mafijo.
Obsodili dvojico, ki je starejšo občanko brezobzirno okradla
Za rop sta se dogovorila že nekaj dni pred tem.
Asmir, doma iz Cazina, Musliman in državljan BiH, ki je v Ljubljano pribežal pred vojno v BiH in zdaj tu biva neprijavljen, je pri gospe v Koroški ulici z nekim obrtnikom obnavljal stanovanje.
Videl je, po lastni izjavi, da je bila gospa vedno zelo prijazna, da ima na sebi vedno polno zlatnine.
O tem je pripovedoval Fahrudinu, tudi Muslimanu iz Ljubljane, in dogovorila sta se, da bosta odšla k njej, ko bo doma.
Z vsemi olajševalnimi okoliščinami in glede na to, da je senat upošteval tudi mnenje sodnega izvedenca psihiatra dr. Andreja Mrevljeta, da ima Fahrudin težave nevrotične narave, ki so tudi posledica njegove težavne mladosti in krutega očeta, ter da je še zelo mlad, so mu prisodili leto in deset mesecev zapora.
Za nameček pa mu je sodni senat naložil, da mora plačati 80.000 tolarjev, ki jih je pridobil na račun ropa.
V počastitev pete obletnice osamosvojitve Slovenije so v Muzeju novejše zgodovine v Cekinovem gradu v Ljubljani sinoči odprli stalno razstavo z naslovom Slovenci v 20. stoletju.
Prikazuje pomembne dogodke na političnem, gospodarskem in kulturnem področju od leta 1914 do današnjih dni.
"S fotografijami nismo imeli težav, saj jih imamo neizmerno veliko, kakih 700.000 jih je iz vseh obdobij 20. stoletja.
In še vedno jih dobivamo od uradnih agencij, ki spremljajo dogodke, včasih pa tudi sami poskrbimo zanje.
Obisk papeža v Sloveniji smo, na primer, pokrili v dogovoru z nekaterimi fotografi," je dodala Nataša Urbanc.
Počitniško varstvo za osnovnošolce (od 1. do 4. razreda) bo trajalo od 26. junija do 26. julija, vsak delovni dan med 7. in 15. uro, in sicer na štirih krajih.
V Centru bo varstvo na OŠ Ledina, Komenskega 17, dnevni prispevek za prehrano in program je 900 tolarjev.
V Bežigradu bo varstvo na OŠ Milana Šušteršiča, soseska BS 3.
Za prehrano in program bodo otroci prinašali denar sproti za vsak dan.
V Mostah se bodo otroci zbrali v KUD Španski borci, knjižnici v Novih Fužinah in VVZ Otona Župančiča, Novosadska 1.
Denarni prispevek znaša 900 tolarjev na dan (za prehrano in program).
Varstvo bodo organizirali tudi v KS Medvode, otroci pa bodo denar za prehrano in program prinašali sproti.
Starši lahko svoje otroke prijavijo tudi na počitniški izlet, ki bo vsako sredo, v eno izmed slovenskih zdravilišč.
otrok se je rodilo v ljubljanski porodnišnici.
Vodstvo so tokrat v vseh pogledih prevzeli korenjaki, na svet je prijokalo osem fantkov, najtežji je tehtal 4420, najlažji pa 2510 gramov.
Deklic se je rodilo sedem.
gosotov so imeli v naših hotelih; v Levu 111, Slonu 159, Kompas Austrotelu 65, Holiday Innu 134, Iliriji 144, Turistu 161, Unionu 145 in Parku 105.
LJUBLJANA, 21. - Za prenovo skupnih prostorov oddelka mlajših invalidov v Domu starejših občanov na Komanovi 1 za Bežigradom so porabili 2,5 milijona tolarjev, ki so jih od decembra lani zbrali s pomočjo več kot devetdesetih darovalcev.
Pobudo za akcijo so dali sami stanovalci oddelka, saj je bila oprema po osemnajstih letih uporabe že precej dotrajana.
Otvoritev novih prostorov bo v ponedeljek, 24. junija, vključno s praznovanjem dneva državnosti in osemnajsto obletnico ustanovitve doma.
"Stanovalci oddelka zelo dobro sodelujemo z upravo doma in ko smo dali pobudo za nove prostore, so nas odgovorni sprejeli z razumevanjem," je povedal Marjan Klemenčič, eden od stanovalcev oddelka.
Vseh trinajst stanovalcev tega oddelka je na invalidskih vozičkih.
Osem jih je redno zaposlenih v zasebnih podjetjih, štirje pa v računalniškem in založniškem podjetju, ki je last Marjana Klemenčiča.
Na oddelku živijo tudi trije invalidni študentje, ki študirajo sociologijo, bibliotekarstvo in filozofijo.
Dve dekleti, ena od njiju je slikarka in štipendistka Lichtensteinskega mednarodnega sklada za umetnike, občasno opravljata administrativna dela.
Včeraj so predstavnica odbora za gradnjo nove klinike Biserka Meden, prof. dr. Ciril Kržišnik, direktor Pediatrične klinike in predstavniki sponzorjev (zdaj je to Mobitel) na posebni tiskovni konferenci še enkrat razložili, zakaj Slovenija otroški klinični center sploh potrebuje.
Po besedah dr. Kržišnika vlada ponekod dvom o tem, češ, saj naj bi se število postelj zmanjševalo, čemu potem graditi novo stavbo.
Dr. Kržišnik pravi, da klinika ležalne dobe ves čas skrajšuje, da se število postelj zmanjšuje in da se bo še naprej zmanjševalo, saj naj bi v novi stavbi uvedli tudi dnevno bolnišnico.
Nova zgradba je potrebna zato, ker stara ni bila protipotresno grajena, ker ni bila zgrajena v ta namen, ker je funkcionalno povsem neustrezna, ni prostora za matere in podobno.
Poleg tega je klinika leta 1980 sprejela 7500 otrok na zdravljenje, tedanja ležalna doba je bila 11 dni, opravili pa so 19.000 ambulantnih pregledov.
Lani, na primer, so na zdravljenje sprejeli 7750 otrok iz vse Slovenije, več kot polovico zunaj ljubljanske regije, povprečna ležalna doba je osem dni, ambulantnih pregledov pa je bilo 25.123.
Te številke dokazujejo, da je klinika še kako potrebna.
LJUBLJANA, 21. - Pobuda Nika Lukeža za zbiranje podpisov v podporo zahtevi po razpisu referenduma, na katerem bi se Ljubljančani odločali o tem, ali naj Kidričev in Kardeljev spomenik ostaneta ali ne, je obrodila sadove.
V 28 uradnih dneh mu je uspelo zbrati več kot 26.000 podpisov, od tega 24.934 overovljenih, kar pomeni, da se je za referendum izreklo več kot 10 odstotkov vseh ljubljanskih volilcev.
Ko je Niko Lukež govoril o tem na včerajšnji tiskovni konferenci, je seveda spomnil na ovire, ob katere je zadel ob zbiranju podpisov, na zavajanje javnosti pri tem in na neznano usodo zbranih podpisov.
Kovačič tudi piše, da je preiskovalna komisija sklenila, da ga ne bo več vabila, saj ni ključna priča, in se nato huduje, da ni priča, ampak preiskovanec.
Naj se ne razburja, saj ni komisija sklenila nič takega; sklep komisije v zvezi s tem je namreč naslednji: "V zadevi obveznic za sanacijo TE-TO se zaključi zaslišanje preiskovancev in prič."
Ko izberete, se vrnete nazaj v prijavnico pogrebov, kjer uradnik vse potrebno vpiše v njihov formular in računalniško obdela.
Sodni svet še ni pripravil meril, s katerimi bi ugotavljali uspešnost dela sodnikov
Tudi ministrstvo za pravosodje nima pravice preverjati dela v pravosodju ali kot je na nedavni tiskovni konferenci dejala Meta Zupančič: "To, da smo izgubili pravico do revizij, je le ena izmed pristojnosti, ki jih naše ministrstvo nima.
Po drugi strani in glede na obveznosti, ki jih imamo, je naša odgovornost za delo pravosodja prevelika, ker smo - brez pretiravanja - le nekakšen servis skupnih služb za sodišča."
Tista dva odstotka gresta namreč v prvi vrsti na račun izredno povečane uspešnosti v sodnih registrih, saj jim je uspelo zmanjšati število nerešenih zadev za skorajda 16 odstokov.
Po drugi strani pa se je na primer število nerešenih kazenskih zadev v prvih dveh mesecih povečalo za skoraj dva odstotka, za skoraj 3 odstotke se je povečalo število nerešenih gospodarskih pravdnih zadev, nerešene zadeve pravne pomoči pa so se povečale za skoraj 76 odstotkov...
LJUBLJANA, 21. - V zvezi z referendumi o spremembah volilne zakonodaje je ustavno sodišče presodilo, da zakon o referendumu in ljudski iniciativi ni v neskladju z ustavo, če se hkrati izpeljejo vsi predlagani oziroma zahtevani referendumi o vprašanjih, ki se urejajo z istim (tokrat volilnim) zakonom.
Državni zbor pa je potem pri sprejemanju zakona vezan na izid tistega referenduma, ki je dobil največ glasov "za" od vseh volilcev, ki so se udeležili referendumov.
Odločba je bila sprejeta z zelo tesnim izidom: zanjo je glasovalo pet ustavnih sodnikov (Tone Jerovšek, Peter Jambrek, Lovro Šturm, Boštjan M. Zupančič, Franc Testen), drugi štirje (Matevž Krivic, Janez Snoj, Janez Šinkovec, Lojze Ude) pa so bili proti.
Večina ustavnih sodnikov je ob tej določbi napisala tudi pritrdilna oziroma odklonila ločena mnenja.
Pri tem je bil najbolj temeljit in obširen Matevž Krivic, ki je na 18 tipkanih straneh pojasnil, zakaj je glasoval proti odločbi večine, ter navajal tudi ureditev in primere drugih evropskih držav.
Tako Krivic med drugim, če na kratko povzamemo, meni, da predhodni referendum ni v skladu z ustavo (in v tem delu tudi ne zakon o referendumu in ljudski inciativi) ter da gre v tem primeru bolj za kvazireferendume kot prave zakonodajne referendume, saj predhodni referendum ne omogoča uresničitve ustavno obljubljene neposredne demokracije oziroma ljudske zakonodaje.
Poleg tega odločba ustavnega sodišča ni ugotovila niti protiustavne podnormiranosti zakona o referendumu, v katerem sploh ni predvidena možnost hkratne izvedbe referendumov, ki so si konkurenca.
Manjkajoče zakonsko pravilo je ustavno sodišče nadomestilo s svojo odločbo, kar pomeni "zame protiustavni poseg ustavnega sodišča v urejanje vprašanj, ki so po 90. členu ustave izrecno pridržana, po vsebini in formi skoraj ustavnemu zakonu, ki se lahko sprejme samo z dvetretjinsko večino navzočih poslancev - torej očitno kršitev načela delitve oblasti kot enega temeljnih ustavnih načel."
Z novim letom pa bodo v dohodninsko osnovo prišteli en odstotek (do zdaj 0,5) vrednosti službenega avtomobila za zasebne namene, hkrati je črtana možnost, da bi ta del osnove prijavljali na podlagi v zasebne namene prevoženih kilometrov.
Po novem bo davek od dohodkov od kmetijstva plačeval zakupnik, ki z zemljiščem dejansko gospodari, in ne več lastnik.
Novosti so tudi pri obdavčevanju dobičkov pri prodaji vrednostnih papirjev in drugih deležev v kapitalu.
Ti ne bodo obdavčeni, če papirjev ne boste prodali prej kot v treh letih od pridobitve oziroma nakupa.
Enako je predvidena tudi oprostitev davka pri prvi prodaji delnic, pridobljenih v procesu lastninjenja.
Bolj kot to je bilo sporno, kako ugotavljati (ne)upravičeno odsotnost, kajti dogaja se, da poslanec na začetku zasedanja prijavi svojo navzočnost, potem pa gre po svojih poteh.
Zato naj bi s posebnim računalniškim programom navzočnost poslancev ugotavljali dopolne in popoldne in ob vsaki ugotovljeni nesklepčnosti.
Poslanec SNS Zmago Jelinčič je vse skupaj imenoval otročarija, drugi člani komisije za volitve in imenovanja so menili, da takšna pravila morajo biti, saj je prva dolžnost poslanca udeleževati se sej zbora in njegovih delovnih teles, vendar niso bili povsem zadovoljni z predlaganimi merili.
Zato so odločitev o njih prestavili na prihodnji teden.
Janez Kocijančič, poslanec ZLSD: "Tudi jaz slabo mislim o gospodarskem sistemu prejšnje države in sem ga tudi često kritiziral.
Vendar je trditi - kot gospod Pučnik - da zdajle popravljamo napake prejšnjega sistema, zelo smelo.
Da bi prišli do ravni proizvodnje, ki smo jo imeli pred tranzicijo, bomo potrebovali vsaj še deset let!
Temeljni razlog za tak zastoj je v Demosovi koaliciji, ki je bila na oblasti, a ob vsesplošni podpori osamosvojitvi ni imela nobenega gospodarskega programa.
Nalijmo si čistega vina!"
LJUBLJANA, 21. - Kot smo že poročali, so Prešernov spomenik v vseh letih, kar stoji (odkrili so ga jeseni 1905), tokrat prvič temeljito očistili.
Spodnji, temeljni del spomenika je iz polhograjskega tonalita, zgornji, svetlejši pa iz tirolskega granita.
Temeljito bodo očistili granitni del (s peskanjem), ki so ga "umetniki" okrasili z raznimi napisi, in ga nato premazali s protigrafitnim premazom.
Obeh kipov (Prešerna in muze) pa se bodo lotili s krtačami, saj sta močno onesnažena z golobjimi iztrebki.
V veselje meščanov in obiskovalcev bo znameniti Prešernov spomenik v kratkem zasijal v vsej svoji lepoti in veličastnosti.
Dva odstotka izboljšanja gresta namreč v prvi vrsti na račun izredno povečane uspešnosti v sodnih registrih, saj jim je uspelo zmanjšati število nerešenih zadev za skorajda 16 odstokov.
Če nič drugega, bi lahko grozljiva pošiljka sama po sebi v katerikoli državi utišala vse govorice o tem, da ne gre za resnično ugotovitev, ampak le za neslano šalo in bi pravzaprav morala pospešiti pogajanja, toda v Italiji je bilo očitno drugače.
Ravno v tistih jesenskih dneh je ameriški pisatelj Gore Vidal - ne brez psmehljivosti - pripomnil, da v Rimu sploh ne poznajo poštne službe in z ozirom na stavko, ki je ravno takrat ohromila italijansko pošto, ni bil daleč od resnice.
Skupaj s celo goro drugih pošiljk je tudi odrezani Paulov uhelj obležal v enem izmed rimskih poštnih skladišč, vse dokler stavka uradno ni bila končana.
Režija George Cukor, igrata Charles Boyer, Ingrid Bergman.
9.00 Noč ima TV moč - Slovenski nokturno, ponovitev - 10.30 TV prodaja - 10.50 Video kolaž - 12.30 Zdravje na tri, ponovitev - 13.30 Družinski studio - izbor - 15.30 Koncert skupine Šank rock, ponovitev - 16.30 Otroški in mladinski program: K'r neki, ponovitev - 17.45 Medicinski center, 18. del - 19.00 Poročila - 19.10 TV prodaja - 19.30 Marijana, 5. del - 20.00 Dvomljiva prednost, film - 21.45 TV dnevnik - 22.15 TV prodaja - 22.30 Noč ima TV moč - Slovenski nokturno - 24.00 Radio FM, 8. del - 0.30 TV prodaja
8.10 Babar - 8.35 Modro drevo - 9.05 Blossom, TV film - 9.45 Rdeča ciganka (1957), režija Joseph Losey - 11.30 Medicina - 11.45 Poročila - 12.00 Velika dolina, TV film - 13.00 Poročila - 13.30 Šege in družba - 14.00 Priden, kdor bere - 14.05 Koliko zgodb - 14.15 Match Music, glasbena oddaja - 14.30 Ekologija v gospodinjstvu - 14.45 Kadar ljubiš, TV film - 15.10 Santa Barbara, TV film - 16.00 Poročila - 17.15 Poročila - 18.00 Pretežno jasno - 18.20 Poročila - 18.25 Športna poročila - 18.45 Inšpektor Tibbs, TV film - 19.35 Športna poročila - 19.45 Poročila - 19.50 Gocart - 20.30 Dnevnik - 20.50 Gigi, gledališka komedija, režija Filippo Crivelli - 23.15 Dossier - 23.55 Poročila - 00.15 Oddaja o kulturi
Toda to ni bila edina ovira, s katero so se Slovenci srečevali pri poskusu, da bi udejanjili pravico do samoodločbe z odcepitvijo.
Praksa je že prej velikokrat pokazala, da velike sile sicer zagovarjajo načelo samoodločbe, v konkretnem primeru pa iz najrazličnejših razlogov (zlasti lastnih) dajejo pred tem načelom prednost načelu ozemeljske celovitosti.
Ostalo je osem veličastnih
FIFA pomilostila Grke
Doslej so slovenski "orli" opravili po 130 skokov na plastični podlagi, se vmes učili nemščine, trenirali odbojko pod taktirko Krevsla in gimnastične veščine pod taktirko Boljkovića, čakajo pa jih še skoki v vodo pod vodstvom Koprivška.
Nekaj treningov so izpustili Urban Franc, ki si je med igranjem košarke zvil gleženj in bo na bolniški tri tedne, Matjaž Kladnik, ki opravlja maturo in Primož Peterka, ki je opravljal še zadnje šolske obveznosti v drugem letniku srednje ekonomske šole v Kranju.
LJUBLJANA, 21. - V ministrstvu za obrambo te dni preučujejo predlog za novo vojaško pomorsko zastavo, ki so jim ga posredovali slovenski zastavoslovci.
Če bodo ta predlog sprejeli, bo naša država postala na tem zastavoslovnem ali veksilološkem področju "svetovno znana" republika, saj so belo-modro-rumeno zastavo že lani preverili v znanem Raziskovalnem centru zastav v ZDA in ugotovili, da takšne nima še nihče, zato je edinstvena na našem planetu.
Biovremenski dražljaji bodo danes nekoliko močnejši.
Kljub temu se bodo hipotoniki, se pravi ljudje z nizkim krvnim tlakom, še naprej počutili prijetno in ugodno.
V prvi polovici dneva ni mogoče pričakovati nikakršnih motenj na srcu in krvnem obtoku.
Popoldanske ure ne bodo tako ugodne, hipotoniki lahko pričakujejo neprijetne migrenske napade.
Tudi revmatikom vreme ne obeta nič dobrega.
Še v prihodnjih dneh jih bo motilo trganje v členkih, ki se bo občasno razlezlo po vsem telesu.
Krčev in kolik se v teh dneh ni treba bati.
Znanstveniki menijo, da je raziskovanje Sonca bistvenega pomena - zlasti glede spoznanj o vplivu Sonca na naš planet.
Kolikor bolj zapleteni postajajo tehnični sistemi, ki jih ustvarja človek, toliko bolj so namreč dovzetni za motnje, ki jih sproža Sonce.
Zato ameriške oblasti za raziskovanje oceanov in zemeljske atmosfere že v naslednjem letu načrtujejo izstrelitev satelita, ki naj bi se ustalil v bližini satelita Soho.
Njegova najpomembnejša naloga bo opozarjanje na to, da se je Sončev veter sprevrgel v orkan.
1788 - Veljati je začela ameriška ustava, pozneje dopolnjena s 25 dopolnili.
Združene države Amerike sestavlja 50 zveznih držav z lastnimi ustavami in parlamenti ter zvezni distrikt, ki je neposredno podrejen kongresu.
Zakonodajna oblast je v rokah kongresa, ki je sestavljen iz predstavniškega doma (455 članov) in senata (100 članov, po 2 iz vsake države).
Na čelu države je predsednik, ki ga volijo vsaka štiri leta.
Je hkrati šef vlade in vrhovni poveljnik vojske.
Zgodilo se vam bo!
Najprej se vam bo malce zavrtelo v glavi, potem pa boste mislili, da se vas loteva bolezen.
Na novo se boste zaljubili.
V soboto vas bo nepričakovano obiskal nekdo, ki ga že dolgo niste videli.
To bo pri vas povzročilo malce nelagodja, ki pa bo kmalu minilo in počutili se boste, kot že dolgo ne.
Novi bogataši si kupujejo razkošna stanovanja.
Operacija je uspela, tako da Sophie zdaj živi čisto običajno življenje.
Sama o sebi s ponosom zatrjuje: "Moji dve srci bijeta vsako natančno v svojem taktu.
Eno je počasnejše, drugo hitrejše, toda zadovoljna sem z obema."
- Eustace, kje si dobil nož? je vprašal šerif debelega malčka, ki je za trenutek prekinil igro.
- Težko mi je to povedati.
Ko boste dobili njegov dosje, boste izvedeli, da sem bil sodnik v Cokeovem primeru.
Obsodil sem ga na pet let zapora.
Ko je slišal obsodbo, se je zaklel, da me bo ubil, ko bo prišel na svobodo.
Velikokrat smo dobivali takšne grožnje, toda nismo jih jemali resno.
Toda Coke je bil zelo resen.
Kmalu zatem sem odšel v pokoj in naselil sem se tisoč milj od mesta, kjer sem služboval.
Priznam, da sem se bal Cokea.
Mislil sem, da me ne bo našel, toda prevaral sem se.
Vselil sem se v vilo in začel pospravljati stvari.
Nenadoma je pozvonilo.
Bil je Coke.
Bil je lepo oblečen.
Nisem ga takoj prepoznal.
Ko sem spoznal, kdo je moj obiskovalec, sem zaklenil vrata.
V tem trenutku je šel mimo Frost in pozdravil Cokea.
Moj razstreseni sosed je mislil, da je videl mene.
Coke je potem odšel in mi zaklical, da se bo vrnil in da mu nihče ne bo preprečil, da bi me ubil.
Ves dan sem bil v agoniji.
Nisem imel orožja.
Bal sem se zapustiti hišo.
Nisem vedel, kaj naj storim.
Coke se je vrnil kmalu po polnoči in začel razbijati po vratih.
Zbežal sem skozi okno in se skril v jarku.
Skušal sem priti do nekega soseda in prositi za pomoč.
V jarku sem naletel na človeka.
Mislil sem, da je kakšen potepuh.
Veselo sem ga prijel za rokav, v hipu pa sem spoznal, da je Coke.
Smejal se je.
Prevaral me je.
Do jarka je prišel pred menoj in me čakal.
Okamenel sem.
Coke je potegnil nož.
Vrgel se je name.
Ne vem, kako se je to zgodilo, toda nenadoma je Coke ležal pred menoj z nožem v prsih.
- Zakaj ste zdaj zaskrbljeni?
Vsakdo se nagonsko brani.
To je bila samoobramba.
Zadovoljen sem, da je primer rešen, in vesel sem, da je v jarku ostal Coke namesto vas.
McCarty je spet ležal na soncu, na Thompsonovi livadi pred hišo.
- Šerif? je vprašala Carnadine, kakšni so po vašem mnenju videti sodniki?
- Vsi so tako važni in strogi.
"Nimam pojma," je odvrnil debelejši.
"Toda zakaj ne bi enostavno pogledala?
Kdo nama bo to preprečil?
Previdno, vendar zelo gibčno je Berkman z levo roko odprl zadrgo na svojem športnem bluzonu, z desno segel po svoji avtomatiki, jo potegnil iz tulca in hladno pomeril na debeluhovo glavo ter mu brez kakršnegakoli svarila upihnil luč življenja.
Ko se je letalo takoj zatem povzpelo skozi oblake, je Berkman naravnal naslonjalo svojega sedeža v bolj udoben položaj zato, da bi lahko užival v poletu.
Hrvaška se pripravlja na nakup orožja
Generalni sekretar ZN Gali napovedal kandidaturo za drugi mandat
V ameriškem zunanjem ministrstvu so posebej poudarili, da z Galijem niso zadovoljni zaradi neučinkovitosti svetovne organizacije.
Ko je bil pred petimi leti izvoljen, so namreč pričakovali, da bo temeljito prenovil in preoblikoval Združene narode, da bi postali učinkovitejši in predvsem cenejši.
Moral bi zmanjšati njihovo uradništvo, opustil naj bi tisto, kar ne sodi v njihovo poglavitno pristojnost, predvsem pa vse, kar ne daje konkretnih rezultatov.
V Washingtonu so že takrat trdili, da svetovna organizacija neusmiljeno zapravlja denar, da pa od nje ni tistega, kar bi bilo pričakovati.
Menda je Gali veliko obljubil, pa nič naredil.
V zadnjih petih letih se v delu svetovne organizacije ni nič spremenilo, zato bi Američani radi, da bi postal generalni sekretar nekdo, ki bi znal kaj izboljšati.
To je tudi poglavitni zadržek, ki ga imajo do Galija.
Očitno so se za zdaj odločili le za denarne in organizacijske zadeve, ne pa tudi za politične zadržke.
Bo Hillary pokopala Billa?
Ameriški senat se je ob končnem poročilu o aferi Whitewater razdelil na dva bloka
MOSKVA, 21. - V noči s srede na četrtek je marsikaterega Rusa vznemirilo obvestilo, ki so ga okrog dveh ponoči objavile tri televizijske postaje.
Na ukaz načelnika zvezne protiobveščevalne službe Mihaila Barsukova in načelnika službe za predsednikovo varnost Aleksandra Koržakova so v Kremlju zaprli voditelja predsednikove predvolilne kampanje Sergeja Listovskega in Arkadija Jevstefjeva.
Očitali so jima, da sta hotela razbiti predsednikove predvolilne priprave.
Toda kaj kmalu je postalo jasno, da je šlo za nekaj drugega.
Vplivni varnostni službi sta nastopili proti predsedniku.
Vendar pa sta se njuna načelnika močno zmotila v svojih računih.
Zoper njiju je odločno nastopil novi sekretar sveta za državno varnost Aleksander Lebed.
Ob štirih zjutraj je prišel v prostore predsedniške administracije in takoj poskrbel za "nevtralizacijo" obeh varnostnih služb.
Novinarjem je, že preden je vstopil v vladne prostore, dejal, da bo odločno zatrl vsak poskus upora.
Potem je šlo vse kot po maslu.
Problem, ki ga imajo pred očmi vsaj vsi trije najmočnejši kandidati ali, natančneje, njihovi svetovalni in volilni štabi, zadeva predvsem sanacijo države po obdobju pravzaprav roparskega kapitalizma.
Novonastala in še dokaj heterogena ruska elita (predstavniki nekdanje nomenklature, novi podjetniki iz različnih slojev, t. i. zlata mladina - nekaj podobnega našim mobitel kapitalistom - in nenazadnje šefi mafije) se dobro zaveda, da prihaja čas uvajanja reda, ki jim dolgoročno edini lahko zagotovi ohranitev bogastva in položajev moči.
Kako to nalogo izpeljati, pa je glede na sedanje razmere v Rusiji zelo težka naloga.
"Komunizma", ki bi imel odgovor na te probleme, ni in si ga nihče ne upa resno zagovarjati, če kajpak odmislimo zgolj simbolično rehabilitacijo pretekle zgodovine, kar pa je predvsem sestavina nacionalizma.
