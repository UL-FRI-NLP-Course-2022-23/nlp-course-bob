Hrpelje - »Obrtno cono moramo urediti.
Je pa očitno, da smo na občini nekoliko podcenili stroške komunalnega opremljanja,« pravi Albert Pečar, podžupan občine Hrpelje-Kozina.
Obrtno cono, ki naj bi bila v končni fazi velika od 13 do 17 hektarov, so začeli urejati decembra lani, septembra letos pa naj bi začeli graditi komunalno infrastrukturo.
Za to naj bi - tako je septembra lani za Delo povedal župan Vojko Mahnič - potrebovali okrog 250 milijonov tolarjev.
Infrastruktura naj bi podjetnikom, ki so se odločili postaviti objekte v coni, omogočila gradnjo.
Za zdaj se ni uresničilo še nič od napovedanega, podžupan, ki nadomešča obolelega župana, pa upa, da bodo probleme rešili.
Renčani zahtevajo obvoznico
Programsko zasnovo za lokacijski načrt za obvoznico mimo središča Renč so sicer v novogoriški občini pripravili že v okviru sprememb občinskega srednjeročnega načrta za obdobje do letošnjega leta.
V začetku prihodnjega leta pa naj bi bil narejen osnutek prvega dela lokacijskega načrta zanjo.
Celotna obvoznica naj bi bila dolga približno 2,5 kilometra, povezali pa naj bi jo v sistem cestnega omrežja z dokončno ureditvijo ceste v sosednji mirensko-kostanjeviški občini.
Izboljšanje prometnih razmer v središču Renč naj bi zagotovil že prvi del obvoznice.
Trasa prvega dela naj bi potekala po zdajšnji trasi ceste med Bukovico, Renčami in Renškim Vrhom, nato pa po novi, ki bi se začela z novim mostom čez Vipavo in bila speljana do križišča s cesto med Renčami in Vrtočami.
