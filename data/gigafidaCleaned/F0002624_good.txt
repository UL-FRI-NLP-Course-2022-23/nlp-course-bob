Sarajevo - Le nekaj dni, preden so Hrvati izobesili zastave na pol droga, se je v Zagrebu sestalo vodstvo bosansko-hercegovskih Hrvatov.
Podružnica HDZ v Mostarju tokrat prvič ni dobila navodil za delovanje od predsednika vseh Hrvatov.
S takim težavami se slovenska politika ni spopadala, nemara ga tudi ni v celoti doumela, četudi je predsednik Milan Kučan ob neki priložnosti priznal, da je Franju Tuđmanu namignil, naj hrvaških Srbov ne meče iz ustave, se pravi, da naj bo pri reševanju srbskega vprašanja bolj previden.
In ko so se stvari hudo zapletle, se je Tuđman marca 1991 v Karađorđevu prvič tajno sestal s srbskim vodjo Slobodanom Miloševićem, s čimer je nemara stopil na pot, ki se je na koncu izkazala za dosti bolj tvegano, kot bi bilo - po slovenskem modelu - urejanje čistih računov z Beogradom.
Razmerje med prijatelji in sovražniki se je začelo spreminjati in je trajalo do njegove smrti, a tudi po njej bo težko približno izmeriti, koliko je zdaj enih in drugih, zlasti ob upoštevanju dejstva, da je prijateljstvo v politiki najbolj pokvarljivo blago.
A nobenega dvoma ni, da mu brez njegove različice nacionalizma ne bi uspelo pomesti s politično konkurenco na prvih večstrankarskih volitvah.
V 32. volilni enoti Zagreb Dubrava je zbral dvakrat več glasov kot vsi tekmeci.
Podobno je bilo tudi v drugih enotah, saj smo tedaj zapisali, da bi celo Dudekova krava na listi HDZ zmagala in prišla v parlament, ki mu je na pragu iztekajočega se stoletja nadel živalsko podobo znameniti Antun Gustav Matoš z metaforo o kurniku.
No, za Tuđmana so se težave začele kmalu po osvojitvi oblasti 30. maja 1990, saj je oborožena vstaja kninskih Srbov izbruhnila že 17. avgusta istega leta.
K prehodnim, pozitivnim spremembam je prispevala le vojna 1991-92, ko je delovala večstrankarska vlada dr. Franja Gregurića.
• Demokratizacija ostane na pol poti, režim postane ovira tega procesa, volitve na Hrvaškem so sicer svobodne, ne pa tudi poštene;
• zmanjševanje verodostojnosti Hrvaške v mednarodni skupnosti, poslabšanje odnosov z mednarodnimi dejavniki moči, zaradi česar je članstvo v evro-atlantskih institucijah vse bolj oddaljeno, Hrvaški pa so nekajkrat grozile celo mednarodne sankcije;
