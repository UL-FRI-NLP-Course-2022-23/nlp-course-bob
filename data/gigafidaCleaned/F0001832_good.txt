Dominik Čander okoli sebe še vedno zmore sejati dobro razpoloženje.
Najbolj ga tarejo skrbi za Terezijino zdravje, sicer pa ima v sebi veliko vedrine in moči.
Vsako jutro vstane ob šestih, pozajtrkuje in najprej prebere časopis.
Izpusti dogajanja po svetu, podrobno pa se posveti dogodkom iz naših krajev.
Potem preživi dan ob svoji ženi, ki ji njegov optimizem daje voljo do življenja.
Tik ob njej rad prebira svoje sto let stare knjige s porumenelimi listi in platnicami.
