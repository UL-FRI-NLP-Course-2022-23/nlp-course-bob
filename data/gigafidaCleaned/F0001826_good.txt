Predsednik Putin je na pogovorih v Kremlju ponovil svoj predlog o zmanjšanju jedrske oborožitve na obeh straneh - na vsega 1500 jedrskih konic.
To naj bi dosegli do leta 2008, je njegove besede povzel namestnik ruskega zunanjega ministra Georgij Mamedov.
Ameriški odgovor pričakujejo v Kremlju že avgusta, ko bo Moskvo obiskal obrambni minister Donald Rumsfeld.
Georgij Mamedov je dodal, da je sporazum ABM/PRO iz leta 1972 po ruskem mnenju še vedno »eden najpomembnejših elementov strateške stabilnosti v svetu«.
Condoleezza Rice je odgovorila, da ZDA načeloma ne nasprotujejo zmanjšanju števila raket z jedrskimi konicami, vendar le do ravni, ki bi še zagotavljala varnost države.
Po ministrovih besedah je bil holding ustanovljen iz treh razlogov.
Prvi je enotno nastopanje domačih proizvajalcev električne energije na prostem trgu, ki bo zaživel leta 2003.
Enotni nastop naj zagotovi večjo konkurenčnost, zlasti pa učinkovitejše gospodarjenje, kakor je bilo doslej, ko so podjetja nastopala ločeno.
Drugi razlog je izvedba projekta hidroelektrarn na spodnji Savi.
Koncesijska pravica za izrabo energetskega potenciala spodnje Save je dodeljena Savskim elektrarnam Ljubljana.
A ker tega niso zmožne samostojno financirati, ja vlada ugotovila, da je izvedba projekta mogoča, le če se slovenska podjetja za proizvodnjo električne energije združijo.
Tretji razlog je reševanje nekaterih problematičnih investicij, ki jih po presoji vlade ni mogoče urediti drugače kakor s povezovanjem elektroenergetskih podjetij.
Proizvodnja slovenskih HE podjetij je namreč odvisna predvsem od hidroloških razmere, ki so večinoma nepredvidljive.
Raziskave o položaju slovenskih proizvajalcev na odprtem evropskem trgu električne energije pa so pokazale, da je edina smotrna rešitev njihova integracija.
Seveda pa morajo osnovo za dejansko decentralizirano državo pripraviti državni organi.
Ti so res v Ljubljani.
V njih pa delajo Slovenci, ne Štajerci, Dolenjci, Ljubljančani, Primorci ...
Pravno je pobuda geslom»Veto proti Temelinu« zamišljena kot zahteva po sprejetju zakona z ustavno močjo, ki bi pooblastil »pristojne organe, da privolijo v pridružitev Češke EU takoj potem, ko bo ta predložila izjavo, da trajno zapira temelinsko elektrarno, in se bo to v resnici zgodilo«.
Zapletena vsebina je bila nujna zato, da bi izpolnili zakonsko normo za razpis ljudske pobude, to je, da mora biti predmet pobude zadeva, ki se ureja z zakonom.
(V avstrijski pravni ureditvi je ljudska pobuda, katere izid za zakonodajalca ni obvezen, urejena ločeno od referenduma, na katerem volilni upravičenci sprejmejo za zakonodajno in izvršno oblast obvezno rešitev.
Edini referendum doslej je bil v Avstriji 5. novembra 1978, ko je 50,5 odstotka udeležencev preprečilo, da bi tedaj že zgrajena jedrska centrala v Zwentendorfu začela obratovati).
Toda tisto, kar je po Pahorjevih besedah pomembno prispevalo k dvigu ugleda parlamenta, je raven politične kulture, za katero je predsednik DZ prepričan, da se je bistveno dvignila oziroma izboljšala v primerjavi s prejšnjim mandatom.
To pa je poslancem uspelo predvsem z medsebojnim spoštovanjem različnih političnih stališč in seveda s preseganjem tovrstnih razlik.
Uspešna ocena dela pa se, kot pravi Pahor, kaže tudi v večjem zaupanju ljudi v parlament.
Državni zbor je bil namreč v preteklosti dostikrat kvalificiran kot prostor, v katerem se preveč prepira in premalo usklajuje, je pojasnil Pahor in dodal, da so nastopi poslancev v tem mandatu vendarle pokazali, da lahko po desetih letih parlamentarne tradicije dvignejo raven politične kulture in v skupno dobro presežejo razlike.
Ministrica prosila avstrijsko kolegico za podporo - Oster napad koroškega deželnega glavarja - »Slovenija naj si vzame Koroško za zgled pri ureditvi manjšinskega šolstva«
Koroški deželni glavar Jörg Haider pa se je včeraj dokaj nervozno odzval na jasno stališče komisije DZ za Slovence v zamejstvu in po svetu do načrtov koroške deželne vlade za slabitev dvojezičnega šolstva.
Slovenski parlament je pozval, naj preuči ukrepe v korist nemški manjšini v Sloveniji, in mu očital, da je Slovenija takšne težnje t. i. Staroavstrijcev »ignorirala, tako da sta morala dežela Koroška oz. Avstrija priskočiti na pomoč, da je ta skupina lahko sploh preživela«.
»Slovenija naj s takimi prispevki proti Koroški vendar neha in si vzame Koroško za zgled pri ureditvi manjšinskega šolstva,« citira tiskovna služba koroškega deželnega glavarja.
Po njegovem so avstrijski oz. koroški sosedi že dovolj naredili za dobre sosedske odnose, zdaj pa je na vrsti Slovenija, da naredi korak naprej, denimo da poskrbi za pravično rešitev pri odškodovanju posestev Avstrijcev, ki so bili »nepravično razlaščeni v totalitarni Jugoslaviji«.
Notranji minister Rado Bohinc pa je predstavil ključne novosti s področja reforme državne uprave.
Gre za predloga zakona o državni upravi in o javnih agencijah.
Prvi zakon je sistemski, njegove ključne novosti pa so racionalizacija organov v sestavi, ki naj več ne bi bili samostojen proračunski porabnik in naj ne bi več imeli svojih strokovnih služb.
Po novem naj bi imeli v ministrstvih samo po enega državnega sekretarja, ki naj bi bil politični funkcionar.
Vrh strokovne piramide in upravnega menedžmenta pa naj bi predstavljal generalni direktor.
Z zakonom o javnih agencijah pa naj bi omogočili ustanavljanje organov z javnimi pooblastili, ki niso del državne administracije.
S sklepom ustavnega sodišča, da zavrne predlog RTVS o odložitvi izločanja treh odstotkov sredstev iz zbranega rtv-prispevka za lokalne rtv-postaje se je javni zavod dokončno spet znašel v vlogi nekakšne žrtve političnih okoliščin.
Določilo o prelivanju sredstev iz rtv-prispevka v strgane žepe lokalnih rtv-medijev so poslanci zapisali v novi zakon o medijih, potem ko so ugotovili, da so lokalnim radijcem naložili le bremena, ne pa tudi olajšav.
Kar so z levico dali, so z desnico pač vzeli, v skladu s pomanjkanjem vsakršne vizije razvoja na medijskem področju.
RTVS v tem primeru ni žrtev nekakšnih političnih igric poslancev, ampak natanko te brezciljnosti v medijski krajini.
In seveda pomanjkanja razvojne strategije, predvsem pa lastnega neposluha za vlogo in pomen takšne javne ustanove, kakršna bi morala biti glede na zakone in statut.
Kljub številnim pojasnilom, ki jih je bil deležen novinar Vašega časopisa, ki spremlja izpostavljeno tematiko, se slednji še naprej sprašuje o razlogih za dopolnitev pogodbe s členom, »da pogodba začne veljati šele, ko je sprejet državni proračun za leto 2001«.
Navaja, da je nemogoče razpisati javno naročilo, če sredstva v trenutku razpisa niso zagotovljena.
Ob tem je bil seznanjen, da so bila sredstva za nakup čolna v državnem proračunu planirana, da pa bi bil podpis pogodb zaradi med tem sprejete uredbe o začasnem financiranju Republike Slovenije v obdobju januar- marec 2001, s katero pa prevzemanje obveznosti za obdobje po zaključku začasnega financiranja ni bilo urejeno, brez te klavzule v nasprotju z zakonodajo, ki ureja javno financiranje.
Zato seveda ni pričakovati, da bi lahko tako dolgoročno in ob vseh nasprotjih razmišljali v srcu Balkana.
Turizma ni brez narave in kulture
Kaj naj bi torej Rusija dobila v tej kupčiji stoletja?
Za začetek v resnici predvsem ameriško jamstvo o drastičnem zmanjšanju jedrskih konic, saj Moskva kratko malo ne zmore več vzdrževati nekdanjega vojaškega ravnovesja z ZDA.
Nova oboroževalna tekma bi Rusijo v finančnem pogledu dokončno spravila na kolena.
To je potrdil tudi obrambni minister Sergej Ivanov, ki pravi, da bi bilo vračanje v čase hladne vojne v bistvu samomor za državo.
Tudi zato Putin tako vneto predlaga, naj obe strani do leta 2008 zmanjšata število jedrskih konic na vsega 1500.
Američani jih imajo zdaj okrog 7500, Rusi pa nekaj manj kakor 6500.
A brez ovir in zapletov kajpak ne bo šlo.
Washingtonu se je posrečilo, da je Moskvo »prepričal«, da je sporazum ABM zastareli produkt hladne vojne in da mora prav zato čim prej na smetišče zgodovine.
Toda nekaj podobnega trdi tudi Moskva, ko gre za pakt Nato, ki je prav tako dete hladne vojne, pa vendar še živi in se celo širi.
Če imajo Američani prav, kar zadeva sporazum ABM, imajo Rusi nedvomno še bolj prav, kar zadeva Nato, ki povsem nelogično obstaja zgolj zaradi ameriških političnih in vojaških interesov.
Zato bosta morebiti že v bližnji prihodnosti potrebna nov kompromis in nova - velika trgovina.
Le kaj si bosta Putin in Bush takrat delila pod pultom?
Avstrija je potegnla kratko
Študija je še enkrat potrdila tudi že znano dejstvo, da mnogi Čehi niso zadovoljni s spoznanjem, da jim v prvih nekaj letih članstva v Uniji najverjetneje ne bo omogočeno popolnoma svobodno iskanje dela na ozemlju »starih« članic.
Nekakšen obliž na rano so zato izjave, kakršna je bila izjava španskega zunanjega ministra Josepa Piquéja med nedavnim obiskom v Pragi in pogovori s češkim kolegom Janom Kavanom : poudaril je, da bodo oblasti v Madridu prostemu pretoku delovne sile iz Češke morda bolj naklonjene od EU kot celote.
Izraelski in palestinski intelektualci zavračajo mnenja in dejanja politikov, ki jih potiskajo v »morje sovraštva«
Kako sta se po padcu berlinskega zidu spremenila pomen in vloga nacionalne države?
Na izredni seji je občinski svet razrešil moravškega župana, ki ima že osem mesecev tudi državno službo - Nadomestne volitve
Slovenski gozdovi se starajo in zaraščajo
»VO-KA je izmerila preveč«
Novost letošnjega Trnfesta predstavlja tako imenovana Emonska promenada.
Gre za nekakšno tržnico kulturno umetniških dobrin, ki bo v zadnjem tednu festivala, od 27. avgusta do 2. septembra, zasedala Emonsko ulico.
Na njej bodo ustvarjalci prikazali, kako nastajajo različne dejavnosti, med drugim tudi cirkuške umetnosti, body painting, ulična glasba in ulično gledališče in slikanje na ulici.
Vanje se bodo lahko aktivno vključili tudi sami obiskovalci.
Emonska promenada bo tako na simbolni ravni povezala oba ljubljanska festivala - Trnfest in Festival Ljubljana, ki vsak na svoj način prispevata levji delež kulturne ponudbe mesta v poletnih mesecih.
Pozornost in zaskrbljenost vzbujajo predvsem tri določbe: da bodo organizatorji po koncu prireditev, torej po 22. uri, pozvali udeležence k mirnemu razhodu, da ne bodo točili alkoholnih pijač in da bodo organizatorji med prireditvami upoštevali določila omejitve hrupa.
Prva določba posredno spreminja namen festivala.
Ta pozablja, da Trnfest ni samo kulturni, ampak tudi družabni dogodek.
S tem, ko odpravlja možnost druženja in zbliževanja ljudi, jemlje festivalu polovico njegovih čarov, večerno življenje mesta pa pušča skorajda mrtvo.
Argument, da druženje povzroča hrup, sicer do neke mere drži, a vendarle ne gre spregledati, da več kot polovica obiskovalcev po koncu prireditve prizorišče zapusti.
Druga določba na neki način ogroža sam obstoj festivala, saj ne upošteva dejstva, da gre ves izkupiček od prodaje tako alkoholnih kot brezalkoholnih pijač za stroške festivala, ki jih Kud kljub pomoči županje in prispevkom pokroviteljev vsako leto le s težavo pokrije.
Tretja določba pa je problematična v tem, da so določila omejitve hrupa med prireditvami letos veliko bolj stroga, kar postavlja izvedbo koncertnih nastopov pod vprašaj.
Težave z omejitvami hrupa izvirajo iz Odloka o sprejemu prostorskih ureditvenih pogojev, ki Trnovo uvrščajo v hrupno precej občutljivo sosesko.
Kar v tem odloku preseneča, je, da v seznamu izjem, za katere velja manj strogi režim varovanja pred hrupom, ni zaslediti Kuda.
Slišali smo glasbo, napisano za različne instrumente - od solističnega klavirja prek najbolj pogostih inštrumentalnih duov, godalnega kvarteta do pihalnega kvinteta.
Relativno dobro zasedena blejska Festivalna dvorana je tako prisluhnila maratonskemu nastopu slovenske glasbene ustvarjalnosti in poustvarjalnosti.
Dušan Merc, trikratni kresnikov nominiranec, v svojem novem romanu preseneti s popolnoma drugačnim pisanjem, kot smo ga bili pri njem vajeni.
Potažba (naslov je po prvem slovenskem sonetu J. V. Koseskega) je po avtorjevih besedah mišljena kot literarna provokacija, kot obračun z literaturo in ustvarjalnostjo oziroma »tega romana so same besede«, je povedal v nekem intervjuju.
Slovenska filharmonija je pod vodstvom umetniškega vodja, dirigenta Marka Letonje pripravila dva programa, oba povezana s solistkama, hrvaško violončelistko Moniko Leskovar in našo mezzosopranistko Marjano Lipovšek .
Prvi nastop je pripadal Leskovarjevi, velikemu upu hrvaške glasbene scene, najbrž pa tudi mednarodne.
Spominjamo se njenega nastopa na mednarodnem tekmovanju za nagrado Evrovizije na Dunaju.
Žirija ji je tedaj prisodila »le« drugo nagrado, v naših očeh pa je bila najboljša.
Dvajsetletna glasbenica sedaj študira v Berlinu v razredu Davida Geringasa, tako kot se spodobi za vse, ki s svojo veliko nadarjenostjo prerastejo študijske razmere doma ali pri posameznih profesorjih.
Spisek njenih nagrad na tekmovanjih je tako dolg, da ji z nekaj menedžerske spretnosti in sreče mednarodna kariera ne more uiti.
Organizatorji Trnfesta so se ponovno - že tradicionalno - znašli v nemajhni zadregi.
Tako kot vsako leto, so pri organizaciji kulturno umetniškega programa tudi tokrat soočeni s kopico težav, ki jih povzročajo določbe upravnih organov glede izvedbe javnih shodov in prireditev.
S takšnimi težavami se resda srečujejo najbrž vse javne prireditve, a so te projektom Kuda France Prešeren še predobro znane.
Zahteve upravnih organov so letos še posebej številne in ostre.
Drobci življenjskih zgodb preprostih kmečkih fantov in mož, ki jih je volja političnih in vojaških voditeljev iztrgala iz ustaljenega sožitja z naravo in družbenim okoljem ter se surovo polastila njihovih življenjskih usod (in usod njihovih bližnjih) s svojim nerazumnim smrtonosnim hazardiranjem za domnevno najvišje državne ali nacionalne interese, v izpovedih protagonistov v slovenščini, italijanščini in madžarščini preraščajo v splošno spoznanje o univerzalni tragični usodi vojakov oziroma mobilizirancev vseh front in vojn.
Z zelo preprostimi in konkretnimi vojaškimi prizori izza zaklonov (delitev tobaka ali žganja iz paketov od doma, večjezično petje Svete noči ob božičnem drevescu, skupen strah pred domala demoničnimi poveljniki ...) uspeva ustvarjalcem prepričljivo prikazati tudi žlahtne trenutke moškega tovarištva, najgloblje človeške solidarnosti in dostojanstva med pripadniki različnih narodov in celo sovražnih vojsk.
S poetično stiliziranimi domišljijskimi prizori srečanj očeta, brata in ženina s hčerko, sestro in nevesto pa razširiti pogled tudi na mnogokrat prezrti, a zato nič manj dramatični del osebne tragike, ki od znotraj razjeda vojaka na fronti.
Gre za stiske in čustvena bremena, ki jih prinaša vsak vojak s seboj ali zaradi neurejenih razmer doma ali neuresničenih čustvenih oziroma ljubezenskih razmerij ali preprosto zaradi strahu za svoje najbližnje, skromno imetje in pred povsem negotovo lastno prihodnostjo.
Zaključni prizor, v katerem Večni vojak v podobi strumnega avstro-ogrskega častnika z golo sabljo brezčutno preseka božično drevesce in s tem hipoma razveljavi pravljično podobo posvečenega miru in novega upanja, v kateri so se za trenutek povezale in ubrale med seboj usode vojakov treh narodnosti in dveh nasprotujočih si vojska, deluje v vsej uprizoritvi najbolj nasilno, njegovo sporočilo pa najbolj črnogledo.
Drastično nas opozarja, kako zlahka pozabljamo na izročilo prednikov in kako se vselej znova in vsepovsod najdejo mogočneži, ki zmorejo hipoma razdejati stežka vzpostavljene krhke in občutljive vezi med ljudmi.
Kroniko Rajhenburga je zbral in napisal učitelj Jožef Kovač, pri tem pa mu je pomagal njegova svetost visokorodni gospod grof Eberhard, posestnik graščine sredi devetnajstega stoletja.
Tudi v njej najdemo podatek, da je leta 1439 nastal hujši spor med dvema bratoma iz rodbine Rajhenburških vitezov, ki se je za oba končal precej tragično.
Zgodbe o tem dogodku so si precej različne.
Eames Demetrios je za Delo govoril v prostorih dunajskega muzeja uporabne umetnosti, kjer bo do konca septembra na ogled velika razstava del Charlesa in Ray Eames.
Demetrios je vnuk Eamesovih, sin njune edinke.
Krščen je bil po priimku deda Charlesa in babice Ray.
»Od petih vnukov Eamesovih jaz najbolj skrbim za njuno zapuščino,« pravi.
1953 V Panmunjomu je bila podpisana pogodba o premirju v korejski vojni.
Takšen je bil Ötzi
Pesniki pišejo poezijo, da z njo izražajo čustva, včasih pa vede ali nevede napovedujejo tudi svojo prihodnost.
Psihologi in lingvisti so ugotovili, da so mnogi izmed njih, ki so si pozneje vzeli življenje, to nakazali že v pesmih - določene besede in jezikovne vzorce lahko beremo kot znamenje tragične usode.
Raziskovalci so uporabili računalniški program, ki šteje besede v pisanem besedilu.
Primerjali so 156 pesmi devetih pesnikov, ki so naredili samomor, in 135 pesmi devetih, ki tega niso storili.
Ustvarjalci, ki so jih vzeli pod drobnogled, so bili približno iste starosti, imeli so podobno izobrazbo in živeli v istem času, bili pa so različnih narodnosti.
Znanstveniki z univerze v Pensilvaniji so primerjali 1100 ljudi z zelo napredovano obliko luskavice in 16.000 bolnikov z zmerno obliko bolezni.
Ugotovili so, da prvi veliko pogosteje zbolijo za kožnim rakom.
Kakšna je vzročna povezava med obema pojavoma, pa za zdaj ni znano.
V razvitem svetu DDT ne uporabljajo več, za revne države pa je edino učinkovito sredstvo za zatiranje malarije.
Druga, ki ne povzročajo tako velike škode okolju kakor ta pesticid, so zanje predraga.
Z nemih sten so spregovorile freske
Končno podobo so ustvarjalci po dolgotrajnih pripravah nadeli šele prejšnji konec tedna oziroma v nedeljo, ko so osnutke - večinoma figuraliko - s tako imenovanih kartonov prenesli na stene.
»Z ostrim predmetom so povlekli črte na kartonu, ki so ga položili na steno, in motiv vtisnili v sveži omet.«
Risbo so nato približno v sedmih urah, dokler je bil omet vlažen, sicer se pokažejo bele lise ali začne odstopati, pobarvali s posebnimi pigmenti.
»Spet karseda skrbno, kajti vezava lahko povzroči, da barva izgine, da nazadnje na steni ni ničesar,« pravi Maja Žura, ki si je za motiv izbrala Rafaelovega renesančnega angelčka.
»Freska je resda starodavna tehnika, ki so jo poznali že v starem Egiptu, Grčiji ..., a vrhunec je doživljala v renesansi in baroku.
Drugi študentje so, potem ko so po Reharjevih besedah opustili misel, da bi ustvarili neko celoto, povezano s Štanjelom in Krasom, posnemali egipčanske freske, se odločili za naivske figure, za reprodukcije Giorgia De Chirica ali za motive, ki so jim blizu.«
Pa so ti morebiti nekoliko manj pomembni, predvsem da so se učili zahtevnega umetniškega postopka.
In če sta se zanj (dolgoročno) navdušila vsaj dva ali trije med njimi, je po profesorjevem razmišljanju uspeh velik.
Preden se so lotili končnega postopka - poslikave, so si udeleženci delavnice ogledali freske v Hrastovljah in obiskali akademskega slikarja in restavratorja Viktorja Snoja, ki jim je nazorno spregovoril o omenjeni tehniki zidnega slikarstva.
To je bila močna spodbuda, dober ustvarjalni odriv.
Finančnica PSM Jadranka Dakič pojasnjuje, da bodo s prodajo komercialnih zapisov, ki jo organizira banka Raiffeisen, uravnavali kratkoročno likvidnost
Pozabili na premoženje v ZRJ?
»Upam da se bo Opec odzval na potrebe trga,« je v sredo dejal Klaus Rehaag, vodja mednarodne agencije za energetiko v Parizu.
Rehaag meni, da se je Opec še za eno znižanje črpalnih kvot odločil zaradi opaznega zmanjšanja povpraševanja po nafti, deloma pa je k tej odločitvi botroval tudi Irak.
Ta je v začetku junija začasno prekinil dobavo 2,1 milijona sodov nafte na dan, kar pomeni 5 odstotkov svetovne proizvodnje, ker se ni strinjal s spremembami v dogovoru nafta za hrano.
Kljub pričakovanjem pa izpad iraške nafte ni povzročil podražitve, ampak se je nafta pocenila.
Jamarski reševalci rešili štirinožca
Motorist umrl
- V noči na sredo je neznani zlikovec na steno mrliške vežice v Ilirski Bistrici z razpršilcem napisal več grafitov ter naredil za približno 50 tisoč tolarjev škode.
Plavalci so ostali pri treh od skupno šestih slovenskih kolajn.
Roko Čoko (400 m mešano) in Manja Veldin (200 m delfin) sta zasedla 6. mesto, kot zadnja pa je v finalni preizkušnji na 100 m prsno nastopila Jeseničanka Anja Klinar in zasedla 5. mesto.
Danec Ole Olsen, direktor tekmovanja GP in trikratni svetovni prvak, je v Vojensu zgradil pravi speedwayski center, v katerem je bila doslej vsako leto tudi dirka za VN Danske.
S tem se lahko pohvali le še Linköping, ki je bil prizorišče vseh šestih dirk za VN Švedske, vendar pa ga bo letos zamenjal Stockholm.
Zadnja dirka je bila v dosedanjih 6 letih tekmovanja GP kar trikrat v Vojensu.
Američan Hamill si je z zmago leta 1996 v zadnjem hipu priboril edini naslov svetovnega prvaka, kar je leta 1999 uspelo tudi Švedu Rickardssonu.
Lanski prvak Anglež Loram pa je leta 1997 v Vojensu zabeležil prvo od dveh zmag za GP. Favoritov za zmago na jutrišnji dirki je velikom.
Rickardsson (Šve), Loram (VB), Hamill in Hancock (oba ZDA) so v Vojensu že stali na najvišji stopnički.
Lani je zmagal Hancock.
Med favorite lahko štejemo tudi letošnje ekipne svetovne prvake Avstralce, med katerimi je Crump v izredni formi.
Seveda pa bo tudi vodilni v skupnem seštevku Poljak Gollob še naprej skušal ostati v vodstvu.
Danci pa stavijo na mladega Pedersna, ki izrabi vsak trenutek za trening na tej progi.
Helena Javornik o razlogih, zakaj je ne bo na SP
»Ker mi je direktor AZS Boris Mikuž pred dvema mesecema obljubil (rekel je dobesedno, da ne bo nobenega problema s kritjem stroškov), da se bom lahko nemoteno pripravila za SP, sem zaključne priprave načrtovala s trenerjem Helmutom Stechemesserjem, v Los Angelesu pa bi se pripravljala skupaj z Avstrijko Stephanie Graf.
V ceno specialnih priprav, ki bi jih morala opraviti v Edmontonu, je vključena letalska vozovnica, ki bi jo tudi sicer potrebovala za pot čez lužo, cena bivanja pa bi bila 90 dolarjev, kar je bržkone manj, kot bi plačala za 'priprave' v Kanadi.
Vse skupaj bi stalo milijon tolarjev.
Plača v slovenski vojski in denar od sponzorja Cometa, ki mi je letos namenil precej manj denarja kot v preteklih sezonah, pač ne zadostujeta, da bi se lahko pripravljala tako kot moje tekmice in si vse plačala sama.
Od AZS letos nisem, navkljub obljubam, dobila nobene pomoči.
Ker moram plačevati avstrijskega trenerja, si pač ne morem privoščiti tako velikega stroška.
Pa tudi za nos se ne pustim vleči,« je prvi razlog za odpoved obrazložila 35-letna Zrečanka in dodala, da s svojim trenerjem komunicira prek interneta, priprave v Kaliforniji pa bi bile edine v letošnji sezoni, na katerih bi bila skupaj.
Slalomisti nadaljujejo v Nemčiji
Rim - Na olimpiadi gluhih v Rimu sta včeraj nastopila dva Slovenca.
Atlet Primož Povše je v polfinalu teka na 100 m zasedel 15. mesto, kolesar Samo Petrač pa je na 50-kilometrskem kriteriju odstopil.
Danes bo iz slovenskega tabora nastopila le košarkarska reprezentanca, ki se bo v četrtfinalu pomerila z Avstralijo.
Za svet vrhunskih profesionalcev je pripetljaj nenavaden, skoraj komičen: vsega nekaj dni pred njegovo domačo dirko za veliko nagrado Nemčije v Hockenheimu, vsega mesec dni po tistem, ko sta podaljšala pogodbo do konca sezone 2002, je Eddie Jordan, lastnik istoimenskega moštva formule 1, odpustil svojega prvega voznika Heinz-Haralda Frentzna.
Bo kar držalo, da z Irci ni dobro zobati češenj.
Pot v Evropo vodi prek domačih igrišč
Francoskemu šampionu, svetovnemu prvaku v težki kategoriji v letih 1993, 1995 (tudi v odprtem razredu) in 1997 ter olimpijskemu zmagovalcu v Atlanti '96 in Sydneyju 2000 se ni bilo treba posebej naprezati za pojasnilo: »Francoski starši na judo gledajo kot na zelo vzgojen šport, ki mlade bogati in jim pomaga ohranjati osebnostno ravnotežje, kar zadeva moralna načela in spoštovanje.
Ker to očitno verjamejo, ni naključno pri nas kar 600.000 judoistov vseh starosti.
Seveda pa se jim to ni vcepilo v glave kar samo po sebi.
To je sad visoke kakovosti, ki jo ponuja francoska judoistična šola.
Učitelji niso podkovani le tehnično in anatomsko, temveč posedujejo tudi ustrezna psihološka znanja.
To so potemtakem večstransko izobraženi ljudje.«
Bruselj - »Popolnoma nedolžen sem,« je na vprašanje sodnika Almira Rodrigueza pred senatom haaškega sodišča odgovoril hrvaški general Rahim Ademi.
Obtožnica ga bremeni odgovornosti za »umore srbskih civilistov in ranjenih vojakov in za kruto ali nečloveško ravnanje in teroriziranje prebivalstva« v Medaškem žepu od 9. do 17. septembra 1993.
Banjaluka - Parlament Republike srbske je v sredo zvečer v prvem branju sprejel osnutek zakona o sodelovanju s haaškim tribunalom za vojne zločine na območju nekdanje SFRJ, ki določa pogoje za aretacijo domnevnih vojnih zločincev na ozemlju Republike srbske in njihovo izročitev tribunalu.
Besedilo zakona zaradi avgustovskih parlamentarnih počitnic pred septembrom ne bo dokončno pripravljeno.
Osnutek je po štiriurni razpravi podprlo 45 poslancev parlamenta srbske entitete BiH, štirje poslanci so glasovali proti, medtem ko se jih je 25 vzdržalo glasovanja.
Buenos Aires - Novi slovenski veleposlanik v Buenos Airesu Bojan Grobovšek je izročil poverilna pisma argentinskemu predsedniku Fernandu De la Rui.
V pogovoru sta med drugim poudarila, da so politični odnosi med državama zelo dobri, gospodarske stike pa bi bilo potrebno okrepiti.
Argentinskega predsednika, ki je izrazil tudi interes za obisk v Sloveniji, je posebej zanimalo slovensko približevanje Evropski uniji, zelo pozitivno pa je ocenil dosežke slovenskega gospodarstva.
Dela slovesnosti ob izročitvi poverilnih pisem so se udeležili tudi predstavniki argentinskih Slovencev iz vseh tamkajšnjih slovenskih društev in klubov.
Očitno je bila to organizirana akcija desnega krila v deželni koaliciji, ki mu sicer ni uspelo preprečiti sprejema zaščitnega zakona v parlamentu, zato pa bo vse storilo za zaviranje njegovega izvajanja.
Tako je blokiralo tudi predsednika deželnega odbora Renza Tonda, ki je tako kakor njegov predhodnik Roberto Antonione kazal pripravljenost za reševanje vitalnih materialnih problemov manjšine.
V rebalansu deželnega proračuna, s katerim so v sredo prerazporedili skoraj 400 milijard lir raznih postavk, bi bilo treba le malo dobre volje za manjšino, a je ni bilo.
Za kaj je šlo?
»Dokler tega problema ne uredijo na človeški način, ni mogoče govoriti o človekovih pravicah v Rusiji.
Moralna dolžnost kongresa je, da ustavi genocid,« je odločno izjavila.
