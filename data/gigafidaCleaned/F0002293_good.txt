DOBRI GOSPODARJI - Ribniškemu županu Jožetu Tanku se ne more pripetiti, da bi občinski svetniki glasovali o "nezaupnici županu", kot se je zgodilo kočevskemu.
Pa ne toliko zato, ker bi se Tankov način dela tako zelo razlikoval od Vebrovega - za oba je namreč slišati, da sta precejšnja avtokrata - ampak predvsem zaradi načela dobrega gospodarjenja, ki mu sedanji ribniški občinski svet sledi že od začetka svojega delovanja.
Tako jim bo moral župan že kmalu po bližnji prireditvi "Srečanje v moji deželi" - ta bo 6. julija - podrobno poročati o porabi občinskega denarja za to prireditev.
Dober gospodar mora ostati dober gospodar, pa četudi gre za prireditev, ki bo ime Ribnice ponesla po celem svetu.
Na predavanju psihologinje Marje Strojin so dijaki spoznali, kakšno razsežnost zavzema nasilje, v kakšnih oblikah se pojavlja, ugotovili pa so tudi svojo vpletenost v nasilje.
Pogovarjali so se še o umoru, kot najhujši obliki nasilja ter čustvih, ki ga spremljajo.
Prof. Magdalena Goršin je vodila literarno delavnico, kjer so dijaki oblikovali časopis.
Prispevki govorijo o problemih, ki tarejo mlade.
Prof. Mateja Rems pa je o nasilju izvedla tudi anketo, ki je pokazala, če so dijaki vpleteni v nasilna dejanja.
