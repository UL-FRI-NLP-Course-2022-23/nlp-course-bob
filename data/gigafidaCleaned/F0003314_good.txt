Leto 1904: Ford doseže avtomobilski rekord 146 km na uro, dograjena je čezsibirska železnica, v New Yorku pa odpro podzemeljsko železnico.
Rolls in Royce se dogovorita za skupno tovarno avtomobilov.
Puccini predstavi novo opero, Madame Butterfly.
Umre pisatelj ČehovZavod za zdravstveno varstvo Celje preveril kakovost vode v naravnih kopališčih in bazenih
Letos bodo lahko volili
ZAGORJE, 6. - V dneh pred občinskim praznikom, ki ga Zagorjani praznujejo v spomin na dogodke v noči na 9. avgust 1941, izvajalci del pospešeno uresničujejo različne naložbe, ki jih nameravajo predati namenu ob tej priložnosti.
Največja med njimi je obrtno-industrijska conav Kisovcu pri Zagorju, ki naj bi bila nared 1. septembra.
CELJE - V okviru delavnic za staro in mlado, ki jih pripravlja celjski Pokrajinski muzej na temo razstave Habsburžani, bodo še danes ustvarjali na temo Jaz kot medaljer, saj so glina, mavec in testo pravšnji materiali za izdelavo medalj.
Od 11. do 13. avgusta v različnih tehnikah slikali portrete Habsburžanov, saj bo tema Naslikal sem Habsburžana.
LJUTOMER - V Ljutomeru se bodo v nedeljo, 9. avgusta, spomnili 130-letnice Tabora v tem kraju.
Nekaj prireditev so že pripravili, v petek, 7. avgusta, bodo v domu kulture podelili denarne nagrade in občinska priznanja za letos, ob 20. uri pa bo nastop foklorne skupine Tineta Rožanca.
V soboto bo tradicionalni sejem po celem Lotmerki, vrhunec praznovanj pa bo v nedeljo ob 10. uri v spominskem parku.
Slavnostni govornik bo predsednik SAZU prof. dr. France Brnik, pričakujejo pa tudi predsednika RS Milana Kučana.
Predstavili se bodo gledališke skupine in pevski zbori, popoldne pa bodo na hipodromu konjske dirke.
V Petrolu so pričakovali, da bo država kot solastnica s subvencionarjem rafinerijskih cen pomagala, da bo rafinerija delovala uspešno in da delovna mesta ne bodo v nevarnosti.
Zaradi brzdanja inflacije se to ni zgodilo in tudi v prihodnje na državno pomoč ne bi bilo mogoče računati, ker Evropska unija prepoveduje subvencioniranje proizvodnje energije.
Resolucija o strategiji rabe in oskrbe Slovenije z energijo, ki jo je državni zbor sprejel konec leta 1996, je predlagala preučitev vloge lendavske rafinerije v slovenskem energetskem gospodarstvu.
Petrol je naročil podjetniški študiji: v prvi je francoski Technip ugotovil, da rafinerija na našem trgu v nobenem primeru ne more poslovati uspešno, slovenski IBE pa je v drugi zavrnil upravičenost graditve termoelektrarne na mazut.
Zadnja (revizijska) študija londonske družbe Arthur Andersen je potrdila tisto, kar je že bilo znano: rafinerija Lendava nima prihodnosti.
Borzni indeks SBI je od 1.384,86 točke v začetku julija porasel na 1.909,78 točke na koncu meseca, dne 28. julija pa je dosegel najvišjo zgodovinsko vrednost 1.918,39 točke (ki jo je, mimogrede, že v avgustu spet presegel).
Podatkov za borzni indeks obveznic (BIO) nam z borze tokrat izjemoma niso poslali.
V družbah za upravljanje sicer menijo, da se čista vrednost delnic PID uporablja le za izračun provizije družbam.
Poleg tega pa je bil v omenjenem spornem letu 1996 že sprejet zakon, ki je zagotavljal državno kritje s premoženjem za privatizacijsko luknjo, zaradi česar v nobeni od družb niso videli posebnega smisla, da bi zmanjševali vrednost delnic.
Sicer pa so družbe za upravljanje postale davčne zavezanke šele lani.
Stanislav Valant napoveduje, da se bodo na odločbo davčne uprave pritožili.
- Za dosedanje imetnike hranilnih knjižic so v Gorenjski banki d.d.
Kranj pripravili poseben gotovinski račun, s katerim želijo zamenjati hranilne knjižice, saj je poslovanje z njimi zastarelo in zamudno tako za komitente kot za banko.
Padla v vodno zajetje in se utopila
"V restavracijo je prišel mlad fant in si za točilnim pultom naročil pijačo ter rekel, da gre sedet ven na teraso.
Pil je kavo in kokakolo.
Kasneje sem videl, da je pokadil tudi ogromno cigaret.
Kaže, da je še malo 'tuhtal'.
Vse se je zgodilo v trenutku, jaz sem bil zaseden za točilnim pultom, ko sem s terase zaslišal jok deklice, ki je z mamo in bratcem sedela za sosednjo mizo.
Gospa z otroki je videla, kako je fant stopil na ograjo in ga vprašala: 'Kaj pa delaš?', takrat pa se je odrinil in skočil v globino," je povedal Dževad Fatić, natakar restavracije v Nebotičniku, ki je bil zaradi nesrečnega dogodka zelo pretresen.
Povedal je še, da je fant sedel na terasi kakih 15 minut, spil pijačo in...
Pri pregledu golfa pa so policisti našli zanimive predmete, ki pričajo, da se ubežnika dobro spoznata na svoje "delo".
V njem so namreč našli originalne tablice golfa, ki je bil v ponedeljek ukraden v Ljubljani.
Poleg pa sta bila še dva kompleta registrskih oznak, ukradenih v Ljubljani, in sicer prav tako v ponedeljek.
V vozilu so bili še dve avtomobilski gumi in avtoradio, ki so bili ukradeni včeraj zjutraj v Piranu.
Mevludin je imel poleg tega v golfu še vozniško in prometno dovoljenje nemškega turista za vozilo golf, zaradi česar so sklepali, da so avto ukradli tudi nemškemu državljanu.
Včeraj malo pred 11. uro je turist res poklical in prijavil tatvino golfa v Portorožu.
Če ste vroči in potni, nikoli ne skačite v vodo, saj lahko telo ob tem doživi šok.
Telo je treba postopoma privaditi na temperaturo vode, prav tako pa je na neznanih mestih skok v motno vodo lahko usoden, saj se pod gladino lahko skrivajo različne nevarnosti.
Nikoli ne plavajte s polnim želodcem in čeprav ste kondicijsko dobro pripravljeni, na daljše razdalje nikoli ne odhajajte plavat sami, saj lahko tudi vrhunske športnike v morju obide slabost.
In ta je lahko usodna.
Vprašanje: Dobili ste potrdilo, da ste bili kot otrok med vojno evakuirani za 3 mesece.
Kam naj se zdaj obrnete?
LJUBLJANA, 6. - Zaradi prenove kanalizacije na Vodnikovem trgu so morali za nekaj metrov premakniti tudi eno izmed štirih kontrolnih tehtnic na osrednji tržnici, ki so jih pred letih postavili, da bi kupce ubranili pred goljufivimi branjevci.
"Tehtnice smo postavili na lastno pobudo, tako da lahko potrošniki, ki se čutijo oškodovane, takoj preverijo težo nakupljenega blaga in o morebitni goljufiji nemudoma obvestijo tamkajšno pritožno pisarno," je pojasnil direktor Ljubljanskih tržnic Miro Košir in dodal, da je goljufij iz leta v leto manj, saj so glede takih prodajalcev zelo strogi.
"Običajno jih odstranimo ali zahtevamo od pristojnega podjetja, da prodajalca zamenja."
Kot kaže, zbuja zaupanje med kupci že sama navzočnost tehtnic, saj se jih nakupovalci, kot je povedal branjevec iz Goriških Brd Boris Makuc, le redko poslužujejo.
"Mislim, da v petih letih, odkar stoji kontrolna tehtnica na Vodnikovem trgu, nisem videl niti enega kupca, ki bi prišel preverit težo.
Tega smo branjevci zelo veseli, saj vedno damo 'dobro vago' in lepo je videti, da nam kupci pri tem zaupajo."
LJUBLJANA, 6. - Javno podjetje Snaga se že kak mesec ponaša z novim kombiniranim pralno-smetarskim vozilom, ki omogoča sočasno praznjenje in čiščenje zabojnikov.
Prej sta morali to delo opravljati dve vozili, poleg tega pa je bilo staro pralno vozilo že močno zastarelo in zaradi tega večino časa v popravilu.
Kot je povedala vodja enote za odvoz odpadkov pri Snagi Marija Ruter, ima novi tovornjak rezervoar s čisto vodo in še enega za umazano vodo, samo pranje pa opravijo šobe, ki pod pritiskom brizgajo vodo.
"Zdaj v prvi fazi operemo okoli 80 zabojnikov na dan, saj jih dvakrat operemo, ker so res močno zamazani.
Kasneje, ko bodo vsi zabojniki že prestali prvo pranje, pa bo delo potekalo hitreje," je pojasnila Marija Ruter in dodala, da bi na ljubljanskem območju potrebovali vsaj še dve taki vozili.
voznikov je potrebovalo pomoč AMZS.
Dvanajstim voznikom so pomagali kar na cesti, petnajst pa so jih odpeljali z vlečnimi vozili.
Najdaljša vožnja je bila do Kraljevice.
LJUBLJANA, 6. - Ob tivolskem bajerju bodo očitno še naprej stali le temelji za slaščičarno, ki naj bi tam nadomestila čolnarno.
Prvega julija je z nekajmesečno zamudo izšel razpis za oddajo bodoče slaščičarne in zelo presenetljivo je, da se nanj ni prijavil prav nihče.
Sladkarije ob ribniku bodo očitno še dolgo le sanje otrok in mesta.
Drugo pa je, da je bila zavarovanka v samem začetku v samoplačniški ambulanti, in če ta napoti pacienta naprej, gre vsa procedura na njegov račun, torej samoplačniško.
SKD od vlade tudi zahteva, da izdela program zaščite interesov kmetijstva in z njim seznani kmete, lastnike gozdov in živilsko predelovalnih obratov ter delavce.
Vlada naj izdela tudi predloge najpomembnejših zakonov in predpisov s področja kmetijstva, gozdarstva in živilstva ter s tem seznani zainteresirano javnost in jih tudi pravočasno sprejme.
V tujini dajejo pridelovalcem konoplje subvencije, v Sloveniji pa...
- "Kampanja, ki jo je ministrstvo za notranje zadeve sprožilo zaradi gojenja navadne konoplje, nas je zelo presenetila.
Še posebno zato, ker so pridelovalci ravnali v skladu z vladno uredbo, ob njenem sprejemu pa ministrstvo za notranje zadeve in ministrstvo za zdravstvo nista nasprotovala.
Konoplja je ena od perspektivnih kultur za slovensko kmetijstvo in ministrstvo za kmetijstvo zelo podpira njeno pridelavo," je na včerajšnji tiskovni konferenci, na kateri so spregovorili tudi o zapletih z nasadi konoplje, povedal minister za kmetijstvo Ciril Smrkolj.
Skoraj zagotovo se minister za gospodarstvo Metod Dragonja na obisku v Lendavi ni počutil zelo zaželenega, ko je v Nafti razlagal, da država načrtuje konec rafinerije.
Toda vlada je končno le ugriznila v kislo jabolko.
A še nekajkrat bi morala, če bi hotela zadevo "počistiti" tako, kot je treba.
Prevzeti bi morala stare obveznosti Nafte, tako kot jih je za Slovenske železarne ali Tam, pomagati pri reorganizaciji družbe v nove razvojne programe ter ne nazadnje poskrbeti, da bi se odvečna delovna sila (govorijo o dvesto do štiristo zaposlenih od sedemstotih) lahko zaposlila v njih, za druge pa naj bi poskrbeli v ministrstvu za delo in socialne zadeve.
Če upoštevamo, da bo zaradi odločitve o opustitvi rafinerije na račun neuresničene sanacije prišlo na glavo zaposlenega tri milijone dolarjev, potem z odpiranjem novih delovnih mest ne bi smelo biti težav - če bo Dragonja le držal izrečeno obljubo o socialni varnosti, ki jo bo zagotovil zakon o zaprtju rafinerije.
LJUBLJANA, 6. - Pri ministrstvu za gospodarske dejavnosti smo izvedeli, da je slovenska stran Hrvaški za danes predlagala srečanje, na katerem naj bi se dogovorili o aktualnih vprašanjih plačila dolgov za energijo iz Jedrske elektrarne Krško, prepovedi hrvaškemu elektrogospodarstvu, da jemlje elektriko iz nuklearke, in odklopu dveh daljnovodov do Hrvaške, od katerih je Eles enega že vklopil.
"Zakonodaja o pogojih za opravljanje reproduktivne avdio in video dejavnosti natančno določa označevanje fonogramov, kar pomeni, da mora biti vsak označen vsaj z naslovom avtorskega dela, imetnikom pravic avtorjev, poustvarjalcem ter z obsegom pravic, ki jih pridobi kupec.
Inšpektorji so pri kar 189 lastnikih gostinskih lokalov, diskotek in nočnih barov odkrili, da niso imeli dovoljenja Sazasa za predvajanje glasbe javnosti.
V vseh teh primerih so skupaj zasegli 2110 fonogramov.
Našli pa so še 538 fonogramov, presnetih v domači reprodukciji, torej piratskih.
Tudi te so zasegli," pravi Roman Kladošek, glavni republiški tržni inšpektor.
Vsi kandidati so imeli na izbiro tri vpisne želje, ena od njih se je uresničila 14.132 kandidatom ali 83 odstotkom, ki torej že imajo študijsko "vizo".
Med uvrščenimi je največ kandidatov, ki so srednjo šolo zaključili letos, med njimi pa so bili najuspešnejši maturanti.
Kakšno je poznavanje novonastajajoče lokalne organiziranosti med novodobnimi nomadi - motociklisti, za katere je uveljavljeno prepričanje, da ne priznavajo mej, nam žal ni uspelo zvedeti, saj nam je Roman Jakič, poslanec LDS in novopečeni lastnik motorja, ob vprašanju ušel v dvorano.
Na nekoliko drugačen način se je izgovoru izognil njegov strankarski kolega Jože Lenič, zato pa nam je izdal, da se mu najbolj bizaren zdi Hodoš: "Tam je daleč premalo ljudi, da bi bili občina, v podobnem rangu so seveda tudi Osilnica, Kostel in še nekateri drugi."
Na primer, dr. Piciga "slovesno izjavlja", da se bo umaknila iz javne razprave, česar od nje nihče ni zahteval!
Zdravilo si predpiše sama, seveda z dovolj prepoznavnim namenom, da sogovornik od nje "zahteva" nekaj, kar je v temelju nedemokratično.
Toda po drugi strani: ali je demokratično in strokovno, če se postavimo v položaj razsodnika, kot dr. Piciga v pismu, ki določi, katerih sedem strokovnjakov je tistih "pravih"?
Ali nismo sodb vseh drugih s tem a priori razglasili za nestrokovne ali "strankarsko opredeljene"?!
Kar pa zadeva strokovnost: kako je od kogarkoli, ki je dejansko strokovnjak na primer za osnovno šolo, mogoče pričakovati, da se bo uvrstil v nekakšen kolektiv podpornikov, ki bodo, kot zapiše dr. Piciga, "javno izrekli svojo podporo reformi osnovne šole", in sicer v maniri vdanostne izjave v štirih alinejah, ki jih v pismu zopet predpiše kdo drug kot dr. Piciga, podpis pa bi nedvomno imel izjemno "strokovno tehtnost".
Gre za izjave, na primer, "da bo nova devetletka bolj kvalitetna kot sedanja osnovna šola", če naj navedemo zgolj prvo.
Podobni logiki sledijo nadaljnji pogoji in nadaljnje "diskreditacije" strokovnosti ljudi in postopkov prenove - logiki, v kateri ne govorijo argumenti in strokovnost, pa čeprav bi šlo za najbolj priznane strokovnjake in za najbolj očitna dejstva in postopke, temveč "pozicija": preštevanje "naših" in "njihovih".
Zanjo imam zgolj vprašanje: če je le ona tisti, ki v Sloveniji ve, kdo je strokovnjak, in če za stroko zadošča raven javnomnenjskih anket, kako je sploh mogoča strokovna razprava in kako je mogoče strokovno uvajati devetletno osnovno šolo in že napovedovati rezultate evalvacije prej, kot je izvedena?
Nemara pa slovensko šolstvo res potrebuje le "odrešitev" Strokovnjaka in Stranke.
Kljub uredbi o omejitvi nabiranja (kaj šele prodaje) na ljubljanski tržnici ne manjka gob
Naši in hrvaški kriminalisti razbili mrežo tihotapcev mamil
Prebivalci "spornih" zaselkov Mlini, Bužini in Škodelini končno dobili hišne številke
Na kruh ne pozabi."
Liga bo od 26. do 30. avgusta, sodelujejo Bled, Olimpija, Jesenice, Zvolen in Alba
Matjaž Žargi je bil nedavno na sestanku na Dunaju, kjer so pod okriljem Mednarodne hokejske zveze predstavili nekaj novosti v pravilih igre, ki medtem že veljajo.
Po novem bo na primer dovoljena podaja prek dveh črt, tako da podaja prek obrambne modre črte in hkrati srednje črte ni več prepovedana.
Igra naj bi bila hitrejša.
Še vedno pa je prepovedan prepovedan dolgi strel.
Odslej tudi ne bodo razveljavljali golov, doseženih z drsalko ali z nogo, če le pri tem ne bo očitna namera igralca.
Torej: gol šteje, če hokejist naključno usmeri ploščico v mrežo, ne sme pa je brcniti v gol v slogu Faika Kamberovića.
Novih je še nekaj malenkosti.
Omenimo še, da lahko sodnik po novem zapiska kazenski strel, če gre igralec čisto sam proti vratarju že z modre črte (prej rdeče).
Žargi je govoril celo o "tehničnem" golu, katerega lahko sodnik prisodi, če igralca nasprotnik nepravilno ovira, ko je sam pred praznim golom.
PRETORIJA, 6. - Na 12. svetovnem kadetskem prvenstvu rokoborcev v grško-rimskem slogu, ki je bilo minule dni v Pretoriji v Južnoafriški republiki, je pod vodstvom trenerja in vodje reprezentance Radeta Bačiča sodelovala tudi slovenska kadetska rokoborska izbrana vrsta.
Poslastica osmine finala, kot so novinarji, predvsem grški, napovedovali pred tekmo med Grčijo in Jugoslavijo, je bila to morebiti le uvodnih minutah, potem pa so Jugoslovani povsem zagospodarili na igrišču in ponižali gostitelje.
"Odigrali smo najboljšo tekmo v dosedanjem delu prvenstva," je bil na tiskovni konferenci do nasprotnikov prizanesljiv jugoslovanski trener Željko Obradović.
Kolega z grške klopi Panajotis Janakis pa se je na široko razgovoril: "Že pogled na statistične podatke pove, da smo imeli slab večer, saj smo metali le 28-odstotno.
Toda verjamem v svoje moštvo.
Brez težav smo se prebili med osem najboljših in garali bomo zato, da uvrstitev še izboljšamo."
MARIBOR, 6. - V Mariboru se je začel moški teniški turnir futurres z nagradnim skladom 10.000 ameriških dolarjev.
Mesto med 16 najboljšimi so si izborili tudi Jaka Božič, Andrej Kraševec, Blaž Trupej in Borut Martinčevič.
Na startu teka na 100 metrov z ovirami ni bilo domače Ljudmile Engquist, ki je pred mitingom izjavila, da zaradi poškodbe ne bo nastopila niti na evropskem prvenstvu v Budimpešti, edina Slovenka in Evropejka Brigita Bukovec pa je med vrhunsko ameriško - afriško zasedbo z 12,84 osvojila četrto mesto.
Z izvrstnimi 12 sekundami in 53 stotinkami, kar je drugi najboljši izid letos, je zmagala temnopolta Američanka Melisa Morrison.
Domžalčanka Lucija Živec je kot prva Slovenka testirala dirkalnik formule tri
Čakajo na zamudnike, ki zapravijo tudi čas drugih.
O napakah slovenskega turizma največ turistov premišljuje na Hrvaškem.
Z nadaljnjimi raziskavami želijo znanstveniki ugotoviti, ali je začetek Alzheimerjeve bolezni mogoče odložiti ali celo popolnoma preprečiti z dodajanjem vitamina B.
BERLIN - Leta 1997 so v tujini ukradli 12.000 avtomobilov z nemškimi registrskimi tablicami.
Puščava cveti
STANLEY - Med gradbenimi deli si je 21-letni Američan Travis Bogumill pred dnevi s pištolo za zabijanje žebljev enega po nesreči pognal v glavo.
Napenjal se je, da bi slišal razgovor med Violo in bolničarko.
Poslednji napor mu je razgnal vse misli.
Poskušal je prodreti skozi temo.
Niti ni bil dovolj prepričan, ali ima oči odprte.
Poskušal se jih je dotakniti s prsti, toda roka se ni hotela premakniti.
nRIM - Italijanski policisti so v rimskem poštnem uradu našli pisemsko bombo, naslovljeno na predsednika parlamentarne komisije za pravosodje Giuliana Pisapia.
Gre za nekdanjega tožilca, ki je v začetku leta sodeloval v preiskavi proti anarhistom, osumljenim kraje in požiga.
Italijanska policija je tako v enem samem tednu našla že štiri takšne bombe.
Za vse sumi, da so jih poslali anarhisti.
nDŽAKARTA - Indonezija namerava konec tedna umakniti z vzhodnega Timorja še 600 vojakov, kar pomeni, da jih bo z otoka umaknila vsega skupaj 1000.
To naj bi olajšalo reševanje spora o tej nekdanji portugalski koloniji.
Kljub umiku bodo imeli Indonezijci na vzhodnem Timorju še vedno 11.000 vojakov.
Občasno obstreljevanje med Indijo in Pakistanom je sicer že "običajno", a odkar sta državi izvedli jedrske poskuse maja letos, so se ti spopadi na 720-kilometrski črti prekinitve ognja (imenovani tudi črta nadzora) močno okrepili.
Samo v zadnjem tednu je namreč v spopadih izgubilo življenje že več kot sto ljudi.
V mestecu Salina so separatistični gverilci postrelili 19 ljudi.
Zaradi močnega obstreljevanja so ljudje začeli bežati s svojih domov.
Samo iz vasi Nambla jih je tako zbežalo najmanj 10.000.
Po podatkih indijske vojske sta bila v spopadih na območju Urija na severu ubita dva vojaka, štirje pripadniki obmejnih varnostnih sil in štirje civilisti.
Prav v teh dneh so portoriške oblasti sprožile nove razprave o prihodnosti otoka.
Vse več je namreč tistih, ki so prepričani, da je treba državne nejasnosti čimprej odpraviti.
Po njihovem mnenju bi bilo najbolj prav, če bi Portoriko postal 51. ameriška zvezna država.
Njegovi prebivalci se počutijo Američane, prav letos mineva sto let, odkar so politično in gospodarsko povezani z njimi.
Njihovi nasprotniki pa so prepričani, da še ni čas za kaj takega, kajti če bi Portoriko postal ameriška zvezna država, bi bilo to za njegove prebivalce nadvse drago.
Američani so otok v začetku upravljali iz Washingtona, sčasoma pa so prepuščali tamkajšnjim oblastem vse več samostojnosti.
Njegovi državljani so že leta 1917 dobili ameriško državljanstvo, leta 1952 pa je otok dobil svoj sedanji položaj, nekakšno skupnost narodov, kot navadno prevajamo angleško besedo commonwealth.
Zagovorniki sedanjega položaja so prepričani, da Portoriko za drugega ni sposoben, ker je prereven za vključitev v ameriški davčni sistem, ker ne bi bil sposoben sam financirati šolstva, socialnega skrbstva in vsega drugega, kar počno druge zvezne države.
V petdesetih letih so bili precej glasni tudi zagovorniki portoriške neodvisnosti.
Takrat je obstajala celo skrivna oborožena skupina, ki se je za samostojnost bojevala tudi z orožjem.
Sčasoma je bilo takih vse manj.
Zelo optimističa je tudi državna Agencija za davke, ki računa, da bo v avgustu zbrala nekaj več davčnega denarja kot v prejšnjih mesecih.
Ravno zaradi skromnih davčnih prihodkov se namreč Rusija nahaja v krizi, saj država ne zmore plačevati stroškov, podjetja pa ne zmorejo plačevati davkov in plač delavcem.
Zaradi visokih davčnih obveznosti država sili ljudi, da se na vse načine skušajo izogniti plačilu davkov, zato nova vlada predlaga bolj razumljive davčne stopnje, s katerimi se državljanom ne bo izplačalo goljufati državo.
Sicer pa so v okvirnem programu dela VS v avgustu položaj v Afganistanu, Burundiju, Angoli, Centralnoafriški republiki, Sierri Leone, Ruandi, Zahodni Sahari, Somaliji in na Haitiju ter mednarodno sodišče za vojne zločine na ozemlju nekdanje Jugoslavije.
