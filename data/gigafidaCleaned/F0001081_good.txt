V uradni tekmovalni sekciji Perspektive se je za vodomca in pripadajočih deset tisoč mark nagrade poleg Kruha in mleka potegovalo še šestnajst filmov novih režiserjev (avtorjev prvenca ali drugega filma), mednarodna strokovna žirija (predsednik je bil nemški filmski zgodovinar in teoretik Robert Fischer, člana pa danski scenarist Mogens Rukov in slovenski filmski teoretik in scenarist Stojan Pelko) pa je največ perspektivnosti prepoznala prav v našem.
Lirično-naturalistična drama zdravljenega alkoholika, ki že prvi dan po odpustu z zdravljenja konča v lokalni beznici s kruhom in mlekom v plastični vrečki, je pred mesecema prejel tudi zlatega leva prihodnosti na beneškem festivalu.
Cvitkovič nagrade osebno ni mogel prevzeti, ker je na filmskem festivalu v Solunu, zato pa je to naredila ekipa filma s producentom Danijelom Hočevarjem.
Na območjih, kjer večinoma živijo Albanci, se je volitev udeležilo 65 odstotkov volilnih upravičencev, v srbskih enklavah pa je na volišča prišlo 46 odstotkov volivcev.
Po podatkih Ovse se je volitev v ožji Srbiji udeležilo 57 odstotkov, v Črni gori pa 56 odstotkov »začasno razseljenih Srbov«.
Ameriško letalstvo je v nedeljo nadaljevalo napade na Kunduz na severu Afganistana, ki je bil tarča ameriških napadov že v soboto.
Zadnje mesto na severu Afganistana, ki je še v rokah talibov, so obkolile enote Severne zveze, ki je napovedala, da bo napadlo mesto, če talibi ne bodo prostovoljno položili orožja.
Nekaj talibskih vojaških poveljnikov, ki so obkoljeni na tem območju, je stopilo v stik z enotami Severne zveze in izrazilo željo po predaji, zahtevajo pa zagotovila za svojo varnost.
Ustavno sodišče sicer občanu, ki se je pritožil glede materialne dolžnosti, ni dalo v vsem prav, je pa odločilo, da je treba izvajanje materialne dolžnosti urediti z zakonom in ne z izvršilnim predpisom, kot je bilo doslej.
Ni sporno, da se za potrebe obrambe, zaščite, reševanja in podobno uvede materialna dolžnost, je menilo ustavno sodišče, vendar je treba natančno urediti pogoje, omejitve in kriterije za njeno izvajanje, vključno s kriteriji za nadomestila in odškodnine.
To pa mora urediti zakon, ne uredba vlade, ki je poleg tega doslej predvsem urejala dolžnost občanov, manj pa obveznosti države, na primer glede odškodnin.
Ivan Kebrič je edini napovedal, da bodo že na jutrišnji seji poslanske skupine razpravljali o omenjeni temi.
Bistvo vsega je, tako Kebrič, da imajo svetniki pravico sprožiti ustavni spor.
»Če bi svet ukinili, bi nastalo vprašanje, kako bi sploh bilo mogoče sprožiti ustavni spor.
Stvar ni enostavna.«
Nazadnje smo Jelinčiča še enkrat povprašali, kako je pravzaprav z ustno obljubljenimi podpisi, češ da mu jih več ali manj vsi odrekajo.
Kdo konkretno mu jih je torej obljubil?
»Podpise za predlog o ukinitvi državnega sveta so nam obljubili opozicijski poslanci.
Tisti, s katerimi smo se pogovarjali, so vsi zagotovili, da bodo takšen predlog z veseljem podpisali.
Zdaj pa so se očitno prestrašili ali pa so jih predsedniki strank vzeli v svoje roke.
Večino tako ali tako skrbijo samo lastni interesi, všeč jim je, da sedijo v parlamentu in delajo samo tisto, kar jim prinaša korist.«
(Pre)majhna pripravljenost oziroma počasni premiki pri spreminjanju zdajšnjega stanja pa se po besedah Olupove pozna tako kot v politiki kot tudi na področju zaposlovanja.
»Ženske v Sloveniji predstavljamo skoraj polovico vseh zaposlenih in prav tako kot moški delamo polni delovni čas.
Kljub temu pa zaradi materinstva in nosečnosti težje najdemo zaposlitev, večinoma zasedamo nižja delovna mesta, imamo manjše karierne možnosti in prejemamo za enako ali enakovredno delo v povprečju nižje plačilo.«
Na družinskem področju vidi direktorica urada rešitev v usklajevanju družinskih in poklicnih dejavnosti staršev.
»Napredek na tem področju je sicer že viden.
To pa lahko pripišemo izključno drugačnemu dojemanju nove generacije o tem, kaj je to družina in kaj pomeni delitev družinskih obveznosti.«
Težave lahko po njenih besedah pričakujemo, ko bo stopil v veljavo zakon, ki bo omogočil tudi očetom, da koristijo porodniški dopust.
Bo pa zakon pozitivno vplival na zaposlovanje žensk, saj ne bo več samo po sebi umevno, da bo prav ženka tista, ki bo denimo zaradi bolezni otroka odsotna z delovnega mesta.
Za koliko se je v zadnjih dneh zmanjšala poraba govedine in mesnih izdelkov iz govejega mesa pri nas, statistiki v prehrambeni branži še niso izračunali, saj podatke o upadu povpraševanja (in prodaje) v zadnjem tednu še zbirajo, kot pravi Franc Čampa, sekretar združenja gospodarsko interesnega združenja (GIZ)Meso in izdelki pri Gospodarski zbornici Sloveniji.
Je pa že jasno, da bo sum BSE v Sloveniji kar precej prizadel izvoznike.
Kupci iz južnih trgov kar po vrsti odpovedujejo naročila.
Hrvaški, ki je že prvi dan po objavi možnosti, da je bil pri nas odkrit primer BSE, prepovedala uvoz slovenske govedine in mesnih izdelkov iz govedine, so sledile še vse druge države z območja nekdanje Jugoslavije.
Zaman so očitno zagotovila, da je zaradi ustreznega nadzora (ki je tudi botroval odkritju prvega sumljivega primera) v slovenski mesno predelovalni verigi meso, sveže ali predelano v izdelke, zdravo in varno za potrošnika.
Zagotovo bolj kot tisto, ki ga kupujejo doma ali ki prihaja iz območij, kjer takega nadzora in ugotavljanja prisotnosti BSE nimajo.
Ravenska družba pooblaščenka zastopa nekaj več kakor 5800 malih železarskih delničarjev, dobrih 5000 je ravenskih delavcev ali nekdanjih zaposlenih, okrog 600 pa jih je z Jesenic.
Tem delničarjem je zakon o lastninjenju železarn priznal za 17 milijonov mark premoženja oziroma 20 odstotkov vsega premoženja Slovenskih železarn.
Družbe pooblaščenke delnice že imajo, a jih zaradi nejasnih menjalnih razmerij in zaradi tega, ker niso dobile nobenega premoženja v že prodanih družbah, ne morejo ne materializirati ne prodati.
Uprava koncerna Slovenske železarne donedavna za pripombe sploh ni hotela slišati, je povedala direktorica ravenske družbe pooblaščenke Kristina Slavič.
Zdaj je dialog le stekel, nadzorni svet koncerna pa je vlado prosil za pojasnilo in uskladitev mnenj o pokritju obveznosti do delavcev.
Vodstvo koncerna je prepričano, da železarska delnica zaradi spleta okoliščin ne more več imeti nominalne vrednosti 100.000 tolarjev, temveč tržno, ki je veliko manjša; omenja se vrednost 20.000 tolarjev.
Nestrinjanja med njima niso neprijetna.
Poleg tega so javna.
In omejena niso na eno samo fronto.
Po obravnavi razmer v Afganistanu z generalnim sekretarjem OZN Kofijem Ananom pretekli teden je prišlo do besednega dvoboja.
Ko je Ruggiero rekel: »Kaže, da je razvrstitev naših enot, zlasti karabinerjev, kar nujna,« je Martino pripomnil: »Karabinerjev?
Mogoče misli diplomat na tiste pred zunanjim ministrstvom.«
Varšava - Poljski parlament je nedavno sprejel pobudo predsednika Aleksandra Kwašniewskega za spremembo zakona o lustraciji, ki se je pokazal za neučinkovitega, v posameznih primerih pa celo nepravičnega.
Odloča več gospodarjev vojne in komandantov plemenskih vojsk
Največja napaka Palestincev v minulem letu intifade je ta, da so dopustili razpad izraelskega mirovnega tabora
Aids na Kitajskem simbolizira veliko stvari.
Revščino, ker se je v strah zbujajočih številkah ta bolezen razširila med kmeti, ki so se, ker niso imeli nikakršnih drugih prihodkov, preživljali z nehigiensko prodajo krvi.
Korupcijo, ker so se vodje krvnih bank v teh revnih vaseh zavedali, da je njihova metoda zbiranja plazme vir okužbe z virusom HIV, a so kljub temu nadaljevali z omenjeno prakso.
Celo podkupovali so območne oblasti, da jih ne bi preganjale.
Družbene spremembe, ker se je s prihodom več sto milijonov mladih migrantov iz vasi v mesta razbohotila cenena prostitucija, ki so jo oblasti (prav tako iz ideoloških razlogov) predolgo ignorirale, hkrati pa so te mlade ljudi puščale brez izobrazbe o varni spolnosti in rednih zdravniških pregledih.
Zdrav odnos do bolezni je najboljši simbol močne družbe in zdrave države.
A tudi ta se začne z jezikom - z besedami, ki brez lažnega optimizma priznavajo, kako zelo resno je stanje.
Prvi stanovalci se bodo v dom, ki se skupaj s prometnimi in zelenimi površinami razteza na 13.500 kvadratnih metrih, vselili po 1. decembru - predvidevajo, da jih bo v prvem valu 50 prevzelo ključe.
Pri sprejemu in zaposlitvi v dom so po dogovoru z občino imeli prednost Medvoščani, medtem ko je pri nakupu stanovanj in garsonjer prevladala čista ekonomska logika.
Za sodelovanje pri zasebnem projektu gradnje doma se je decembra lani odločila tudi medvoška občina, in sicer s pojasnilom, da vlaga precej manj, kot bi morala, če bi sofinancirala državnega.
Na račun sovlagateljstva se je odpovedala komunalnemu prispevku in tako pridobila 15-odstotni delež.
Druga družbenika sta Mebles d. o. o. iz Medvod in Robit d. o. o. iz Trzina.
Za solastništvo so se pogovarjali tudi z Loterijo Slovenije, a ta po zakonu ne more postati družbenik.
Zato je za milijardo 600 milijonov tolarjev kupila bolnišnični del in ga dala v najem družbi Dom starejših občanov.
Po zatrjevanju odgovornih je to bolj gospodarno, kot pa če bi morali najeti posojilo za dokončanje.
Hrastnik - Na milijon mark ocenjena naložba hrastniške Tovarne kemični izdelkov (TKI) v rekonstrukcijo razpršilnega stolpa gre počasi h koncu.
Ta teden naj bi obnovljeni stolp že začel poskusno obratovati.
Rekonstrukcije prejšnjega, več kot 40 let starega, luknjičastega stolpa, ki je bil eden največjih virov onesnaženja s prašnimi delci, pa so se v TKI lotili prej, kakor so načrtovali, predvsem zato, da bi zadostili zahtevam izraelskega partnerja po večji kakovosti izdelkov s področja proizvodnje granuliranih fosfatov.
Avstrijski politični teoretik in aktivist je pri založbi *cf izdal knjigo o neoizmu Od neoistov se lahko zelo veliko naučimo o delovanju politike
Upam si namreč trditi, da obstaja zelo jasna zveza med logiko multiplih imen, kot jo predlagajo neoisti, in logiko političnih sloganov.
Od neoistov se lahko zelo veliko naučimo o delovanju politike.
»Prazna« imena so zelo podobna tistemu, kar Ernesto Laclau imenuje prazni označevalci.
Ti delujejo tako, da več ciljev ko povezujemo z nekim pojmom, na primer s svobodo, manj konkretna, torej bolj prazna postaja njihova vsebina.
Uspeh sil, ki se borijo za hegemonijo, temelji na strategijah praznjenja teh nosilnih pojmov političnega diskurza.
Več zahtev ko lahko artikuliraš kot politik, manj konkretne bodo postale in s tem tudi manj obvezujoče.
Torej obstaja globlja logika, ki deluje za uspešnimi političnimi koncepti ali za t. i. prazno retoriko političnega diskurza.
In še en aspekt obstaja.
Takoj ko imamo univerzalno sprejet pojem, na primer svoboda, se pojavi vprašanje, kdo bo hegemoniziral to izpraznjeno vozilo in ga napolnil s svojim projektom in svojimi zahtevami.
Definicija Isztvana Kantorja lepo reflektira ta mehanizem.
Na začetku je namreč izjavil, »začnimo, poskusimo, in karkoli bo nastalo iz tega, se bo imenovalo neoizem«.
Neoizem je prazna etiketa.
To, kar pomeni, bo definirano pozneje s prakso, ki ga bo napolnila z vsebino in pomenom.
Ko je izšla moja knjiga o neoizmu, je neki recenzent mojo umetnostno zgodovino opredelil kot umetnostno histerijo (art history - art hysteria).
To oznako ne samo da sprejemam, temveč se lahko z njo popolnoma identificiram.
Knjiga je resnično histerično iskanje odgovora na vprašanje, kaj je umetnostna zgodovina v odnosu do umetnosti.
To vprašanje ni le osnovna tema knjige, temveč je tudi knjiga sama simptom tega vprašanja.
Torej je preiskava, materializirana v knjigi, svojevrsten praktični primer paradoksov, povezanih z zgodovinjenjem umetnosti, zlasti v odnosu do avantgardnih gibanj.
Avantgarde se na manifestni ravni navidez upirajo zgodovinjenju, medtem ko si na latentnem nivoju zelo želijo priti v zgodovino, in to celo načrtno vzpodbujajo.
Knjiga ima uvod, osem poglavij in sklep.
Ena prvih piščevih konstatacij je, da opereta do danes še ni bila temeljito muzikološko analizirana (to posebej velja za dunajsko opereto), bržkone zato, ker velja zaradi usmerjenosti v tržno uspešnost (bila je industrija) slejkoprej za manjvreden žanr.
Pooffenbachovsko dunajsko produkcijo je žolčno napadal že njen sodobnik, »antidekadent« Karl Kraus: videl jo je kot odsev družbenega propada in razkroj žanra, katerega merilo je (tudi za druge pisce) Offenbach, utemeljitelj pariške operete (ingenioznega simptoma drugega cesarstva).
Pri Csákyju je takoj opazna njegova izjemna razgledanost po zgodovinskih virih in literaturi vseh zvrsti, saj splete kar pregosto (premalo selekcionirano) referenčno mrežo, z odlomki iz zgodovinskih dokumentov, leposlovja, dnevniških zapisov, najrazličnejših študij, izpod peres mnogih slavnih oseb oziroma tistih, ki so o slavnih (posredno ali neposredno) pisali; imen kajpak ne gre niti omenjati.
Csáky meni, da operete ne smemo presojati z umetnostnimi merili (kakor tudi »ljudske« igre dunajskega predmestnega gledališča niso vrednotene z merili visoke književnosti), ampak moramo v njej videti predvsem to, kar je bila sodobnikom trenutna pozaba, izlet v glamurozna, eksotična ali »domačijska« (habsburška dedna) okolja, hkrati pa zrcalo realnosti in prek persiflaže tudi odvod (socialnih, političnih) potlačitev, sredstvo intimne samoironije (parvenijske plasti so se ob smešenju plemstva posmehovale tudi sebi).
Avtorjevi poglobljeni prikazi nam ne več vidne sporočilnosti s primeri (iz) Netopirja, Vesele vdove in Cigana barona (ta je, denimo, metafora avstrijsko-madžarskega razmerja po uvedbi dualizma) so nemara vrhunec knjige.
Nekonformizem kritične generacije je imel svoje meje.
Kritična je bila do družbe in politike, vendar v mejah dovoljenega.
Nasprotniki in tekmeci iz vrst partijske levice so jo imenovali »dvorna opozicija«.
Njen obzor je bil zakoličen s socializmom, resda blage samoupravne vrste; z marksizmom, čeprav neortodoksnim in včasih krivoverskim; z eksistencializmom, ampak ta se je v Franciji rad družil s komunizmom.
Leszek Kolakowski bi dejal, da je bila tipičen primer »revizionizma«, ki se je kmalu preživel.
Edini, ki se segel čez ta rob, je bil Jože Pučnik, vendar je bil bolj naključen sopotnik generacije kot reprezentant njenega duha.
Bila je zoper politično diktaturo, čeprav predvsem iz skrbi za ustvarjalno svobodo intelektualcev, kar je bilo morda sebično.
Toda že je čutila odpor do srednjega sloja, ki se je ravno rojeval, s Smoletovo Antigono je slutila, da je okužen s socialno korupcijo sistema, v katerem je morala živeti.
Kritična generacija je hotela živeti v javnosti in za javnost, premnogi mlajši in še mlajši se nagibajo v trezno upoštevanje stvarnosti, to pa je pamet zasebnikov.
Sokrat bi jim zaželel, naj cena, ki jo bodo plačali za to, ne bo previsoka.
Celje - Tudi ta vikend vandali in vlomilci na Celjskem niso mirovali.
Največkrat so si za tarče izbrali osebne avte, 11 oškodovancev pa v prihodnjih dneh čakajo neljuba pota za uveljavljanje odškodninskih zahtevkov.
V Ulici Prekomorskih brigad v Celju je v petek objestnež prerezal pet pnevmatik na treh avtomobilih in lastnikom povzročil za 70 tisočakov škode.
Dan kasneje je neznanec na Zidanškovi v Šentjurju razbijal po vratih in blatniku tam parkiranega peugeota.
Za popravilo bo treba odšteti 40 tisoč tolarjev.
Največ smrtnih nesreč pri delu je bilo v gradbeništvu, in sicer osem, pri proizvodnji kovin pet, proizvodnja kovinskih izdelkov (razen strojev in naprav), je zahtevala tri življenja, oskrba z elektriko, plinom, paro, toplo vodo pa eno.
Je imel le srečo?
Vrtimo globus
Govorite predvsem o strojni opremi, kaj pa programska oprema?
Razpise smo izvajali na mednarodni ravni.
Eden od razlogov je zakon, ki predpisuje, da morajo biti vsi razpisi v vrednosti več kot 12 milijonov kun opravljeni v mednarodnem merilu.
Drugi razlog je preglednost delovanja, saj na mednarodnem razpisu ni nikakršnega zaprtega kroga, ki bi v nepreglednih odnosih določal, kdo bo izvajalec projekta.
Trg sam opravi selekcijo in nad izbiro imajo državljani, ki plačujejo davke, natančen pregled.
Tradicionalna zvezdnika Comdexa - Bill Gates in Larry Ellison - nista razočarala.
William III. se je na platnu pojavil oblečen kot Harry Potter in poslušalcem pričaral, kot je sam poudaril, digitalno desetletje, v katerem bodo izboljšave v strojni in programski opremi vodile k veliki rasti uporabe računalnikov in njihove učinkovitosti - mi pa smo mislili, da je takšno desetletje že za nami ...
Prejeli smo
Gantar, zbudi se!
Poročilo Evropske unije kaže, da uporaba širokopasovnega dostopa prek DSL hitro narašča, vse odkar so z zakonom določili, da se zadnji krak telefonskih zvez da na voljo konkurenci.
V sedmih od 15 članic EU se je v zadnjega pol leta število priključkov DSL podvojilo.
Iz ZDA pa prav nasprotno poročajo o močno upočasnjeni rasti novih naročnikov na hitri DSL ali kabelski dostop do interneta.
Lep primer je Lucasovo zavlačevanje z izdajo DVD dveh najbolj priljubljenih trilogij v zgodovini filma: Vojna zvezd in Indiana Jones .
Obe sta že lep čas na voljo na laserskem disku (LD) in kdor se zelo potrudi, lahko vseh šest filmov dobi v različici divx z originalnega laserskega diska, ki je bolj kakovostna kot različica VHS .
Dejstvo, da se trguje tudi s filmi divx s kaset VHS, lepo kaže na potrebe in zahteve ljubiteljev filmov in TV-serij.
Ljubljana - Prvi festival iger v Sloveniji, ki je bil minuli konec tedna v ljubljanski Festivalni dvorani, je na sončno soboto zvabil več tisoč ljubiteljev najrazličnejših namiznih iger.
Obiskovalci so lahko sodelovali v turnirju Pokemon, uživali v predstavitvah in turnirjih v igrah Magic the Gathering, Mage Knigh t, Warhammer, Naseljenci otoka Katan, kartah Harry Poter in drugih družabnih igrah.
Prvič v Sloveniji je bila predstavljena tudi nova igra Lord of the Rings, z miniturnimi figurami in kartami.
Igra je vezana na film, ki ga lahko navdušeni oboževalci pričakujejo v slovenskih kinematografih v začetku prihodnjega leta.
Tudi letošnji jesenski Comdex je za hip obnorel strokovno novinarsko srenjo, ki se je udeleževala tradicionalnih osrednjih nagovorov pomembnežev.
Bill Gates je bil letos, denimo, še posebno optimističen glede okrevanja računalniške industrije, medtem ko je njegov zagrizeni nasprotnik Larry Ellison iz Oraclea po stari navadi grmel na Microsoftov »zlobni imperij« in med drugim opozarjal na varnostne luknje v njegovem strežniškem programju.
Med »istimi starimi znanci za šankom« pa so se na Comdexu pojavili tudi morebitni znanilci končne mobilne revolucije.
Tako je Jeff Hawkins, soustanovitelj družbe Handspring, zahteval razvoj tehnike za večjo podatkovno varnost in tajnost v mobilnih brezžičnih komunikacijah, kar naj bi bil pogoj za dokončno zlitje ročnih računalnikov in mobilnih telefonov.
Hawkins trdi, da bodo mobilne napravice prihodnosti oblikovale omrežje z milijardami drobnih strežnikov, ki bodo z internetom stalno brezžično povezani in bodo za omrežje domnevno še nevarnejši od današnjih osebnih računalnikov.
Las Vegas - Britanski profesionalni boksar Lennox Lewis (39 zmag, 30 s »k.o.«, 1 neodločen izid, 2 poraza) se je na najlepši možni način vrnil na svetovni prestol v težki kategoriji, potem ko je s »knock-outom« v 4. rundi premagal Američana Hasima Rahmana (35 zmag, 29 s »k.o.«, 3 porazi) in se mu tako oddolžil za presenetljivi aprilski poraz v Johannesburgu.
Pri moških je bilo vse jasno že v finalu.
Svetovni prvak Francoz Gerome Pouvreau je priplezal le tri četrtine stene, večkratni zmagovalec svetovnega pokala, Francois Legrand, pa se je z elegantnim plezanjem dotaknil zadnjega oprimka, a se mu ni uspelo zadržati.
Vsem naslednjim plezalcem so moči pošle že pod vrhom, med drugimi tudi skupnemu zmagovalcu svetovnega pokala Alexandru Chabotu.
Napetost se je tako stopnjevala prav do konca, ko je nastopil Čeh Tomaz Mrazek, ki je z lahkotnim vzpenjenjem dal slutiti odličen rezultat.
Tik nad mestom, kjer je padla večina plezalcev, je celo našel odlično počivališče, spočil roke in brez težav dosegel vrh finalne smeri.
Z zmago se je Mrazek tudi zasidral na tretje mestu v skupnem seštevku.
Ljubljana - Najboljši slovenski atleti se že slab mesec pripravljajo za novo sezono, kandidati za nastop na dvoranskem EP na Dunaju (na sporedu bo od 1. do 3. marca) pa so te dni začeli s prvo napornejšo vadbo.
Osnovo za enomesečno zimsko sezono, ki se bo sicer začela konec januarja, bodo nabirali doma, v Grčiji in na Kanarskih otokih.
Muonio - Slovenski smučarski tekači so se v dobrem tednu dni na severu Finske že navadili na nizke temperature, tako da se na tekmi FIS v Muoniu niso pustili motiti kljub 14 stopinjam Celzija pod ničlo.
V teku na 5 km v prostem slogu je Petra Majdič med 57 tekačicami zasedla zelo dobro peto mesto, Nataša Lačen je bila 12., Teja Gregorin 16., Ines Hižar 29. in Tina Hižar 43., medtem ko je Vasja Rupnik, naš edini predstavnik na 10 km prosto, pristal na 40. mestu med 84 udeleženci.
Danes bodo naši tekači še trenirali v Leviju, jutri pa se bodo s kombijem odpravili v 700 km oddaljeni Kuopio, kjer se bo v soboto začelo tekmovanje za svetovni pokal.
Zagreb - Na namiznoteniškem memorialu Antuna Tove Stipančića je odlično igral Saša Ignjatovič, ki je v konkurenci igralcev iz sedmih držav osvojil 1. mesto.
Trnovčan je v finalu gladko s 4:0 premagal Miličevića (BiH), v polfinalu pa je bil s 4:3 boljši od Kitajca Tiana Jinjinga.
Z nastopom v četrtfinalu je lepo uvrstitev dosegel tudi Mitja Horvat.
Še posebej pa je navdušil mladi Ilirijan Bojan Zdešar, ki je na 400 m prosto premagal mejo 3:55, njegovih 3:54,89 pa je pomenilo izpolnitev norme za nastop na EP v kratkem bazenu decembra v Antwerpnu.
Tignes - Po poletni zmagi v uvodni tekmi svetovnega pokala v paralelnem veleslalomu v čilenskem Valle Nevado je najboljši slovenski deskar Dejan Košir evropsko serijo tekem na najvišji ravni začel z 2. mestom in se utrdil na 1. mestu v skupnem seštevku.
Kranjskogorcu, ki je že 5-krat zmagal v svetovnem pokalu, so bile to sicer dvanajste zmagovalne stopničke v šestletni karieri na tekmah FIS.
Kljub težavam z želodcem je v Tignesu dobro obvladoval progo, tako da ga je na koncu maratona prehitel le Avstrijec Stefan Kaltschuetz.
Do božičnih praznikov bo njegov košarkarski repertoar moral prepričati enega najboljših evropskih trenerjev Bogdana Tanjevića, ki sprva, zaradi slabše telesne pripravljenosti, Novomeščanu ni zaupal vidnejše vloge.
Toda drugi polčas sredine tekme v Zagrebu, v kateri je Petrov z 22 točkami in odlično organizacijo igre prinesel preobrat, ni pustil ravnodušnega niti zahtevnega jugoslovanskega stratega.
Podobne igre bodo tako bržkone prepričale Tanjevića, da ne bo veliko premišljal o morebitnem božičnem darilu za 25-letnega Novomeščana.
Toda za stalno mesto v moštvu ne bodo dovolj le občasni prebliski, česar se zaveda tudi nekdanji ljubljenec dolenjskega občinstva.
Zelo dobro je šlo od rok tudi tretjemu nekdanjemu centru Uniona Olimpije, Vladimirju Stepanii.
Izkoristil je odsotnost bolnega asa Alonza Mourninga in na tekmi s Charlottom igral za Miami kar 45 minut.
In to sila dobro, saj je z 19 točkami (met iz igre 7:14, prosti meti 5:12), 12 skoki in 7 blokadami popravil svoje osebne rekorde v NBA.
Do popolnega zadovoljstva je Gruzijcu manjkala le zmaga, ki je pripadla Charlottu.
Ljubljančani so bili v drugi in tretji četrtini celo boljši in pet minut pred koncem zaostajali le za pet točk.
Če bi vsi igrali tako kot Zagorac (23 točk), Ugrehelidze (16) in Ožbolt (12), bi kaj lahko začasnemu trenerju Zagrebčanov Vladu Vanjaku po treh zaporednih porazih v evroligi (Ural, Partizan, Asvel) podaljšali nočno moro.
Toda nekdanji pomočnik Nevena Spahije kljub zmagi bržkone ne bo dolgo ostal na vročem trenerskem stolčku.
Najbliže krmilu hrvaškega giganta pa so trenutno Jusup, Brajković in Repeša.
Zato razumljivo Vanjak po tekmi ni kazal znakov pretiranega zadovoljstva: »Po zamenjavi Spahije je bilo težko v igro vnesti veliko novosti.
Čeprav smo slabo izkoriščali premoč pod obročema, smo zanesljivo dobili skok (44:26) in bolje zadevali, tako da je naša zmaga povsem zaslužena.«
»Domači so nam vsilili ritem igre, ki mu nismo mogli slediti.
Z veliko borbenostjo smo v 1. polčasu držali korak, toda Laščani so dokazali, da so izvrstna ekipa in da je njihovo visoko mesto na lestvici odraz kakovosti.
V finišu smo ublažili poraz, za kaj več pa tokrat nismo bili sposobni,«, je po tekmi dejal Bosnin trener Draško Prodanović.
Predrag Kruščić je pristavil: »Na takšnih srečanjih je od vsakega posameznika odvisno, kako se pripravi na nastop in tako potem tudi igra.
Imeli smo kar nekaj minut 'posta', a smo na srečo v 3. četrtini zlomili odpor gostov.
Premor v prvenstvu bomo izkoristili za odpravo napak in dvig ravni igre.«
Gašper Okorn, trener Loke kave: »Prigarali smo si vsako točko in zasluženo zmagali, saj smo si bolj želeli uspeha.
Upam, da se bo sedaj stanje v moštvu umirilo.«
Maribor razočaral tudi pod taktirko novega trenerja - Usodni Goga
Koprčani po 2:0 remizirali, lahko pa bi celo izgubili
V 75. minuti je Micić z glavo lepo zaposlil Jakomina, ki je zadel drugič.
Kazalo je, da je tekma odločena.
Toda domači so brez Benedejčiča in Bečaja močno popustili, »rudarji» pa pritisnili in izenačili.
Lahko bi celo zmagali, če Jermaniš Lavriču ne bi preprečil zmagovitega gola.
In kaj so menili akterji derbija?
Nizozemci so bili med ožjimi favoriti, tako da njihove zlate kolajne ne bi smeli prištevati med večja presenečenja.
Na njihov rezultat pa je treba pogledati tudi z druge plati.
Še nikoli namreč niso osvojili nobenega odličja na evropskih šampionatih.
Van Wely in njegovi soigralci so začeli z bledim remijem proti Slovaški, nato pa nanizali rekordnih osem zmag.
Kar na treh šahovnicah imajo kolajne, od tega dve zlati.Če bi bilo treba koga še posebej pohvaliti, je to rezervist Friso Nijboer, ki je praviloma dobival odločilne partije v odločilnih dvobojih.
In vendar se je.
Kolajna se nam je ne le nasmihala, ampak dobesedno ponujala.
In izmuznila dobesedno v zadnjem trenutku.
Ko nam ni uspelo visoko premagati Angležev (Pavasovič je bil ves čas izrazito boljši, Sermek pa je, resda šele v analizah, prav tako našel zmagovito nadaljevanje), bi se nam Nemci lahko oddolžili.
Hübner ne bi smel dobiti zadnje partije.
Bil je boljši, toda Bauer je imel v obojestranski časovni stiski kar nekajkrat možnost za rešitev.
Pa se ni.
Mladenič je proti veteranu igral zmedeno.
Še na čas je pozabil, tako da bi izgubil tudi, če bi na šahovnici vzpostavil ravnotežje.
Sobočani niso ponovili igre iz prejšnjega kola z Blejci in gostje so imeli nepričakovano lahko delo.
V prvem nizu je Pomurje vodilo, vendar mu je po 15. točki Stavbar ušel.
Domači so imeli znova priložnost pri 22:21, a so jo zapravili.
V nadaljevanju tekme so imeli ves čas pobudo Mariborčani.
Začeti v vlogi direktorja prav v olimpijski sezoni je nenavadno, še težje s hipoteko dolgov nordijskih reprezentanc, ki ste jo podedovali.
Finančna sanacija je bila torej v ospredju?
Ljubljana - Programski svet 2. kongresa športa za vse, ki je potekal 8. in 9. t. m. na Rogli, bo stališča, usmeritve in sklepe šele oblikoval, po vsebinski zasnovi, predstavljeni tematiki in številčni udeležbi pa je bil nedvomno obetaven korak naprej od prvega, ki so ga lani priredili Cindi Slovenija, Športna unija in Sokolska zveza Slovenije.
Letos sta se jim pridružila še Olimpijski komite Slovenije in Fakulteta za šport, kot pokrovitelj pa Ministrstvo za šolstvo, znanost in šport.
Pred sedmimi leti je neznanec ugrabil avtobus s potniki.
Preživeli so le dva mlada šolarja, brat in sestra Naoki in Kozue ter šofer Makoto.
Sedem let kasneje oba mladostnika še vedno ne moreta pozabiti te grozote.
Živita v izolaciji, nekje na podeželju Japonske.
Njun oče je umrl v prometni nesreči, mati pa ju je zapustila.
Voznik avtobusa, ki svoje travme prav tako ni mogel deliti z zunanjim svetom, sklene, da ju bo poiskal.
Trojica, ki med sabo komunicira skoraj brez besed, se oblikuje v neobičajno družino.
Nekega dne se jim pridruži še Naokijev in Kozuin nenavadni bratranec iz mesta Akihiko, ki se prav tako kot ostali ne potrudi, da bi razumel, kakšne grozljive izkušnje je trojica sploh preživela.
Ta več kot tri in pol ure dolg film, ki je bil posnet v barvah, razvit pa v črnobeli tehniki, odlikuje izjemna fotografija japonskih pokrajin in morske obale.
Eureka je bila lani prikazana v tekmovalnem sporedu canneskega festivala, kjer je prejela nagrado kritikov in ekumenske žirije.
Katanec: S tekmeci se še ne obremenjujem
Kako ublažiti vsesvetovni škandal Michaela Schumacherja po incidentu z Jacquesom Villeneuvom v Jerezu na odločilni dirki sezone 1997?
Štab nemškega bencinskega zvezdnika, ki ga je FIA kaznovala z izbrisom vseh v tisti sezoni doseženih točk in z obveznostjo promoviranja njene kampanije za varno vožnjo, si je več tednov razbijal glavo s tem vprašanjem, a kakšnega prav smiselnega recepta ni iznašel.
Tudi če bi zbobnali na kup vrsto najbolj uglednih novinarjev in jim omogočili ekskluzivne intervjuje, ne bi pomagalo, kajti svetovna javnost je zahtevala linč in mediji so Schumacherja zato vsak dan znova polili s katranom in ga povaljali v perju.
Zadnji slovenski modni krik je »Rudomanija«, saj povpraševanje po dresih Mladena Rudonje presega vse razumne meje.
»Turbo« Rudi z zlatim golom za pot na nogometno SP 2002 ni zakrivil le evforičnega slovenskega 14. novembra, temveč je postal tudi pravi nacionalni junak, ki je sedem let in 52 tekem čakal na prvi reprezentančni gol.
Moram se podrediti trenerjevim zahtevam, čeprav mi bolj ustreza vloga napadalca.
Selektor Srečko Katanec se je pač odločil drugače in me postavil v ozadje.
Krst na mestu branilca sem sicer doživel med igranjem pri Zagrebu.
In res se mi zdi, da z izjemo vratarja nisem igral le še na položaju libera.
Vukova r - Čeprav se novembra znoči že okoli petih, se vukovarske ulice spraznijo takoj, ko pade mrak.
Po glavni mestni ulici Franja Tuđmana, nekdaj poimenovani po maršalu Titu, pripelje kakšen avtomobil, sprehodi se kakšen par, iz treh, štirih lokalov se slišijo pritajeni glasovi.
V ozadju, na ustju Vuke v Donavo, sveti z reflektorji osvetljen desetmetrski križ v spomin na vukovarske žrtve.
Bergmanu se je »rodila« Anna
Mornarica predstavlja prvi del in prvo polovico italijanskega kontingenta v operaciji Trajni mir.
Pod poveljstvom kontraadmirala Maurizia Gemignanija so se zadnje dni pripravljali na odprtem morju pred Tarantom.
Odplulo je 1400 vojakov, ki bodo približno v dveh tednih pripluli v Arabsko morje.
Na letalonosilki Garibaldi je 825 vojakov, med njimi 230 letalcev.
Na 173,8 metra dolgi in 30,4 široki ladji je 16 letal in helikopterjev.
Lovci so vrste Harrier AV-8B plus, helikopterji pa SH-3D in EH-101.
Na krovu je tudi osem raketnih izstrelkov zemlja-zemlja vrste teseo, dve izstrelišči za 48 raket zemlja-zrak vrste aspide, trije protiletalski sistemi dardo.
Garibaldi pluje s hitrostjo 30 vozlov, njegova avtonomija pa znaša 7000 morskih milj.
