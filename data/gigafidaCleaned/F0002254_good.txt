Za prvi cestninski razred je tako na odseku od Šentilja do Maribora treba odšteti 160 tolarjev, od Ptujske ceste na vzhodnem delu Maribora do Arje vasi 550, za vožnjo po odseku od Arje vasi do Vranskega morajo vozniki po novem odšteti 200, za pot med cestninskima postajama Ljubljana in Klanec 790, med postajama Ljubljana in Fernetiči 760, za pot med Naklom in Ljubljano 290, za pot med postajama Ljubljana in Bič 290, za vožnjo po hitri cesti med Vipavo in Vrtojbo pa 260 tolarjev.
judje v Šentjanžu pri Dravogradu so ogorčeni.
V njihovo okolje se ob tovarni ivernih plošč, betonarni, žagi, tekstilni tovarni, impregnaciji, Monterju, prevoznikih, carini, skladiščno-transportni coni, špediciji, Korošici, industriji gradbenih elementov itd. hoče naseliti še asfaltna baza.
Včasih je veljalo: bolj kot se je kadilo, lepše je bilo in obetavnejša je bila prihodnost.
Ko je nastajala industrijska cona Šentjanž in Otiški Vrh, so besedo človek pisali z veliko začetnico.
Takrat tudi prebivalci Šentjanža in Otiškega Vrha še niso bili tako onesnaženi z vsemi emisijami iz bližnjih obratov.
Takrat so tudi sami še hodili na odprtja svojih bližnjih tovarn, peli hvalnice oblastem, ki so tam gradile koroško silicijevo dolino.
Zdaj ko smo besedo človek spet začeli pisati z malo in Kapital z veliko začetnico, so se razmere spremenile tudi v Šentjanžu in Otiškem Vrhu.
Ljudje tam še ne vedo, da vedno zmaga tisti, čigar ime se piše z veliko začetnico.
Tasič Bajuku: Vrni meč!
Dr. Matic Tasič, direktor Slovenskih železarn in župan Prevalj, je ondan pisal nekdanjemu premieru dr. Andreju Bajuku, naj mu vendar vrne velik spominski meč, ki mu ga je podaril avgusta lani, ko je bil na obisku na Ravnah.
Tasič se je v pismu Bajuku opravičil, ker bo moral vrniti spominski meč, vendar drugače pač ne gre.
V pismu je navedel, da so v družbi STO Ravne opravili inventuro in ugotovili, da en meč, izdelan po zamisli Oskarja Kogoja, manjka.
Inventura, ki so jo v tovarni naredili privrženci vladajoče LDS, je bila namreč zelo stroga, šef inventurne komisije pa je v zapisniku poudaril, da lahko spominski meč iz Guštanja pripada samo zdajšnjemu predsedniku vlade.
Če meča Bajuk sam vendarle ne bo vrnil, mu ga bo vzel kar minister za železarsko tehnologijo.
Za Podobnikom se tudi Tasič boji za svoj stolček.
Za koliko je zmanjšala plačo dr. Šuštarju?
Za celotno delovno uspešnost, je pojasnila.
Funkcijski dodatek k njegovi plači je znašal približno 350 tisočakov, torej bi morala biti njegova bruto plača po ukrepu okrog 500 tisoč tolarjev.
Vendar še zdaleč ni bilo tako.
Po kazenskem ukrepu ministrice Petrinove se je plača dr. Šuštarja - povečala.
Za maj 2000, ko naj bi se mu po besedah Petrinove občutno zmanjšala plača, je prejel 829.560 tolarjev.
ZR Jugoslavija je postala članica Interpola - »Naša prva naloga je vrniti ukradene avtomobile pravim lastnikom,« trdi notranji minister Živković
To vozilo je nekdanji podpredsednik srbske vlade dobil na začetku leta 1999, pred 78-dnevnimi Natovimi napadi.
A pravi lastnik tako imenovanega Šešljevega džipa je OVSE, uporabljal pa ga je tedanji mirovni posrednik na Kosovu, ameriški diplomat William Walker, ki je januarja 1999 v kosovski vasi Račak odkril množično grobišče pobitih Albancev.
Bivši podpredsednik srbske vlade je to ukradeno vozilo dobil od tedanjega srbskega notranjega ministrstva; to pa samo potrjuje dosedanje ugotovitve o španoviji Miloševićevih sodelavcev s srbsko-črnogorskim podzemljem.
O nemški ljubezni do hitre vožnje na avtocestah bi lahko napisali romane.
Osrednja evropska država - tudi prometno - je ena redkih na stari celini, ki na vseh hitrih cestah še ne omejuje hitrosti.
Vsakdo, ki se je že vozil po slavnih Avtobahn, je zato najbrž že izkusil nestrpno svetenje z dolgimi lučmi za svojim repom in videl vase usmerjeni morilski pogled voznika porscheja, audija ali kakšnega drugega hitrega avtomobila.
Toda kruta resničnost tudi v Nemčiji obračunava z občutkom svobode, ki ga mnogi doživijo šele pri 180 kilometrih na uro.
Tam, kjer na avtocestah če niso uvedli omejitve hitrosti, voznike k počasnejši vožnji sili nepopisna gneča.
Kdo streže po življenju vitezu iz Arcora?
Kljub bojkotu opozicije je državni zbor »oplodil« zakon o zdravljenju neplodnosti in postopkih oploditve z biomedicinsko pomočjo.
V izjemnih primerih bodo pravico do oplojevanja z biomedicinsko pomočjo priznali tudi ženskam, ki lahko zanosijo, ne glede na to, ali so poročene, živijo v zunajzakonski skupnosti ali pa so same.
Mercator se širi v Beogradu
Skupno so bili prvi dan regate najuspešnejši domači veslači s petimi zmagami pred Mariborčani, ki so jih zbrali štiri, in Pirančani s tremi.
Danes, ko bo predtekmovanje spet na sporedu ob 10. uri, finale pa se ob začel ob 15. uri, bodo trenerji sestavili večje posadke, s katerimi bo slovenska reprezentanca v naslednjih dneh poskusila tudi na mednarodnih regatah v Piedilucu, Münchnu in Essnu.
Med drugimi bosta znova sedla skupaj Čop in Špik v dvojnega dvojca ter Kolander, Prelog, Janša in Klemenčič v četverca brez krmarja.
V skupnem seštevku pred sklepno etapo ni bilo sprememb.
Španski kolesarski »kralj« Juan Carlos - Dominguez ima 6 sekund prednosti pred Robertom Herasom in 8 pred Aleksandrom Šeferjem, sicer prvim možem Alessia na tej dirki, za katerega bodo Hvastija in njegovi sotrpini garali zadnji dan španske turneje.
Nato sledi teden dirk v Belgiji in na Nizozemskem.
Bo Sekljev rod zmogel premagati Estonce s še večjo razliko?
Doslej namreč Slovenija še nikoli ni premagala hokejistov iz te pribaltske države z več kot tremi goli razlike.
Za nameček pa bi Estonci le z zmago s Slovenijo prehiteli Kitajsko in si zagotovili obstanek ...
Nik Zupančič : »Če se le spomnim, kako smo si vrsto let prizadevali, da se uvrstimo iz skupine C v drugi razred ...!
Vedno smo imeli na tekmovanjih zelo zahtevne tekmece in podobno je bilo tudi na tem prvenstvu, ki pa je sijajna odskočna deska za skupino A. Ta je pač vrh svetovnega hokeja, tam vsi igrajo za eno ali celo dve prestavi više, kot smo bili mi doslej vajeni.
Z našimi sijajnimi gledalci se je zdaj treba veseliti in se prepustiti slavju, v prihodnje pa še dvigniti raven našega hokeja in se na SP na Švedskem pokazati v najlepši luči.«
Belorusinja je prepričana, da se bodo na vrhu ritmične gimnastike v kratkem zamenjale generacije, saj se bodo po njenem mnenju mlajše telovadke lažje naučile nove prvine.
»Sem realna.
Pričakujem, da bom z novim pravilnikom nazadovala za 3 ali 4 mesta.
Treba je upoštevati, da odslej tekmujem za Avstralijo in ne več za eno največjih svetovnih velesil.
To se bo pri ocenah zelo poznalo,« se zaveda 163 cm visoka in 43 kg težka telovadka, ki je začela trenirati pred 12 leti.
Na odmeve pač nimam pripomb: zelo veliko jih je.
Tako je bilo tudi ta teden, ko sem v Delu napisal eno najbolj radikalnih kritik slovenske klubske nogometne scene, pri čemer vem, da je bilo veliko tudi takih, ki so sami zase ali v izbranih spregah bentili: Prasec, spet nas uničuje!
Pohvale o ustreznosti kritike pri meni seveda odtehtajo negativen in zelo razširjen »feedback« ljudi, ki so vpleteni v to nesrečno nogometno zgodbo.
Mimogrede: med njimi so tudi sodniki, ki sem jih - malo zaradi nenatančnosti, malo pa zaradi težav z vrsticami - izpustil med akterji, ki generirajo našo klubsko nogometno krizo.
Seveda sem jih tudi, te pogosto pristranske in tudi podkupljive može, ki širšemu krogu občinstva jemljejo zaupanje v nogomet, že večkrat ošvrknil, toda to ni prav nič pomagalo.
Skoraj zanesljivo ne bi bilo bistveno drugače niti, če bi jih omenil »v paketu«: skupaj z gluho in slepo organizacijo, nekompetentnimi in voluntarističnimi funkcionarji, bleferskimi trenerji, »mednarodnimi« mešetarji, kvaziprofesionalnimi igralci, špekulantskimi sponzorji, zmanipuliranimi navijači, epepejevskimi mediji in - nenazadnje - številnimi naivneži, ki mislijo, da je na splošno vse OK, napake pa naj bi bile posledica porodnih težav razmeroma mladega športnega profesionalizma.
Tako pri zadnjem kot pri tako rekoč vseh bolj kritičnih in analitičnih besedilih sem računal tudi na odmev pri kritičnem delu občinstva in tudi akterjev.
Ti večinoma obrobnejši faktorji žal niso dovolj natančno seznanjeni z globino te krize, zato bi me utegnili razglasiti za kritizerja, ki samo nerga.
In ne ponuja nobenih rešitev, da bi slovenski klubski nogomet postal kredibilen, rentabilen in konvertibilen, kar so po mojem mnenju njegovi ključni in odločilni grehi.
Tem sem ponudil odrešitev: transparentno poslovanje klubov z javno objavo zaslužkov trenerjev, igralcev in drugih, nadzor davčne službe in policije, ki omogočata preverljivost celotne zgodbe, ter privatizacijo klubov z natančno izstavljenimi računi.
Vmes je tudi temeljni pogoj: priznanje katastrofalnega stanja, zaradi katerega je vse nogometne može lahko sram.
Vse smrtne obsodbe so rezultat kampanje kitajske vlade, s katero želijo zmanjšati stopnjo organiziranega kriminala.
Ta kampanja je še zlasti usmerjena proti skupinam, ki širijo strah v kitajski družbi in ki naj bi bile odgovorne za oborožene napade na avtocestah.
Dunaj - Policija v spodnji Avstriji je prijela tri dijake neke srednje šole, ki so nameravali ubiti tri profesorje in ravnatelja šole.
Policija je 15-letne dijake prijela na podlagi anonimnega telefonskega klica, osumljenci pa so naklepanje umorov priznali, je povedal tiskovni predstavnik Gerhard Dietrich.
Dijaki so učiteljem očitno zamerili, ker jih je ravnatelj ovadil policiji zaradi risanja kljukastih križev po šoli in v zvezke.
Barcelona - V požaru na osrednji tržnici v katalonski prestolnici Barcelona je bilo poškodovanih deset ljudi.
Kot so povedali reševalci, naj bi se obiskovalci tržnice zastrupili s strupenim plinom.
Požar, ki je iz neznanih vzrokov izbruhnil v prostoru, kjer so prodajali rože, pa je povzročil tudi precejšnjo gmotno škodo.
Zaradi bližnjega praznika svetega Jordija 23. aprila se v Kataloniji tradicionalno podarjajo vrtnice, zato je bila tržnica še posebej dobro obiskana.
Vgrajene alarmne naprave pa so večino obiskovalcev tržnice še pravočasno opozorile na požar, je poročal radio.
Številnim manjšim trgovcem grozi po požaru bankrot.
Nekaj kolegov bi mu iz srca privoščilo zaporniški ričet
Ljubljana - »Nauk zgodbe: kritika je v tej deželi dopuščena le takrat, kadar politiki izrekajo splošno sprejemljive izjave, kadar pa politik izreče ekstremen in slabšalen pogled, bog ne daj, da mu ga vrneš pred obraz,« je Mladinin kolumnist dr. Bernard Nežmah zapisal v rubriki Pamflet!, ko je bil junija 1996 pogojno obsojen zaradi razžalitve takratnega ljubljanskega župana dr. Dimitrija Rupla.
V pamfletu Norci na prostem, ki je tako zelo zbodel dr. Dimitrija Rupla, je Nežmah med drugim zapisal, da Rupel zapada v shizofrenijo, ko najprej trdi, kako lahko hkrati opravlja župansko, poslansko in bogvekatero funkcijo še, potem pa v isti sapi konča, da bi najraje te naloge predal komu drugemu.
Nežmah je v zagovoru poudarjal, da je rubrika ostra in zajedljiva kritika potez, izjav in delovanja najvišjih politikov in državnih uslužbencev, zaostrenega besednjaka pa ni uporabil kot žaljivko, ampak kot analitsko orodje oziroma vrednostno sodbo.
Poleg tega je povedal, da je zapisal besede, ki jih je Rupel uporabljal v svojih zapisih ali intervjujih, a sodniki so menili, da je s člankom razžalil zasebnega tožilca, zato so mu prisodili mesec zapora, pogojno na eno leto.
Višje sodišče je sodbo potrdilo, vrhovno pa jo je razveljavilo in jo vrnilo okrožnemu.
Na drugem sojenju je bil Nežmah nato oproščen, saj okrožni sodniki v njegovem pisanju niso našli namena zaničevanja.
Rupel, ki je bil takrat veleposlanik v Ameriki, ni prišel na sojenje, zoper sodbo je vložil pritožbo, nekajletno tožarjenje pa se je nato končalo z umikom tožbe.
komu tistim, ki že imajo to žepno igračo, pa bi jo radi razširili
Sta dve rešitvi.
Ena je vodnik Lonely Planet, druga pa poznanstva.
Jaz sem uporabljala obe.
Samo v Tokiu, ki ima 28 milijonov prebivalcev, jih je kakšnih 150.000.
Najbolj zanimivo je, da gre za specializirane lokale, v katerih strežejo jedi glede na raven oziroma tip gostilne.
Je v restavracijah kakšen poseben obred sprejemanja gostov, posedanja in morda še kaj, na kar mora biti gost pozoren?
Hotel Kendov dvorec, Spodnja Idrija
ne sprejemajo jih
Največji problem pitne vode iz javne vodooskrbe je zastajanje v ceveh in odslužena, na svinčenih ceveh temelječa infrastruktura, ki pa po Petrovičevih besedah za zdaj ne pomeni resnejših nevarnosti.
»Povsem mogoče je, da telo med tuširanjem iz vode sprejme več kemikalij kot med pitjem.
Pred leti je nekaj ljudi v Sloveniji zbolelo, ker so določene snovi iz vode dobili med pranjem perila.
Pitna voda ni le za pitje.
Treba bo spremeniti miselnost.«
Doktor Petrovič se ne boji za prihodnost slovenske pitne vode.
Res pa je, pravi, da se bo država morala vzeti v roke in poskrbeti, da ne zapravimo neverjetnega bogastva, ki ga predstavlja pitna voda.
»Perspektiva kakovostna pitna vode je vseprisotnost.
Za to je potrebna primerna infrastruktura in ustanovitev profesionalnih vodnih organizacij, ki bodo edine sposobne zagotoviti obstoj prave, pitne vode.
Če se bodo vzpostavili veliki vodni sistemi, so perspektive dobre; drugače nam slabo kaže, saj na zavodu ves čas opažamo, da je v Sloveniji veliko malih vodovodov, predvsem podeželskih, udarniško zgrajenih vodovodov, ki nimajo upravljavcev in zato propadajo.
To je treba urediti, povezati v en sam sistem.
Mesta so preskrbljena.
Vzpostaviti bo treba tudi vodovarstvene pasove, zavarovati tisto, kar imamo, biti strogo preventiven,« razlaga doktor Petrovič, ki zvesto sledi stališču in zahtevi Mednarodne zdravstvene organizacije.
Slednje pravi: »Pitna voda je dobrina, ki mora biti vsakemu človeku v zadostnih količinah dostopna na vsakem mestu, ob vsakem času.«
Dr. Petrovič trdi, da so evropski pravilniki in analize bolj ali manj komercialno obarvani, a dejstva, da naša voda v plastenkah ni najboljša, se ne da prikriti.
Union je bil zaradi pravilnika prisiljen spremeniti etiketo svoje Zale, a niti približno ni bil edini, ki je zavajal kupce.
Iz analize voda s slovenskih trgovinskih polic, ki so jo pred meseci podpisali glavni tržni inšpektor Roman Kladošek, glavni zdravstveni inšpektor dr. Jože Šamu ter glavni inšpektor za okolje in prostor Vekoslav Rajh, je mogoče razbrati, da Radenska polni Izvir iz vrtine, okrog katere poteka intenzivno kmetovanje.
Zasebnemu podjetniku Janezu Vovku iz Kranja so za Angeliko in Štirno R prepovedali uporabljati oznako pitna voda.
V Živi in Zlati kaplji se je zaradi neustreznega skladiščenja pojavila plesen, podjetju Vino Brežice je bil izdan ukrep o začasni ustavitvi polnjenja iz vodovodnega priključka pritekle Bistre, saj je bila neustrezno poimenovana.
Vodo Alcona Aqua pa je zaradi neobstoječega nadzora in zdravstvene neustreznosti doletela najhujša kazen - trajna prepoved proizvodnje in prometa.
Liter ustekleničene vode stane povprečno nekaj manj kot šestdeset tolarjev.
Kubični meter vode iz slovenskih vodovodov stane od 30 do 48 tolarjev, porabniki plačujejo zanj od 90 do 150 tolarjev.
Račun je preprost: liter javne, po mnenju strokovnjakov prav nič slabše vode stane od 0,09 do 0,15 tolarja ...
Številke, ki zagotavljajo strašanski posel.
Posel, v katerem kakovost še zdaleč ni osnovno merilo.
Življenjska zgodba dvainosemdesetletnega Blejca Petra Florjančiča se bere kot roman.
Njegovih je na stotine iznajdb, tudi take, kot so diaokvirčki, plastične verige, črtalo za ustnice za Elizabeth Arden in parfumske stekleničke.
Njegovo geslo je, da je najboljše, kar lahko narediš z denarjem, to, da ga zapraviš.
Iz projektnih birojev zdaj dvainosemdesetletnega Blejca je izšlo več kot 400 tehničnih iznajdb, med njimi precej takšnih, ki so na svojih področjih povzročile prave male industrijske revolucije in si življenja brez njih danes sploh ne bi bilo mogoče predstavljati.
V Davosu, Zürichu, Beljaku, Garmischu in predvsem Monte Carlu, kjer je preživel največ časa, je prijateljeval z zajetnim seznamom najvplivnejših industrijalcev, bankirjev in državnikov svojega časa ter z ljudmi iz sveta filma in glasbe.
Osebna poznanstva je stkal z egiptovskim kraljem Farukom, monaškim knezom Rainierjem, proizvajalcem smučarske opreme Hannesom Markerjem, madame Dunhill, lastnikom največjega podjetja za proizvodnjo brizgalnih strojev Wernerjem Battenfeldom, Aristotelesom Onassisom, filmskimi zvezdami Marlene Dietrich, Vittoriom de Sico, Orsonom Wellsom, če za vzorec omenimo le nekatere.
Po njegovih patentih nastajajo okvirčki za diapozitive, plastične verige, stekleničke z razpršili za parfume, brizgalni stroji Colibri, Isabell, Plastomat, Polijet in Monomat (hranijo ga v tehniškem muzeju v Münchnu) ter številni drugi, vsak dan uporabljani izdelki.
Nemški okupator ga je zaradi patenta, ki je nakazoval, kako je mogoče med blago všito koruzno listje v zelo različnih okoliščinah uporabiti za izolacijo, dolgo pustil pri miru, leta 1943 pa so ga med množičnimi mobilizacijami rekrutirali v enoto, posebej izurjeno za izvajanje operacij za zadnjimi zavezniškimi črtami.
Od tam so se vojaki le redko vračali, če pa že, so bili največkrat v krstah, zato je začel razmišljati, kako bi pobegnil.
Za veliko noč je v vojašnici Launsdorf pri Celovcu vzel tri dni dopusta in se odpravil v Kitzbühel, kjer je že prej pripravil filmski scenarij za prebeg v Švico.
Zgodaj zjutraj je odšel iz hotelske sobe Goldener Greifa, češ da gre na izlet, in se s prvo žičnico odpeljal na vzpetino.
Za takratno industrijo je njegova zamisel pomenila najdrznejšo znanstveno fantastiko, ob kateri so se Renaultovi in Volkswagnovi inženirji krohotali na ves glas, ko jim je razlagal, kako naj bi delovala.
Podobno je bilo s plastično zadrgo.
Umetne snovi, ki so bile odporne na vročino likalnika, so se pojavile na trgu šele mnogo let po Florjančičevem patentu.
Za parfumske stekleničke je v Monte Carlu prejel prvo nagrado Parfumerie de France, ko jih je še izpopolnjeval, pa je bil z njimi velik križ.
Dogajalo se je, da niso povsem tesnile, in bližnje srečanje opojne tekočine s torbico se je za slednjo največkrat slabo končalo.
Da bi pomirila razburjene odjemalke, ki so skusile moč alkoholne raztopine, je paša kupil dvesto torbic iz najboljše krokodilje kože in jim jih podaril.
Dickens je bil - začenši s Pikvikovci - tako uspešen, ker so bili romani v nadaljevanju zelo poceni, pa tudi pisal je o vsakdanjih dogodkih navadnih ljudi.
Kateri pa dejavniki pa so sodobni botri rojstva uspešnice?
Seveda obstoji nekaj avtorjev in knjižnih zvrsti, ki so brani oziroma brane po vsem svetu, vendar pa so bralni oziroma knjižni okusi vsaj po mojih izkušnjah praviloma lokalno obarvani.
Tako sem denimo v svoji založniški karieri nekoč naletel na knjigo Vodnik naravne medicine - za pse in mačke.
Naravna medicina je v Sloveniji zelo popularna, ampak ta knjiga je bila narejena tako, da je bilo v tretjem poglavju opisano tudi to, kako lahko psa spremenite v vegetarijanca.
Malo pretrdo za Slovence, mar ne, saj smo klub vsemu nekako navajeni, da psi jedo kosti.
V Kaliforniji, kjer so ljudje vajeni vsega, pa knjiga s takim sporočilom ni bila nič nenavadnega.
Lahko pa vam dam še en primer s področja leposlovja: ameriška avtorica Donna Leon, ki živi v Vicenzi, piše kriminalke, ki se dogajajo v Benetkah.
Glavni junak je komisar Brunetti, meni še prav posebej simpatičen gospod, ki ima blago levičarska politična nagnjenja in rad bere klasične avtorje.
Atmosfera in dogajanje v teh romanih je zelo blizu Sloveniji: nepotizem, korupcija, kapital, ki je povezan s politiko, ilegalni prebežniki, Italijani, ki bogatijo na račun vojne v Bosni...
Leonova je v ZDA skoraj neznana, v VB sodi med nizko popularne avtorje, zelo pa je priljubljena v Nemčiji, Avstriji in Italiji.
Ker sporočilo knjige v določenih kulturnih okoljih preprosto ne zveni domače.
Ampak Umberto Eco je v Italiji zelo znano ime, tudi zaradi kolumne v Espressu.
Hkrati pa je Ime rože pograbila tudi italijanska medijska, kulturna in intelektualna elita.
Knjiga se je potem po zame nedoumljivih kanalih razširila po celem svetu.
Mislim pa tudi, da je bila to ena tistih knjig, ki so jih ljudje kupovali zaradi imidža, ne pa zato, da bi jih brali.
Na da govorimo o Foucaultovem nihalu.
Ministrstvo za okolje in prostor je po novem pristojno tudi za področje energetike, ki je v izrecnem nasprotju z interesi varstva narave.
Se vam zdi takšna rešitev primerna?
Pivka je zaokrožena in v marsičem svojevrstna pokrajina, obdana z apnenčastim hribovjem, prekritim z mešanim gozdom, ki je v zadnjem času zelo agresiven, tako da že neuko oko z lahkoto opazi zaraščanje opuščenih travnikov, na katerih so domačini v preteklosti pasli drobnico.
Na severu Nanos in Hrušica, na vzhodu notranjski očak Snežnik, na zahodu Slavinski Ravnik obdajajo kotlino, ki s svojim podzemljem, napolnjenim z vodami kraških rek ponikalnic, tvori »delto« črnomorskega in jadranskega povodja.
Ljubljanica se tu nagne proti Črnemu morju, medtem ko Reka in Vipava silita v Jadran.
Najslikovitejši prizor se je Habičevi ponudil, ko je prispela do Kljunovega ribnika, kjer je voda več kot teden dni neprekinjeno dobesedno bruhala iz tal meter visoko.
Poleg tega bruhalnika je bilo opaziti na travni podlagi vse polno manjših izvirov, iz katerih je voda tiho vrela na površje in rahlo penila gladino.
da je lahko v tej mali globeli jezero
Letos bo izvedena široka akcija za zbiranje polžev, ki so važno izvozno blago.
Pri tej akciji bo sodelovala vsa šolska mladina.
Kmečke zadruge naj bi pritegnile k nabiranju tudi odrasle, da bo akcija čim bolj uspela.
Glavna direkcija državnih posestev v Ljubljani je organizirala glavno zbiralnico in vzgojnico polžev na Igu pri Ljubljani, od tam pa bodo polže po izpitanju izvažali v tujino.
Akcija za zbiranje polžev se začne 1. aprila.
Nabiralci polžev bodo prejeli za vsak kg po 7 din.
Zbirajo in odkupujejo se edino vrtni polži, to je vinogradni polži, mladi in stari.
Za zbiranje ne pride v poštev črni polž brez hišice, tako imenovani »Lazar«, roženi svitek, ki je ploščnat in temen, mali rumeni ter živo črno-beli pisani, ki se zadržuje na vrbah in rdeči polž brez hišice.
Ti polži niso užitni.
Zbirajo se samo odlizani polži.
Važno je, da se nabirajo polži v vreče ali košare, nikakor pa se ne sme uporabljati emajlirana posoda.
Nabrani polži se morajo shraniti do opreme v temnem prostoru.
Polže bodo odkupovale kmečke zadruge, ki jih morajo najkasneje v 10 dneh po odkupu odpremiti v Ljubljano.
Če se odkrije kje večje odlagališče polžev, je treba to čimprej javiti direkciji državnih posestev v Ljubljani (Bleiweisova cesta št. 1), ki bo poslala strokovnjaka, da bo vodil zbiranje in dajal navodila in pojasnila.
Misel na poroko z valižanskim princem je 18-letno Diano zabavala Za zaročni prstan iz kataloga 12,5 milijona tolarjev - Vlečka kot iz pravljice
Februarja 1981 se je Diana odpravljala na izlet v Avstralijo, da bi za nekaj časa ušla nenehnemu medijskemu pritisku.
Šestega februarja, tik pred odhodom, jo je princ povabil v grad Windsor - in jo zaprosil za roko.
( Letalska vozovnica do Avstralije stane povprečno 200.000 tolarjev.
Za pot okoli sveta avstralska letalska družba Quantas pričakuje 218.000 tolarjev, vendar se cena vozovnice v visoki sezoni tudi podvoji.)
Če se je v ljudeh ob ogledu različnih izvedb in skupin keltskega plesa na splošno prijel izraz »riverdance«, tudi prav.
Tokrat v Ljubljano prihaja tisti pravi in edini »riverdancer«, ki je zagotovo nekakšen trendseter te plesne oblike.
Brez Michaela Flatleyja in sedmih minut na izboru za popevko Evrovizije leta 1994 - ob pravem času na pravem mestu, za to mešanico stepa, jiga, muzikla sploh ne bi vedeli.
Show Riverdance je bil prvi, ki je v obnorel svet, Michael je postavil temelje, s skupino nekaj časa križaril po svetu, a so bili njegovi in producentski pogledi na nadaljnje cilje različni.
Trmasti triinštiridesetletnik, ki je s 35 nožnimi udarci v sekundi prišel v Guinnessovo knjigo rekordov, je skupino zapustil, se preselil v Ameriko in ustanovil svojo.
Neil zapoje: »Daj mi svojo ljubezen in dal ti bom popolno ljubezensko pesem.
Z božanskim basom Beatlov in tistim staromodnim zvokom Beach Boysov«, in zveni popolnoma angleško, kot kaki Kinksi, da nam v trenutku postane jasno dvoje: zakaj je ta plošča v Ameriki na »import« čakalni listi, in drugič, zakaj ima luknjo na sredini.
Da si jo lahko ona gospoda, ki v polcilindrih hiti v City, natakne na konice dežnika in se hvali, kako zelo njihova je.
Po petih mesecih kemičnih poskusov, mikrobioloških diagnoz, radiokarbonskih preiskav in več kot dvesto računalniških tomografij so pakistanski znanstveniki prišli do ugotovitve, da mumija, ki so jo lani našli na jugozahodu države, ni avtentična .
Čeprav je žensko truplo s krono, ki je ležalo v 300-kilogramskem pozlačenem sarkofagu, preparirano v skladu z osnovnimi postopki mumificiranja (zavito v bombažno tkanino in konzervirano z voskom, smolo in medom), je po mnenju strokovnjakov staro največ trideset let.
Dokaz: možgani mumificirane osebe niso bili izvlečeni skozi nosno odprtino, temveč, bolj po kmečko, skozi usta.
Pakistanska policija zdaj išče morilca.
- nadvse rada čisto v miru sedi na skali in gleda na odprto morje
Danes objavljam prekrasno fotografijo resnično lepe igralke Nataše Barbare Gračner (32), posneto v Portorožu, nekaj ur preden jih je dobil po grbači njen ŽE nekdanji zaročenec igralec Brane Šturbej (medtem sta se tudi že razselila), ki bo jutri zvečer, prvič po pretepu, nastopil v irski drami Jez na odru Male drame v Ljubljani.
V četrtek pa je v krstni uprizoritvi tragedije Kasandra (avtorsko jo je po motivih iz grške mitologije imenitno napisal Boris A. Novak, imenovani Lipicanec, ker sodi med najbolj zagrizene borce za pravice lipicancev, ki naj bi bili tudi glavna atrakcija državne predstave ob desetletnici samostojne Slovenije) nastopil ob »prerokinji« Nataši Barbari Gračner »grški kralj« Jernej Šugman (stransko vlogo je imel tudi v filmu Sladke sanje, nagrajenem za najboljšega v letošnjem pretepaškem Portorožu), ki je v vsesplošni igralski nervozi zapuščanja zaročenk in zaročencev razdrl bližnje prijateljstvo z igralko Polono Juh (lepa Helena v Kasandri), hčerko igralca Borisa Juha in igralke Mojce Ribič.
V Mestnem gledališču Ljubljanskem v predstavi Goli pianist igra Jernejeva mama Maja Šugman, seveda pa je v družini še vedno najbolj znan igralec ata Zlatko Šugman.
Početje policije, ki neutrudljivo zaslišuje Petkove sodelavce in sorodnike, pa bolj spominja na poizvedovanje za podatki, ki bi pomagali pravemu storilcu, da bi se lahko prikril.
Tudi policisti si lahko ogledajo predstavo Kasandre in bodo opravičilo za svoje delo našli v sporočilu grške tragedije: Žrtev je vedno kriva, sramotno je biti žrtev.
Gre za nemogočo šahovsko-smučarsko tekmo, ki je obsojena na propad, kajti figure in snežna strmina ne morejo dati primerljivega rezultata.
Prebivalci bloka ene od helsinških sosesk so se znašli pred teoretičnim vprašanjem, ki ga sami niso znali rešiti, pa so za pomoč zaprosili državne uradnike, ki skrbijo za enakopravnost med finskimi državljani.
Problem je bil v sosedi, transseksualcu: včasih je bil moški, zdaj je ženska.
Ima sicer nove prsi, hkrati pa tudi moški spolni organ, težava pa je, da hodi v savno ob tistih urah, ki so rezervirane za ženske.
Okoličanke so iz protesta prenehale opravljati to Fincem sveto sprostitev, državni uradniki pa so nemočni, ohromljeni zaradi zapletenosti vprašanja.
Ne morejo ga rešiti, zato so za začetek določili posebne ure, ko bo imel sporni sosed savno na voljo samo zase, lahko pa hodi k moškim: »Tam je kaka ženska vedno dobrodošla, ko pa se bo znebila penisa, bo šla lahko tudi k ženskam,« pojasnjuje oskrbnik bloka, v katerem se vse to dogaja.
*Povprečni desetletni britanski otrok v devetih mesecih poje 35 kilogramov ocvrtega krompirčka, kar približno ustreza njegovi telesni teži.
Dve tretjini britanskih otrok med šestim in dvanajstim letom starosti jesta ocvrt krompirček petkrat tedensko, medtem ko si tretjina priljubljeno jed privošči vsak dan.
