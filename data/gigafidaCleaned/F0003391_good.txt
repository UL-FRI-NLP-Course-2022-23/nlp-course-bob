Krilo Uniona Olimpije je z 22 leti pravi benjamin v ekipi Italijana Carla Recalcatija - drugi najmlajši je italijanski reprezentant Andrea Meneghin s 25 leti - vendar po izkušnjah s tekem EuroStars sodi med prekaljene veterane.
V Moskvi se bo že tretjič pridružil evropski eliti.
In če se leta 1997 ne bi odločil za odhod v NBA, bi bržkone dohitel Grka Nikosa Ekonomouja, Jugoslovana Željka Rebračo in Američana Davida Riversa, edine, ki so se v letošnjem glasovanju v 27 državah in po internetu še četrtič prebili med najboljše.
Kranjčan je debitiral v Istanbulu s pičlimi 19 leti in v dvobojih s Tofaševim branilcem Juretom Zdovcem, strelcem 13 točk za Vzhod, dosegel 8 točk.
Tudi lani v Berlinu, ko je kot član Fenerbahčeja igral za zmagovalno vzhodno moštvo, se je srečal s starim znancem - Kinderjevim centrom Rašom Nesterovićem.
Milič je tedaj dosegel 3 točke, Nesterović pa 2.
Tokrat pa se mu obeta še bolj svojevrsten dogodek.
Prvič bo v uradni tekmi igral v istem moštvu kot šest let starejši italijanski reprezentant Gregor Fučka.
Neobičajno, če upoštevamo, da sta skupaj odraščala v Kranju.
Ločilo ju je le eno nadstropje v stanovanjskem bloku.
Ljubljana - Dolgo, morda celo predolgo je Peter Mankoč čakal na prvo kolajno na velikem mednarodnem tekmovanju, zato je bilo srebro na 100 m mešano na evropskem prvenstvu v kratkem bazenu v Lizboni toliko pomembnejše.
Pomeni namreč prestop iz razreda ambicioznih »anonimnežev« v svet priznanih zvezdnikov, pomeni članstvo v svetovni eliti enega osnovnih olimpijskih športov, kar je pravzaprav uresničitev želja vsakega mladega človeka, ki se je odločil za vrhunski šport.
»Mešano ostane vodilna disciplina, je pa res, da moram tudi o prostem resneje razmišljati,« meni Peter.
»Očitno lahko dosežem dobre rezultate.
Ne morem reči, da bi postal v šprintu olimpijski prvak, toda v bližino odličij se pa morda lahko prebijem.«
»Veliko dela me še čaka, tudi še kar nekaj skalpov bom moral vzeti tekmecem.
Res sem že član svetovnega vrha, a se s tem ne obremenjujem.
Si pa želim malce boljši bazen doma.
Kranjski je poln, pa tudi voziti se ne morem vsak dan tja, Tivoli je nabasan, na FŠ ne pridemo zraven, pod bazenom na Koleziji nikoli ne veš, kakšna bo temperatura.
Upam in veselim sem, da bo ta problem v prihodnosti rešila - nova Ilirija!«
Tehnični pregled bo danes in jutri pod Eifflovim stolpom v Parizu, štart prve od 17 etap pa bo 6. januarja v Dakarju.
Edini slovenski dirkač na rallyju si v novem letu med drugim želi, da bi oblikovali slovensko ekipo z lastnimi mehaniki, najbolj pa na poti skrbi za motor: »Bolj od sebe dirkači pazimo na avtomobile in motorje.
Takrat so to naši najboljši prijatelji in le z njimi lahko pridemo do cilja.«
Tekmo St. Moritzu morali odpovedati
St. Moritz - Prve tekme novega ciklusa celinskega pokala na olimpijski skakalnici (K-90) v švicarskem zimskem središču ni bilo.
Prireditelji so se sicer trudili, vendar jih je močno sneženje prisililo k odpovedi prireditve.
