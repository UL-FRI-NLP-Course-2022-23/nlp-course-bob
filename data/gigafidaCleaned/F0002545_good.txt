Kazalo
Bila sem slepa za lastne napake
Orenia vso razsežnost načrtovanja kariere bralcu predstavi v obliki resničnih kariernih zgodb, ki so veliko več kot to.
Posamezne delčke resničnih zgodb lahko zložimo v lastno zgodbo in kot taka postane odsev našega lastnega kariernega potovanja.
Tisti, ki se odpravi na pot iskanja svojih globljih strasti, pa praviloma naleti na ovire.
Veliko ljudi pri opisu svoje kariere pove, da se jim je na določeni točki zataknilo, da imajo občutek, kot da cepetajo na mestu.
Avtorica nam tudi tukaj ponudi nov pristop h kariernemu zdravljenju.
Opogumi nas, da s takšnimi obdobji ni nič narobe, ampak prav nasprotno – da so dober znak za konstruktiven in vitalen preobrat v naši karieri, so priložnost, da se povzpnemo na višjo stopnjo osebnostne rasti in s tem kariere v celovitem pomenu te besede.
Šele potem se lahko začne nova pot.
Pot je modrejša od tistega, ki po njej potuje.
Kariere se ne samo rodijo, ampak so pogosto ustvarjene z dešifriranjem samodejnih kariernih vedenjskih vzorcev, ki omogočajo svobodno izbiro.
Toda ko posameznikova kariera postane tudi njegovo poslanstvo, takrat je kariera na višku, s tem pa tudi njen »imetnik« in vodja ...
Odpravite se v svet in najdite svojo obljubljeno deželo.
Na začetku Daniel ni mogel natančno določiti problema.
Ni mogel razložiti, zakaj so ga v multimedijskem podjetju, v katerem so ga zaposlili ob začetku poslovanja, odpustili.
Vendar je nekako doumel, da je bilo nekaj v njegovem delovanju v podjetju napačno.
Ko sem ga vprašala o njegovi družini, je odgovoril, da živi z dekletom, ki da mu veliko pomeni.
Otrok nista imela.
Daniel je bil presenečen in se je namrščil, ko je s svojo značilno odkritostjo odgovoril: »O tem nisem nikoli zares premišljeval, vendar če me zdaj vprašate, mislim, da bi verjetno rekli, da nisem zadovoljen.
Ko to govorim, nekaj v meni temu nasprotuje, saj sem globoko v sebi zadovoljen s tem, kar delam.«
»Da, zelo,« je odgovoril.
»Njegovo delo in talent nista bila nikoli priznana in na koncu se je vdal melanholiji in alkoholu.
Ko sem bil star štiri leta, je odšel od doma.«
V tistem trenutku sem videla svojega očeta pred sabo.
Kako se je osamil, celo v zakonu z mojo mamo.
Kako je čustveno obupal nad seboj in nad njo.
Kako ni bil prisoten, čeprav je fizično živel v njunem skupnem domu.
Od očeta sem se naučila tudi, da je družina lahko vadišče ali pa morišče za osebni razvoj in izpolnitev.
Včasih lahko oseba zaradi neznosne stiske, silnega obupa in pomanjkanja karierne izpolnitve uniči odnose v družini.
»Ali mislite, da obstajajo ljudje, ki zapustijo svoj dom, ker v poklicnem življenju ne najdejo smisla?« je vprašal Daniel zamišljeno.
»Da,« je pritrdil Daniel.
»Ko sem odraščal, sem mislil, da si je moj oče vedno želel biti umetnik in da se je umetnosti odpovedal, ko je izbral grafično oblikovanje.
Ko sem bil majhen, sem se bal, da se mu bo kaj zgodilo ...
Ali je mogoče, da je moj oče zapustil mamo zaradi nezadovoljstva v službi?«
Daniel se je zdel, kot bi se bal lastnih besed, kot da bi zdaj prvič razumel, kako verjetna je bila ta možnost.
Daniel je bil ganjen.
Najino potovanje ga je pripeljalo do tega, da se je kot odrasel človek na novo srečal s svojimi starši.
»Ne samo, da vam je uspelo, pomagate tudi drugim, da izrazijo svoje sposobnosti in občutke s tem, ko jim pomagate uresničiti njihove zamisli in jih udejanjite v grafični podobi.«
»Manj kot včasih,« je odvrnil.
»Vendar me sedaj ljudje okoli mene tudi bolj cenijo.«
Ta prefinjen in lep moški s čustvenimi in bistrimi očmi je prišel k meni na prehodu v štirideseta leta, ko se je preselil v Izrael, da bi na novo premislil o svoji poklicni prihodnosti.
Usedel se je v naslanjač nasproti mene.
Ob togem vojaškem očetu je bila Alanova mama figura miru.
Bila je lepa ženska, ki je strastno prevzela kulturo gostoljubnosti, ob kateri je zrasla v hotelu svojega dedka.
Na njeni lestvici vrednot so najvišje mesto zasedli gostoljubje in dobrodošlice.
Z leti je gostoljubje postalo osrednji cilj, po katerem se je ravnala.
Alan je odlično odigral svojo vlogo.
Z leti sem se naučila, da je treba dati posamezniku dovolj časa za procese, ki se mu dogajajo v življenju.
Tako je bilo tudi z Alanom.
Njegova prefinjena osebnost mu je omogočila odličen alibi za krajše bivanje v instituciji za zdravljenje fizičnih bolezni.
Jasno je bilo, da je obdobje bolezni in okrevanja ustvarilo pomembne čustvene gradnike, ki jih je potreboval, da bi popravil svoje življenje.
Odločil se je, da se bo poklicno izobrazil za vodenje hotela in splošno poslovodenje.
Izbral je državno visoko šolo, ki ni toliko poudarjala pomena teorije, ampak bolj praktično znanje.
Vse to mu je pomagalo, da je skoraj iz nič ustvaril hotel, ki je postal priljubljen, še preden je dokončal študij managementa.
»Če ne bi prišlo do krize in hospitalizacije,« mi je povedal na najinem sestanku tik pred slovesnim odprtjem hotela, »bi vse to zamudil.«
Od Alana sem se naučila, da je vse odvisno od zornega kota.
Kar dojemamo kot katastrofo, finančno polomijo, uničeno kariero ali fizičen zlom, se lahko na koncu izkaže za začetek nove poti, ustreznejšo pot – ali celo pravo pot.
»Jok moti popolnost,« sem ponudila pojasnilo, ko sem se spomnila njegove pretirano prefinjene mame.
Iz osebnih izkušenj vem, da mora posameznik za uspešno delovanje pridobiti orodja za svoj razvoj, ki presegajo posameznikove naravne sposobnosti in talente.
Da bi rasli in uspevali, se moramo včasih zbuditi in tako kot princesa prestati duševne procese.
Pogosto lahko ponotranjena starševska prepoved spodkoplje našo sposobnost za delo in uresničevanje zamisli.
Le naša odrasla, resnična ljubezen do nas samih ali ljubezen do drugih, ki so pozorni do nas in se odzivajo na naše potrebe, nas lahko obudi in nas spodbudi za nova dejanja.
Če ljubezni ni, ampak so le kritika in zamujene priložnosti, pa nam je težko zbrati orodja, ki jih potrebujemo, da bi se ustvarjalno razvili in našli neki smisel.
Uspešni poslovneži in organizacijski svetovalci se tega dobro zavedajo.
Zagrenjen in nezadovoljen delavec, ki je ujet v pasivnem stanju, ima lahko uničujoč vpliv nase in na vse v svojem neposrednem delovnem okolju, včasih pa celo na celotno organizacijo.
»Mislim, da bi bil učitelj,« je odgovoril samozavestno.
Dov je imel prav.
Raziskava mojih družinskih korenin je dala presenetljive ugotovitve.
Našla sem učitelje, pedagoge, klovne, umetnike, humaniste – in niti enega poslovneža.
Zdelo se je, da je pradedek svoje psihogenetske lastnosti razdelil med potomce, vendar sposobnosti služenja denarja ni imel nihče.
Tisto, česar moja babica in mama nista hoteli priznati kar pol stoletja, sem postopno ugotovila sama.
Dojela sem, da je bil pradedek v resnici »pogodbeni trgovec«.
Od sorodnikov po ženini strani je dobil veliko denarja in je bil – namesto, da bi študiral tisto, kar si je res želel, denimo arhitekturo ali umetnost – prisiljen postati poslovnež.
Na delavnici je prvič doumela, da njeno vedenje do snah ni naravno.
Čeprav je za njih vedno naredila vse, kar je bilo v njeni moči, jih ni nikoli poslušala in ni prisluhnila njihovim potrebam.
Niti ni poslušala sebe.
Sebe in snahe je popredalčkala, tako da ni bilo prostora za občutke jeze niti za prerekanje.
Z njenega zornega kota njen odnos do snah ni zahteval razjasnitve niti ni dopuščal pogajanj.
V tem kontekstu sta analizirala poklice v nekaterih zelo znanih družinah.
Poglobila sta se, denimo, v družinsko drevo Alexandra Grahama Bella, izumitelja telefona, in prišla do presenetljive ugotovitve.
V treh generacijah se je pri ženskah v družini Bell kazal zanimiv pojav jecljanja in gluhosti.
Dedek, očetje in sinovi so se ukvarjali s fonetiko, jecljanjem in umetnostjo izgovorjave.
Talenti družine so se integrirali šele v tretji generaciji.
Alexander, sin gluhe matere, ki je bil poročen z gluho žensko, je preučeval in učil ljudi z okvaro sluha, tako kot so to počeli njegov brat, njegov oče in njegov dedek – in na koncu izumil telefon.
Poklicno potovanje dveh sester, Hannah in Gail, je vključevalo pretrganje transgeneracijske verige, ki je moške v njuni družini odvračala od tega, da bi se odločili za ustrezen poklic, in to iz generacije v generacijo.
Čeprav omenjam moške, je to primer za model iskanja poklicne izpolnitve, skozi katerega se prebijajo ženske v družini, model, pri katerem so se moški trudili in jim je spodletelo, ženske pa so se trudile in jim je uspelo.
Takrat še nisva vedeli, da bo njena osebna izpolnitev tudi njeni mami in sestri olajšala pot k njunim poklicnim sanjam.
Gail je strmela vame in izbruhnila v jok.
Ves sestanek je občasno jokala.
Gail je imela solzne oči, povešene rame in stisnjene ustnice.
Nato je spregovorila z zamolklim tonom, kot da bi na vso moč poskušala skriti nevihto, ki divja v njej.
»Moja mama je bila še hujša,« je zašepetala.
»Ime mi je dala po babici, s katero se ni razumela; in, preprosto, sovražila me je.
Vsakič, ko me je videla, je postala razdražena.
Vse, kar sem storila in tisto, česar nisem, je bila polomija.«
Gail je bila do sebe stroga in se je obsodila na družbeno izgnanstvo, ki ga je povzročilo zanemarjanje.
Ni imela skrbnika, ne mame in ne očeta.
Angel odrešitve se ji je prikazal v internatu, v katerega so jo poslali.
Postopno je bila Gail sposobna združiti svoji dve ljubezni: ustvarjalno umetnost in poslovodstvo.
Obiskala je nekaj tečajev kuhanja in postala glavna kuharica v majhni, dobro zamišljeni restavraciji.
Kasneje je študirala v Franciji, kjer so jo najeli kot glavno kuharico v znani francoski restavraciji.
Hannah in Gail sta svoj proces okrevanja začeli prek svoje ženstvene strani.
In pomagali druga drugi.
Tako se je krog sklenil in odprlo se je novo poglavje: Hannahino rojstvo kot celovito človeško bitje.
Na najinem potovanju sva razumeli globok pomen tega, da je bila Hannah sposobna začeti ta proces, preden je rodila hčerko.
Doseganje občutka, da je »hči nekoga«, ji je dalo prostor, da je postala »mati nekoga«.
Gailina pot pa je bila daljša.
Ko je videla, da si je njena sestra vzela dovoljenje, ki ga je potrebovala, ji je to dalo kanček upanja za njeno iskanje izpolnitve.
Zavedanje o moji identiteti so bila vrata do kariere, ki ima smisel
Bili so osupljivi.
Poročilo, ki sem ga dobila na pisalno mizo tisti dan, je nedvoumno navajalo: »Osebek ima izjemne sposobnosti na vseh področjih aktivnosti: tehničnem, matematičnem, govornem, ustvarjalnem itd.
Če si tega želi, lahko uspe kot vrhunski novinar, elektroinženir ali računovodja.«
Kasneje, ko je bil Nathan pripravljen, da se odpravi na pot k samouresničitvi, sem spoznala, kako pogosto smrt brata ali sestre postane odločilni dejavnik v življenju otroka.
Pogosto so starši slepi za obstoj otroka in se ne zmenijo za njegove potrebe, občutke in talente.
Razmišljala sem, zakaj se ni vprašal, ali je to pravi poklic zanj; podatke je imel na dosegu roke, v poročilu o psihološkem preizkusu, ki ga je pravkar opravil.
Očitno se je zavedal, da to še ni pomembno.
Takrat ni bilo dvoma, da bo zame predstavljal poklicni izziv.
Drugače pa se je zdel kot majhen otok žalosti.
Želela sem ga rešiti iz njegovega zasebnega zapora, a nisem vedela, kako se tega lotiti.
»Komu ste podobni ?« sem vprašala.
Nasmehnila sem se.
V Nathanovem govoru je bil ton uspeha.
O mami je govoril toplo in ponosno, v metaforični ječi pa je naenkrat zasvetila luč.
Uganka še ni bila dokončno razrešena, a so njeni deli postajali jasnejši.
Izkušnje so me spodbudile, da sem nadaljevala.
Vedela sem, da se približujeva cilju.
Nadaljevala sem z vprašanji o njegovih starših in odkrila sva, da psihogenetika, čeprav je bila zamotana, ni bila ovira.
Še nekaj je rožljalo v celici – nekaj temačnega, obremenjujočega in grozečega, neka vez, ki je zadrževala Nathana.
Ni bil dovolj močan, da bi te težke železne okove zlomil sam.
»Nathan, tolažilec tistih, ki so izgubili bližnje.
Še vedno ne veste, kaj ste sposobni doseči.
Kljub temu, da ste na najinem prvem sestanku namignili, da veste, katero področje bi si izbrali za samouresničitev … «
Ko umre majhen otrok, starš s seboj prenaša veliko krivde in jeze.
Ti občutki se povežejo z jezo osebe proti sami sebi, ker si je dovolila poskusiti biti dober starš živemu otroku.
Kako smo lahko potem ko nismo uspešno skrbeli za mrtvega otroka, veseli za otroka, ki je živ?
Kako je lahko nekdo sploh srečen?
Postopno sva z Nathanom izvedela več o njem.
Ugotovila sva, da je nadarjen, trmast, žalosten in da ima blokado – da je oseba, ki vztraja iz navade, a se nikoli ničemur zares ne zaveže.
Odkrila sva tudi velikansko jezo in globoko hrepenenje, da bi bil le navaden otrok, otrok, od katerega se ne pričakuje, da bo športni prvak, Shakespeare in hkrati poklicni polom, ampak otrok, katerega mati ga vidi takšnega, kakršen je.
Osredotočila sva se predvsem na dve posebni komponenti njegove osebnosti: njegovo odločnost in moč značaja, ki je sam sebi ni nikoli dovolil prepoznati.
Zdelo se je, kot da si je Nathan izbral, da se bo spoznal le z delom sebe.
Tako kot se je do njega vedla njegova mama, tako da ga je videla kot odsev njegovega mrtvega brata, tako je Nathan skril dele svoje osebnosti in čustev in se ni nikoli naučil, da bi jih priznal in cenil.
Vseeno pa je globoko v sebi vedel, da obstajajo.
Ko sem bila starejša, mi je mama povedala, da so jo zdravnikove besede tako prestrašile, da se je odločila ponovno zaživeti.
Vseeno pa sem tudi sama morala, da se ne bi zadovoljila že samo z golim obstojem, dolga leta delati na sebi in družini, da sem zgradila dobro življenje, polno veselja in ustvarjalnosti.
Nekako sta mi bila z zadnjimi močmi in veliko poguma starša sposobna pomagati in me poriniti na varnejšo obalo.
Kot je opisano v prejšnjih poglavjih, sem odkrila povezavo med spolom starša in otroka ter poklicno dramo, ki jo odigrata, ki je pogosto še bolj dramatična, če sta istega spola.
Murielina mama je bila primorana začeti delati že kot otrok.
Ko je bila stara devet let, je začela skrbeti za otroke in čistiti hiše.
Postopno je postala tista, ki je tako rekoč sama preživljala družino, družino iraških priseljencev, ki so se le s težavo privadili na življenje v Tel Avivu.
Težaško delo pa ni vplivalo na njeno željo po učenju.
Kmalu po koncu gimnazije je postala receptorka v knjigovodskem podjetju, hkrati pa je obiskovala večerno šolo in si pridobila diplomo iz računovodstva, z odliko.
»To je bil edini žarek veselja v mojem življenju.
No, v življenju nas vseh,« je rekla Muriel, ko sem poskušala razumeti, kako so se stvari razvile in kaj je to pomenilo za njen karierni zastoj.
»Mogoče,« je omahljivo dodala, »sta bila sreča in zadovoljstvo mojega očeta zaradi kuhanja in peke osnova za moje navdihe, za moj občutek, da sem imela dovoljenje za ustvarjalnost … «
»Kar naenkrat sem doumela, da ni bilo nič, kar sem naredila, zanjo dovolj dobro,« je jezno povedala.
»Še posebno se ni mogla sprijazniti s tem, da sem si kot kariero izbrala umetnost.
‘Kiparjenju praviš poklic?’ me je spraševala, napol v posmehu, napol kot provokacija.
Dobro sem zaslužila z izdelavo uporabne lončevine, umetnost pa sem tudi poučevala.
Kljub temu pa je bila mama vedno razburjena zaradi mojega dela.
‘Če nisi pravi umetnik, kot sta bila Picasso ali Michelangelo – je vse skupaj zapravljanje časa!’ je vedno trdila.«
Na koncu dolgega potovanja se je Muriel soočila s svojim besom do mame in se dokončno sprijaznila z maminimi omejitvami.
Potem je bila sposobna razločiti med svojo identiteto in identiteto mame (»Nisem moja mama, sem le njena hči … «).
Muriel je lažje razumela mamino veliko željo za bolj pomenljivo samouresničitev in izpolnitev ter se hkrati naučila, kako ji oprostiti.
Vse to je bilo potrebno, da se je prebila iz paralize in si dovolila biti zdrava mati, ki svoji deklici ponuja podporo.
»Oh, moja mama,« je rekel in se ironično nasmehnil.
»Mama je bila spretna umetnica, polna trikov.
Bila je odlična pri delitvi svojega časa med različne vloge: višje izobraževalne svetovalke in priljubljene predavateljice, neutrudljive očetove pomočnice in doma popolne mame.
Se vam že svita?
Imel sem starša, ki ju je gnal uspeh … medtem ko smo mi, trije otroci, odraščali v vse mogoče smeri, brez želje, da bi uspeli.«
Podatki iz Albertovega psihološkega testiranja so kazali, da bi lahko uspeval na skoraj kateremkoli področju: »Pomislite na zagrenjenost, s katero se morate boriti,« sem mu rekla na najinem naslednjem sestanku, »toliko talentov pa tako malo prostora, da jih pokažete.”
V bistvu je primarna družina naše prvo delovno mesto.
V družini se naučimo dosegati rezultate in tekmovati s prijateljskimi, ljubečimi in/ali vztrajnimi konkurenti.
V družini se naučimo delati v okviru, ki postavlja zahteve, a obenem tudi daje ljubezen.
V družini se naučimo sprejeti kritiko ob občudovanju in podpori.
Družinsko gnezdo je zemlja, na kateri se zgodi naša prva rast.
Če je gnezdo poškodovano ali ne ponuja potrebnih surovin in orodij za rast, lahko pričakujemo težave.
Znajdemo se nepripravljeni za soočenje z resničnim zunanjim svetom, vključno s svetom dela.
»Nehali ste igrati in potem ste nehali tudi čutiti,« sem potiho povzela minidramo, ki je značilna za tako veliko otrok zahtevnih staršev.
Albert ni bil nič manj presenečen kot njegov oče nad silo tistega, kar je povedal, in očitno odločnostjo, ki se je skrivala za tem.
Kdaj se je to zgodilo, sem se spraševala.
»Da!« sem rekla.
»Albert noče več nadaljevati po poti, na kateri je bil, niti ni sposoben iti po vaši.
Ne pozna poti notranje odločitve, a bi jo rad spoznal.
Moral se bo naučiti novih stvari, prekiniti stare odvisnosti in zgraditi nov lasten svet.
Lahko mu pomagate, tako da mu daste dovoljenje, da dela tisto, kar izhaja iz njegovih lastnih notranjih potreb; tisto, kar izhaja iz ljubezni.
Če mu daste svoj blagoslov za notranje dosežke in ne samo za zunanjo odličnost, bo mogoče sposoben služiti denar zavoljo služenja denarja samega in živeti svoje življenje na način, ki ga boste lahko spoštovali.
Mogoče bo na koncu tisto, kar bo delal, prišlo iz pristne izbire in to v delovnem okolju ali na kateremkoli drugem področju …
To je priložnost tudi za vas, da ste partner na njegovem potovanju.«
Neke noči je na urgenco prispel ranjen vojak.
Ne spomnim se njegovega imena.
Vse, česar se spominjam, so njegovi rdeči lasje.
Bil je v bombnem šoku in ranjen na desni strani obraza.
Njegovo preostalo svetlorjavo oko je zaprepadeno strmelo vame.
Z mojega obraza je lahko razbral grozo in me igrivo izzival: »No, pa poglejva, ali lahko uganete, kakšne barve je bilo moje drugo oko!«
Oba sva izbruhnila v blazen smeh, ki se je hitro sprevrgel v solze.
Jok je sprostil nekaj potlačenih čustev, ki so divjala v meni.
Med dolgimi dnevi te vojne si nikoli nisem dovolila, da bi razmišljala o stvareh na osebni ravni.
Čutila sem, da ni ne prostor ne čas za to, da bi preučevala tisto, kar sem čutila in kar se mi je dogajalo.
Vztrajala sem naprej; brez grozljivih sanj in nočnih mor.
Poskusila sem … dokler me ni izdala lastna duša.
Bila sem ponižana, ker sem padla v nezavest.
Bila sem tudi šokirana, ker sem spoznala, kako globoko sem potlačila svoje zanikanje.
Usedla sem se poleg ranjenega vojaka in mu povedala, da sem se tudi sama pokrivala.
Zahvaljujoč njemu se je moje zanikanje začelo odpirati …
David je k meni prišel star dvajset let, ko je jomkipurska vojna prekinila njegovo kariero.
Bolehal je zaradi posttravmatske stresne motnje (PTSD), ki jo je dobil na bojišču.
Tega se ni zavedal; na dan je prišlo povsem naključno.
Nekdo v vojski se je odločil izvesti dopolnilno raziskavo o preživelih članih ene od enot, ki je izgubila večino vojakov.
David je prihajal iz te enote.
Raziskovalci so hoteli izvedeti, kako se po vojni godi vojnim herojem: ali so bili rehabilitirani?
So si ustvarili družine?
So se bili sposobni odločiti glede kariere?
In ali so našli izpolnitev v svojih zasebnih življenjih s poklicnega vidika?
Podatki raziskave so za Davida pokazali, da v dveh desetletjih, ki so sledila vojni, ni uspel najti službe, ki bi ustrezala njegovim talentom.
Bil je poročen, imel je hišo in otroke, a nikoli ni našel kariere, ki bi ga zadovoljevala.
Njegovi srednješolski sošolci so diplomirali ali postali magistri in se uveljavili na tem ali onem področju.
David pa je bil pozabljen.
Na bojišču je preživel zahvaljujoč svoji intuitivni iznajdljivosti, a je doživel neuspeh, sorazmeren njegovemu potencialu, pri iskanju svojega prostora v svetu dela.
Delal je kot mesar, v nočni izmeni je klal perutnino.
Z Davidom sva začutila, da bova potrebovala kar nekaj časa, da se bolje spoznava, preden bova sposobna razumeti pravi pomen »klanja«.
Začela sva s tistim, kar se je dogajalo po koncu vojne, po nočni mori, in potem, ko se je David vrnil v življenje civilista.
Ti moški se nikakor niso hoteli vrniti v stare tirnice, »kot da se ni nič zgodilo«.
Skupaj z občutkom nemoči so jezno zavračali tudi vrnitev v dnevno rutino življenja.
»Po tem, kar sem doživel,« mi je povedal Michael, »nimam ničesar več, kar bi lahko ponudil.«
Iz njegove jeze je začel rasti uporniški protest, ki je nekoliko razjasnil njegov zastoj, povezan z delom.
»Danes nisem pripravljen storiti nič za nikogar,« je rekel.
Slika se je kmalu izostrila.
Potem ko je z lastnimi očmi videl klanje, se je odločil, čeprav podzavestno, da bo metaforično ostal na bojnih poljih, ki jim v sebi ni mogel ubežati.
Pomen njegove čudne izbire poklica je začel prihajati na dan.
Pomislila sem, da so mogoče vsi poklici v resnici ustvarjalna dejanja na bolj ali manj uspešnem iskanju dela, ki bi imelo čustven pomen in vrednost.
To novo spoznanje je tlakovalo pot za nadaljnja odkritja.
David je počastil grozote bojišča v klavnici, a je še naprej izzival usodo drugje.
Avto je vozil, kot da bi bil na bojišču.
Zato je bil skoraj vsak mesec na nepojasnjen način vpleten v vsaj dve avtomobilski nesreči – avto se je, denimo, prevrnil na streho, karoserija je bila zvita in polomljena, David pa se je izmazal včasih z rano, včasih pa povsem nepoškodovan … do naslednjič.
Avtocesto je spremenil v vojno območje.
Doma sta včasih na dan privrela bolečina in bes, pomešana s strahom in potrebo, da še naprej izziva usodo.
Prav ti občutki so ga pripeljali do svojeglave vožnje in klavnice.
Nekega dne nam je Jake dovolil vstopiti v majhen živalski vrt, ki ga je uredil.
Tam je bilo vse, o čemer bi lahko majhen fant sanjal: pavi, ki so se šopirili, race, ki so racale, petelini, mačke in psi vseh sort in pasem.
Minila so še tri leta …
»Pozdravljeni – jaz sem, David,« je nekega dne po telefonu naznanil zadovoljen glas.
»Želel sem vam povedati, da sem zaključil študij o upravljanju hotelov.
Uspelo mi je!«
Po krajšem premoru je negotovo vprašal: »Jaz sem David, saj se me spomnite, ali ne?«
»Lepo vas prosim David,« sem hotela reči, »saj sem zaradi vas spoznala, kako sem ubila svoje lastne spomine na bolečino …«
A to bi bilo preveč globokoumno.
Namesto tega sem se le zasmejala in ga vprašala: »Kako napreduje živalski vrt?«
Kratko bivanje v tem notranjem prostoru praznine neizogibno vključuje občutke osamljenosti in izgube nadzora.
Včasih je praznina tako zastrašujoča, da jo oseba zapolni tako,da se zaposli s »hrupom« in pretiranim udejstvovanjem – preprosto zato, da bi preprečila soočenje same s seboj.
Henry je bil resnično »popoln« – in nato je kar naenkrat začel pozabljati.
Pozabil je imena, naloge in številke.
Ni se mogel spomniti, kam je namenjen in zakaj.
Ta raztresenost ga je prizadela z vso silo.
Prisilila ga je, da je zaustavil svoje življenje in si vzel premor.
»Kaj naj storim?« je še enkrat vprašal.
»Vedeti morate,« sem mu rekla na enem od najinih naslednjih sestankov, »da ima narava svoj ritem in da prezira bližnjice.
Pot je modrejša od tistega, ki po njej potuje ...«
Sprememba je povzročila še več sprememb.
Na najinem prvem srečanju je bil Henry videti kot pravi lepo oblečen japi.
To se je postopno spremenilo – najprej je šla kravata, nato temni jopič in nato, glej in se čudi, se je ta uglajen poslovnež prikazal v kavbojkah in kratki majici in je bil videti odlično.
Henryju je bila zgodba zelo všeč.
»Ko sva že pri novih stvareh,« je rekel z navdušenjem, »k meni so pristopili iz prostovoljskega združenja, ki pomaga invalidnim otrokom, in me prosili, naj jim s svojimi talenti pomagam zbrati denarna sredstva.«
»Res je, da lahko v službi pridete v nešteto napetih situacij,« sem odgovorila.
»Vendar se stvari lahko obrnejo tudi drugače.
Na vse lahko poskusite gledati iz različnih perspektiv, premisliti stvari jasno in v miru ter morda priti do novih zaključkov.
Pritisk ni dober za intuitivne mislece kot ste vi.«
»Priporočam, da si vzamete neke vrste odmor in se odprete za nove izkušnje,« sem predlagala.
»Na življenje poglejte z novimi očmi.
Pustite si malce prostora.«
»Zelo si želim biti umetnica,« je odgovorila in čez nekaj trenutkov tiho dodala: »Sovražim učiti umetnost.«
Na najino prvo srečanje je prišel zmeden in zaskrbljen.
Njegov videz je kazal na brezskrbnost.
Nosil je ponošene kavbojke in staro živobarvno majico.
Imel je dolge skodrane lase in takoj sem opazila njegove žalostne, rahločutne oči.
Bil je star dvajset let in je imel vrat in roke okrašene s koraldami in zapestnicami; trendovski opomini na zadnji obisk Indije, Meke za tako veliko mladih, ki iščejo odgovore.
»Ni pomembno, kaj si želim jaz,« je odgovoril nejevoljno, »to je tisto, kar si želi in dela moj oče, to dela tudi moj brat genij; in kot kaže zdaj, bom to delal tudi jaz.«
Ben je nekaj časa tiho sedel in razmišljal o tem.
Po nekaj minutah je omahljivo rekel: »O tem nisem razmišljal na ta način, a je mogoče, da se je zgodilo prav to.
Že takrat sta se v naši hiši oblikovala dva tabora.
V zmagovalnem taboru sta bila moj oče in brat Jim.
V taboru poražencev pa sva bila mama in jaz.«
Nisem si dovolila, da bi se povezala s slabostjo mame, tako kot je imel težave Ben s povezovanjem s slabostjo svoje mame.
Oba sva izgubila: Ben zato, ker ni sledil svojim umetniškim nagnjenjem, jaz pa zato, ker nisem šla na srednjo šolo za umetnost, kot sem sanjala, da bom, in ker si nisem upala sebe izraziti skozi pisanje.
Z Benom sem želela deliti zapletene stvari, ki sem jih čutila.
»Ste se kdaj poskušali povezati z očetovo močjo ali se z njim poistovetiti?«
»Kako nisem pomislil na to?« je kar naenkrat rekel Ben.
»Nikoli ga nismo cenili, njegove edinstvenosti, njegovih talentov … «
»Tudi sam nisem našel nikogar …
Vendar ne pozabiva na konstruktivne spremembe,« se je nasmehnil Ben.
»Poglejva na primer mamo.
Mogoče se še spomnite, da je vse dneve ležala v postelji in ni delala nič.
Če bi jo videli zdaj, ne bi mogli verjeti.
Ko je postala slavna, je zmetala stran vse svoje tablete, zdaj pa vsak trenutek izkoristi za ustvarjalno delo.«
»Ste še vedno njen zaščitnik?«
Spet sva izgubila stike.
Ben je še naprej delal v očetovem podjetju, ob večerih pa je študiral socialno delo.
Čez nekaj let je začel delati z mladimi invalidi.
Postopno je kreativno pisanje združil s svojim delom.
Poslovni projekti in pametne naložbe, ki jih je izvedel, so mu omogočili, da se v celoti posveti skrbi za ljudi.
Za dnevni časopis je začel pisati tedensko kolumno, ki je bila v javnosti dobro sprejeta in je govorila o mladostnikih, ki jim je svetoval, in o njihovih uspešnih poslovnih pobudah.
Čez kakih pet let se je Ben spet vrnil na krajši sestanek.
Tokrat se je zdel pomirjen sam s seboj.
Veliko se je smejal in govoril o svojih otrocih.
»Tudi o njih, vendar predvsem o tistih, ki so pri meni na terapiji,« je odgovoril z nasmehom na obrazu.
Nisem bila presenečena, ko sem jo videla prihajati po potki, ki je peljala do restavracije, v kateri sva bili dogovorjeni za srečanje.
Sylvia je bila ena od tistih žensk, v katerih krhkost in moč soobstajata.
Intuicija mi je dala slutiti, da je Sylvia ženska notranjih potovanj.
Čutila sem, da je tip ženske, ki stvari dela na težji način, pri čemer analizira vsako oviro na poti in zahteva osebno pozornost zase.
Jasno je bilo tudi, da bo med sestanki, ki so bili pred nama, raziskala tudi nekatere globoko zakopane prostore v meni, ne da bi se zavedala, kakšen vpliv bo to imelo na moje življenje.
Skozi leta sem spoznala, da so ljudje, ki živijo z globokimi notranjimi konflikti, kot je živela Sylvia, pogosto nagnjeni k paralizi, predvsem v čustvenih situacijah, ki zahtevajo odločitev in zavezanost dejanjem.
Ta paraliza otopi bolečino, vendar tudi omeji njihove naravne sposobnosti in talente – zaduši njihovo spontano veselje do življenja in njihovo notranjo strast do delovanja.
»Kaj se še dogaja v vašem življenju poleg službe?« sem vprašala.
»Kako se služba ujema z drugimi vašimi svetovi?«
Odločila sem se pogovarjati se z odraslo Sylvio in ignorirati krhkega otroka.
Uvidela sem, da sem šla prehitro in da se bom vseeno mogla ukvarjati z otrokom Sylvio: jo držati za roko in jo previdno voditi korak za korakom.
Sylviino telo je zatrepetalo in začela je nežno jokati.
»Oče je preminil že pred nekaj časa,« je rekla.
»Vedno mi je veliko pomenilo, da bi mož delal stvari, ki bi imele neki pomen,« je nadaljevala.
»Mislila sem, da je zelo poseben moški, ki mu je namenjeno najboljše delovno mesto in imenitno poklicno poslanstvo, tako kot mojemu očetu.
Konec koncev sem z očetom ure in ure razglabljala o njegovi karieri in njegovi navidezni nesposobnosti, da bi dosegel izpolnitev.
Mogoče tudi izsilim intimnost z možem, ker pogrešam tisto posebno bližino, ki sem jo čutila ob poslušanju o očetovih težavah.
Zdi se mi, da moža v resnici nikoli nisem poslušala … «
»Ves ta čas,« sem rekla, »ko ste se počutili kot žrtev, ste v resnici na svojega moža valili vso svojo bolečino iz otroštva.«
Sylvia je bila razburjena.
Potrebovala je nekaj časa, da o vsem razmisli.
»Torej moj mož le ni tako slab, kaj?« je končno izdavila.
Nisem mogla premagati misli, da se je Sylvia tako kot mnoge druge ženske v otroštvu naučila zamotiti se v imenu drugih, nikoli pa se ni zares naučila poslušati same sebe.
»Ta teden sem tudi prvič,« je raztreseno nadaljevala, »začela razmišljati o tem, kaj bi res rada povedala, ko bom imenovana za sodnico.
Bila sem tako prestrašena.
Kar naenkrat se mi je zazdelo, da mogoče nimam kaj povedati.
Mislite, da sta ti dve stvari povezani?
Sem mogoče vsa ta leta, ko sem bila zaposlena z očetom in možem, bežala pred samo seboj?
Zanimivo je, da nisem preveč zavzeta s tem, kaj počne moja hči.
Prepričana sem, da bo z njo vse v redu, in res je v redu.«
Dan se je prevesil v večer.
Pihal je hladen vetrič in že kratek pogled je razkril, kako se s prihajanjem mraka spreminja razgled.
Zdelo se mi je, da so besede preveč sofisticirane zanjo, a jih je morala slišati, da bi se lahko osredotočila nase in ne na svojo potrebo, da je zaposlena s svojim možem in z vsem tistim, češ, glej, kaj mi dela.
Za mene in moža Dova je najino poklicno partnerstvo služilo kot vadišče za najin osebni in poklicni razvoj.
Še več, postopno sva spoznala, da je tudi za druge ljudi proces podoben.
Paula se tisti dan ni vrnila domov niti se ni vrnila na delovno mesto urednice.
»Spomnim se, da sem kasneje tisti večer šla do telefonske govorilnice,« mi je povedala, »in moje telo je celo drgetalo, ko sem zavrtela številko tistega, kar je bilo do takrat moj dom, moj mož, moja družina.
Na lastno presenečenje sem naznanila, da sem našla svojo resnično ljubezen in da se nikoli ne bom vrnila domov.
Od tistega dne sem bila vseh dvanajst let, ki so od takrat minila, z Martinom, ki je ljubezen mojega življenja.
Zame je bilo to, kot da bi se odselila v drugo državo … «
»Ali ni zanimivo,« je jezno rekla, »da v vseh teh letih doma nista obesila niti ene moje slike.
»Kako dolgo je vse to trajalo?« sem vprašala.
Hotela sem vnesti časovno dimenzijo, ki je lahko pogosto merilo kumulativnega trpljenja in zagrenjenosti.
Paula je razmislila o mojih besedah in obrvi so se ji namrščile.
»Mogoče lahko še enkrat pogledava, kako se je to zgodilo?« sem pritiskala nanjo.
»Kot da bi bila z Martinom eno ...«
»Da, to moram storiti in želim si tega, čeprav tega nikoli nisem storila.
Nihče nikoli tega ni naredil zame … « je rekla Paula.
»Torej lahko zaključim, da se ne boste vrnili k učenju in uredništvu,« sem povedala namesto nje.
Paulin pogled je potrdil, kar sem rekla.
Zdaj je bilo obema jasno, da sva se pogovarjali o nečem večjem, ne le o služenju za preživetje.
Očitno je Paula čutila, da je svoj dolg odplačala.
Končno se je bila pripravljena ukvarjati s svojim mestom v svetu, z delom, ki ga bo opravljala, in sprejeti sebe, takšno, kakršna je v resnici.
»Očitno sem potrebovala tistih dvanajst let 'rehabilitacije',« je rekla na najinem naslednjem sestanku.
Zdela se je nekoliko pomirjena.
Don me je pogledal, šokiran.
»Kaj ima to opraviti s tem?« je zamrmral, ne da bi v resnici zastavil vprašanje.
Kako je lahko prišlo do tega?« je jezno zahteval odgovore.
Joanina zgodba ponuja drugačen pogled na kompleksno področje zakona, družine in dela.
Joan je k meni prišla na svetovanje, ker je hotela prekiniti delo v družinskem draguljarskem podjetju, v katerem je bila zaposlena več let.
Razmišljala je, da bi ustanovila svoje podjetje.
Ko sem bila stara dvaintrideset let, sva z možem z ustanovitvijo inštituta za uporabno psihologijo Adam Institute, Institute for Applied Psychology, postala poslovna partnerja.
Nič v mojem življenju do takrat ni nakazovalo, da sem si želela biti lastnica podjetja ali da to kadarkoli bom, čeprav je bilo jasno kot beli dan, da delo za nekoga drugega ni zame.
Še leta po tem sem se bala sprejemati pomembne odločitve.
»Z živci sem na koncu,« je rekel na začetku najinega prvega sestanka.
»Več kot dvajset let že ustanavljam odlična podjetja, gradim infrastrukturo in logistiko, iščem ekipe in začetni kapital, delam dan in noč – in potem iz nekega razloga, ki si ga ne znam pojasniti – vse propade.«
André me je pogledal z odsotnim pogledom, jaz pa sem razmišljala o izjemni raznolikosti talentov, ki jih potrebuje podjetnik na zahtevni poti k uspehu.
Nekaj spretnosti, ki so potrebne – radovednost, znanje in izkušnje, jasna vizija, finančna pronicljivost, sposobnost izkoristiti poslovne priložnosti – so očitne.
Ovira pa je za nekoga s tipičnim podjetniškim bogastvom talentov najpogosteje ukoreninjena v nekem skritem kotičku njegovega čustvenega sveta.
Taka čustvena blokada lahko iztiri celoten proces rasti, skoraj tako, kot da bi bila kaka občutljiva rastlina v rastlinjaku prikrajšana za posebne pogoje, ki jih potrebuje za cvetenje.
Vodenje podjetja je poklic, v katerem so uspešni le redki podjetniki.
Poleg tega jih ni veliko, ki bi to hoteli delati.
Vseeno pa jim je težko predati nadzor nad podjetjem in vodenje prenesti na strokovnjaka.
Težave imajo tudi s tem, da se zavežejo takemu procesu osebnega razvoja, ki bi jih naučil, kako nase prevzeti lastništvo podjetja, pri tem pa ohraniti jasno ločnico med lastništvom in vsakodnevnim vodenjem.
Skoraj nemogoče je podjetnike udomačiti in jih spremeniti v uspešne zaposlene.
Za podjetnika je bolje, da se odpravi na potovanje osebnega razvoja in se nauči vodenja samega sebe ali pa na svoje mesto postavi direktorja in se kot lastnik nauči usmerjati svojo energijo v vzgojo direktorja, ki ga je najel.
Tudi biti dober lastnik zahteva učni proces.
Kot že povedano, je družina prva organizacija, s katero se srečamo.
Značaj te organizacije, naše mesto v družini glede na starše, sorojence in stare starše – ter včasih celo tete in strice – lahko vpliva na izbiro organizacije, v kateri se v prihodnosti odločimo delati.
Ta začetna predstava organizacije in izkušnje v zvezi z našim mestom v družini so temelj načina, kako se vedemo v delovnem okolju kot zreli odrasli.
Organizacijska klima ima tako kot družinska klima posebno »aromo«.
Ta aroma lahko postane za nas izjemno privlačna ali pa recept za neuspeh.
»Imam občutek, da mogoče nikoli nisem hotel biti samozaposlen,« je obotavljaje odgovoril na moje vprašanje, zakaj se mu uspeh izmika.
»Biti sam,« je zaključil in povzel kratek proces, ki sva ga prestala skupaj, »se boriti z oblastmi in birokrati, fanti za davek na dohodek; tega nisem prenašal.«
Počutila sem se kot jahač začetnik, ki bo prvič jahal konja.
Frank Sulloway v knjigi Born to Rebel (Rojen, da se upre, 1997) ugotavlja, da so prvorojenci bolj naklonjeni poklicem, ki se posvečajo ohranjanju statusa quo in vzdrževanju prevlade.
Mlajši sorojenci pa se nasprotno soočajo s čisto drugačnim razvojnim izzivom, usmerjenim v spremembe, revolucijo in podjetniško pobudo.
Prvorojenci morajo braniti svoj položaj in teritorij pred vdorom mlajših sorojencev, mlajši pa se soočajo s potrebo, da si poiščejo izrazito nišo, ki jo družina ceni.
Mlajši bratje in sestre si želijo in potrebujejo to, da se odlikujejo na način, ki ni povezan s prevlado starejšega sorojenca.
Zato razvijejo odprtost za spremembe, nove izkušnje in za večje tveganje.
Če sta v družini dva dečka, tipično eden od njiju, pogosteje je to starejši, izbere očetov primarni poklic, drugi pa izbere dopolnilni poklic ali hobi, s katerim se je ukvarjal oče.
V drugih primerih drugi sin izbere mamin poklic ali neki poklic, s katerim se je ukvarjal neki cenjen moški v družini.
V vsakem primeru drugi sin izbira med tistim, kar je ostalo.
Ko so Markovi otroci odrasli, je mislil, da bo skozi posel dobil drugo priložnost, da bi jim igral starša.
Prva preobrazba, ki jo je doživel, je bilo usmerjanje otrok v vodenje podjetja, nekaj, za kar je bil dobro usposobljen.
Proces je dosegel vrhunec s tem, da sta dva od otrok srečno ostala v družinskem podjetju.
Eden od sinov je postal glavni izvršni direktor, drugi pa podpredsednik oddelka za razvoj podjetja, ki je skrbel za prihodnjo vizijo podjetja.
Njuna sestra, ki je bila tretji otrok, si je vzela čas in postala doktorica ekonomske znanosti.
Družina je doživela konstruktiven proces, ki je obogatil ne samo podjetje in družino, ampak tudi vsakega posameznika v družinskem podjetju.
Podobne težave so v vseh družinah, a se v družinah, ki nimajo družinskega podjetja, te težave lahko zakrijejo, včasih za nedoločen čas.
Konflikti med delom in družino se še poglobijo v družinskem podjetju, kjer je lahko na kocko postavljeno celotno družinsko premoženje.
»Včasih je bilo podjetje kot očetova ljubica,« je rekla Nancy.
»Moja mama ga je sovražila, oče pa ga je potreboval.
Ni mogel živeti ne z njim ne brez njega.
Otroci smo razumeli očeta, a smo želeli zaščititi mamo.
Tako smo odraščali v 'boju s podjetjem'.«
Družinsko podjetje je bilo zmagovalec.
Zanimivo je opazovati, kako pogosto se otroci iz družinskega podjetja poročijo z drugimi otroci iz družinskega podjetja.
Zdi se, kot da bi gledali globoko v dušo drugega in da ju skupaj vleče enaka izkušnja.
V mnogih primerih tudi ustanovijo lastna družinska podjetja.
Mogoče je, da jih občutek, da so prišli iz podobnih organizacijsko-čustvenih sistemov, vleče k temu, da bi ponovili to izkušnjo, ko odkrijejo, da so tudi sami podedovali družinske podjetniško-poslovne talente.
Toda v njej je bila ujeta prestrašena majhna deklica, ki si je srčno želela nastopati na odru, a jo je bilo strah biti v soju žarometov.
Trpela je zaradi ponavljajočih se nočnih mor, preganjali pa so jo tudi spomini iz otroštva na odsotne starše in sestro, ki je nad njo dominirala in jo zasmehovala.
»Šla sem v tujino,« mi je povedala, »ker sem čutila, da bi bila moja osebnost popolnoma izbrisana, če bi ostala v isti državi kot moja starša.
Tranzicija je bila težka.
Počutila sem se kot mala morska deklica, ki je bila prisiljena živeti na kopnem, da bi našla ljubezen.
Bila sem zmedena, saj nisem vedela, katero vlogo naj igram – otroka, ženske, moškega, vodje.
Kdo sem?
Morala sem se naučiti sprejeti svoje slabosti in prednosti ter stvari v meni, ki jih moja mama nikoli ni imela rada.«
Skozi najino delo je Rachel odkrila, da je bila njena vrnitev v družinski posel zanjo osvežujoča pot k novi rasti.
Po toliko letih odsotnosti iz podjetja si je pridobila neke vrste notranje zrcalo, ki ji je pomagalo najti lastno resnico.
Ljubezen je bistvena za poklicno samoizpolnitev.
Vsak, ki ve, kaj je ljubezen, lahko črpa iz te strasti in notranjega ognja ter zbere moč za ustvarjanje.
Bila sem zaprepadena.
Izjava je izkazovala tako globoko modrost.
Sama sem potrebovala dolga leta notranjega dela, da bi dosegla modrost, ki jo je odkrila Esther.
»Rodila sem se na Poljskem, od koder sem odšla pred več kot sedemdesetimi leti,« je nadaljevala.
»Ko sem se prvič vrnila na Poljsko, sem nekega dne vstopila na vrt katedrale v središču Krakova.
Usedla sem se na klop, ko je mojo pozornost pritegnil starejši duhovnik impresivnega videza, ki je hodil proti meni s šopkom belih in vijoličastih lilij v rokah.
Vsa leta, ko sem živela zunaj Poljske, sem hrepenela po barvah in vonju mojih najljubših rož in kar naenkrat so se pojavile pred menoj.
Marie je bila nadarjena novinarka, ki je oboževala kuhanje.
Mama ji je privzgojila veselje do kuhanja, ne pa umetnosti besed.
Z leti je Marie nehala kuhati.
Ironično je, da je prav njen uspeh v novinarstvu zadušil njeno pravo poklicno poslanstvo, delo, ki jo je povezovalo z njenimi koreninami in skozi katerega je lahko izrazila vso paleto občutkov in želja.
Šele ko je zbolela za levkemijo, se je vrnila h kuhanju.
Skozi kuhanje se je ponovno povezala s samo seboj in svojimi viri.
Nasmehnila sem se sama pri sebi in si mislila, koliko moči dobimo iz tega, da oče in mama izberejo nas namesto drugih, kar nas naredi posebne in mogoče celo bolj ljubljene.
»Je bil v vaši družini kdo, za katerega se ni mislilo, da je uspešen?«
Ta vsiljiva pripomba je bila namenoma udarna.
Po mojih izkušnjah uspešne najljubše hčerke očetov nosijo bolečino svojih mater, ki v večini primerov v življenju niso uspele in pogrešajo občutek izpolnjenosti.
Njihova bolečina in razočaranje sta za njihove hčerke pogosto neznosna.
Pogosto se take matere preprosto odpovejo svojim potrebam in jih žrtvujejo, kot da bi obupale nad svojimi soprogi, zakoni, ljubeznijo in končno tudi nad hčerami.
Te mame težko navežejo stik s hčerami niti jim ni v veliko veselje družiti se z njimi.
Po drugi strani pa »zapuščeni mož« in oče takih hčerk večino svoje pozornosti nameni najljubši hčerki, ki se odpove mami, čeprav je izguba boleča in je praznina neizmerna.
Včasih te hčerke zrastejo v osamljene ženske, ne glede na poslovni uspeh.
»Zdaj se mi zdi,« je dodala Nora, ko se je nekoliko pomirila, »da je bil to le začetek naslednjega boja.
Čutim, da me čaka še ena faza.«
»Vi se odločite,« sem ji rekla z olajšanjem.
»Zdi se mi, da že veste … «
Zdelo se mi je, da so jo preplavila čustva.
V njenih očeh sem videla radost, pa tudi njeno veliko potrebo po dovoljenju.
Njeni skriti talenti so jo zbegali, rahlo pa jo je tudi presenetilo, da je imela potencial, da bi lahko uresničila mamine in babičine sanje.
Nisem odnehala.
»Vedenje, podobno nedosegljivemu staršu, je še en način, da se temu staršu približate.
To je tudi začetek tega, da mamo sprejmete kot žensko in mogoče celo kot osebo.«
Zanj je bilo spoznanje potrebe, da se poveže s strogimi lastnostmi maminega značaja, nemogoča naloga.
A je to spoznanje utelešalo njegovo sprijaznjenje z mamo in z nekaterimi njenimi negativnimi lastnostmi, ki jih je zavestno zavrnil, nezavedno pa oponašal v svojem vedenju.
Neil se je lahko le do določene mere zbližal s samim seboj in s svojo mamo ter spoznal, da ga čaka še dolga pot.
V tej fazi najinega potovanja je potreboval svobodo, da gre sam svojo pot.
Mogoče za Neila še ni bilo mogoče, da bi se odpravil na bolj poglobljeno potovanje.
V tem obdobju njegovega življenja je bilo zanj to prezahtevno.
Pogosto se, ko pomislim nanj, sprašujem, zakaj sem kljub njegovim velikim naporom od njega pričakovala toliko več v smislu ljubezni in razmerij.
Mogoče sem ga tako kot njegova mama nekako pustila na cedilu.
Na različnih stopnjah v naših življenjih se mnogi od nas srečamo z različnimi stopnjami nezadovoljstva z našim življenjskim položajem, pri tem pa se počutimo nemočni.
Če se ta opis sklada z vašo situacijo, potem je prvo vprašanje, ki bi si ga vedno morali zastaviti, to: če ne bi imeli nobenih omejitev, kaj bi se odločili delati?
Če vam na poti ne bi stale nobene ovire, resnične ali namišljene, o kakšnih dosežkih bi sanjali?
»Ne vem,« je odgovoril, »a vem, kaj hočem delati, ko se upokojim.«
»Prav imate,« mi je nekoč rekel neki oče in priznal protislovje med talenti in poklicem njegovega sina.
»Vendar je zame pomembno, da ima sin dober poklic, tudi če se z njim nikoli ne bo ukvarjal …«
V takih primerih je prvi korak, da se rešimo iz večgeneracijske poklicne pasti, zavedanje o njej.
Drugi korak je, da smo sposobni na drugačen način razmišljati o negativnih družinskih percepcijah in rekonstruirati lastne definicije, ne da bi pri pozabili na tradicionalno družinsko poklicno poslanstvo.
Leo je bil tako okupiran s svojimi pričakovanji o absolutnem perfekcionizmu, da se nikoli ni mogel osvoboditi verig – če bi se predal le enemu področju med vsemi svojimi talenti, bi trpel zaradi popolne predanosti, a z le malo nagrade zaradi svoje dosledne samokritičnosti, da nikoli nič ni dovolj dobro.
Ko enkrat ugotovite, v katero poklicno smer želite, ste dosegli praktično stopnjo, na kateri si morate zastaviti konstruktivna vprašanja, kot so: kako naj nadaljujem od tod naprej, da bi dosegel svoj cilj?
Katero pot naj uberem?
Katera orodja potrebujem?
Kakšen ritem naj si zastavim?
Kdo me bo usmerjal in mi svetoval?
Kdo bo šel na potovanje z mano?
Od koga se bom na poti ločil?
Torej, dragi bralec, pripovedka je povedana … vendar zgodbe še ni konec.
Nikoli se ne odpovejte svojim sanjam.
Pojdite v širni svet in poiščite svojo obljubljeno deželo.
