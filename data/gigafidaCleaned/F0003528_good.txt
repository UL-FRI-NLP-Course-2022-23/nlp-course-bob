Za Vizjaka posamezniki, ki ga imajo kar za grobarja pomurskega gospodarstva, niso resni gospodarstveniki, temveč dvoličneži.
Nihče med njimi certifikatov ni zaupal pomurskima pidoma, pač pa so jih porabili za lastninjenje lastnih podjetij oziroma podjetij, katerih delnice so zelo donosne.
Pidom je certifikate zaupala množica ljudi (študentje, upokojenci, zaposleni v državnih in občinskih upravah), ki zdaj pričakuje od tega tudi kakšno konkretno korist.
To je dejstvo, pravi Vizjak, vse drugo je čisto sprenevedanje.
Pomurskih pid 1 je lani ustvaril 124 milijonov tolarjev dobička in del ga bodo tudi razdelili med delničarje.
Pomurski pid 2 je lani ustvaril 12 milijonov tolarjev dobička, ki ga ne bodo razdelili med delničarje, ker ga je preprosto premalo.
Zato pa bodo za dividende (dva tisoč tolarjev bruto za delnico) namenili del dobička (192 milijona tolarjev), ki ga je lani ustvarila Pomurska družba za upravljanje skladov.
Prihodnji teden se začenja akcija nagovarjanja domačega gosta
Krško - Na polovici letošnjega remonta v Jedrski elektrarni Krško je vse pripravljeno za vgradnjo novih uparjalnikov.
Prvega so včeraj v popoldanskih urah s posebnim dvigalom že spravili skozi odprtino na zadrževalnem hramu.
Drugi uparjalnik pa bo na svojo zadnjo pot šel v naslednjih dneh.
Remont poteka po besedah direktorja Jedrske elektrarne Krško Staneta Rožmana po načrtu.
Ključni posegi so letos posvečeni posodobitvi elektrarne.
Poleg zamenjave uparjalnikov prilagajajo še nekatere sisteme, kar bo omogočilo povečanje moči.
Na drugi opremi, ki jo je treba preveriti v času remonta, za zdaj niso odkrili presenetljivih pomanjkljivosti, kar pomeni, da veliki nenačrtovani posegi ne bodo potrebni.
V celoti sta razstavljena tako turbina kot generator, na papirju je že narejen načrt za novo sredico, dela v reaktorju pa se bodo začela prihodnji mesec.
