Torej so tudi najdražje jedi dostopne.
S tem želimo dokazati, da lahko pri pripravi prvovrstnih jedi tudi prihranite. • Količine: recepti so oblikovani za štiri, v določenih primerih tudi za šest oseb, predvsem pri sladicah ali jedeh, pripravljenih v pečici, ki zahtevajo več sestavin. • Predpriprava se nanaša na vse faze pred začetkom in med posameznimi deli kuhanja: čas vzhajanja, mariniranja, ohlajevanja, strjevanja, itd. • Priprava se nanaša na vse faze kuhanja; če vzporedno pripravljamo dve jedi (npr. priprava omake, medtem ko se testenine kuhajo), je upoštevan daljši čas kuhanja.
testa (glej str. 876)
lobase skuhajte, pustite, da se ohladijo in jih narežite. • Grojer narežite na kocke. • Krompir in korenje olupite in kuhajte v slani vodi približno 10 minut.
Paradižnike operite, narežite na rezine, odstranite jim pecelj in semena.
Por očistite, odstranite koreninice, zeleni del in trde zunanje liste ter ga narežite na tanke rezine, ki jih 3–4 minute pražite v ponvi z 20 g masla.
V ponev dodajte še odcejen krompir in korenje: dobro premešajte, solite in pustite nekaj minut, da se okusi prepletejo. • Testo razvlecite na debelino 2–3 mm in ga položite v dobro namaščen pekač z visokimi robovi in s premerom 20 cm.
Preluknjajte ga z vilico, vlijte jajca, ki ste jih prej zmešali s smetano, začimbami, soljo in poprom, ter dodajte še grojer, klobase in pripravljeno zelenjavo.
Torto postavite v že ogreto pečico na 220 °C in pecite približno 30 minut. • Okrasite z lističi bazilike in še toplo postrezite.
testa (glej str. 876)
manjši skledi pregnetite skuto.
Dodajte ji parmezan, moko, ščepec soli, peteršilj, sesekljano limonino lupino in rumenjak.
Vse sestavine dobro premešajte, da nastane homogena zmes.
Z vlažnimi rokami oblikujte več svaljkov velikosti oreha.
Razporedite jih na ploščat pekač, pokapajte z oljem in pecite v pečici, ogreti na 200 °C, približno 10 minut, tako da otrdijo. • Zeleno očistite, operite, odstranite liste in jih zmešajte v električnem mešalniku z zelenjavno juho, 3 žlicami olja, 1 žličko limoninega soka in ščepcem soli. • Stebla zelene narežite na kocke in jih 1 minuto na žlički olja pražite v ponvi; nato jih vzemite iz ponve. • Sredico kruha na drobno sesekljajte.
Česen olupite in sesekljajte, vmešajte ga v kruhovo sredico, premešajte in popražite v ponvi na 2 žlicah olja; pri tem pa neprestano mešajte.
Dodajte še sesekljana orehova jedrca. • Testenine skuhajte v slanem kropu, kuhane na zob odcedite, začinite z zmesjo zelene, dodajte vroče koščke zelene in skutine svaljke ter dobro premešajte.
Potresite še z mešanico kruha, česna in orehovih jedrc ter postrezite.
uno očistite, odstranite ji kožo in jo razrežite na kocke.
Kapre sperite pod tekočo vodo.
Lističe bazilike odtrgajte in operite. • Strok česna popražite na 3 žlicah olja, da lepo porumeni, in dodajte tuno.
Popražite jo in zalijte z vinom.
Počakajte, da vino izhlapi, nato solite in poprajte. • Na preostalem olju popražite še drugi strok česna, dodajte paradižnikovo omako, sesekljano baziliko in kapre ter kuhajte 15 minut.
Na koncu solite.
Česen vzemite iz ponve, paradižnikovo omako pa primešajte k tuni in pustite, da se kuha še 5 minut. • Testenine skuhajte in prelijte s tuninim ragujem.
Takoj postrezite.
Tuna se tako kot mečarica prodaja v rezinah.
Bistvena razlika med njima pa je v tem, da je tunino meso bolj temno, precej mastno in izrazitejšega okusa.
Na razpolago so različne vrste tune: tiste dražje, z bolj rožnatim mesom, kot je alalunga, in tiste cenejše, kot je tunina v slanici.
ebulo olupite, sesekljajte in jo v naoljeni ponvi z rezinami pršuta na šibkem ognju pražite 3–4 minute.
Dolijte vino, 1 zajemalko tople vode in po nekaj sekundah vmešajte še bob.
Ponev pokrijte in kuhajte na šibkem ognju približno 20 minut.
Na koncu še malo solite. • Bob in druge popražene sestavine precedite.
Ostanku praženja dodajte bešamel, dobro premešajte in odstavite z ognja.
Vmešajte še opran in sesekljan koromač ter solite. • Testenine skuhajte v slanem kropu, kuhane na zob odcedite, vmešajte jih k bešamelu in popraženemu bobu ter vse prenesite v pekač. • Potresite s parmezanom in postavite v pečico na 200 °C za približno 15 minut oz., dokler se na površini testenin ne oblikuje zlata skorjica.
Za pripravo jedi lahko uporabite tudi druge vrste kratkih testenin, pomembno je le, da so rebraste, saj se le te dobro spojijo z bešamelom.
Gladke testenine pa omak sploh ne zadržijo.
imonini lupini odstranite beli del in jo nasekljajte na rezine.
Blitvo očistite in operite ter na grobo narežite. • Panceto razrežite na srednje debele rezine in jih na zmernem ognju popražite v veliki ponvi brez maščobe.
Odlijte maščobo, ki jo spusti panceta, zalijte z brandyjem in počakajte, da ta skoraj v celoti izhlapi.
Panceto prenesite v skledo in shranite na toplem. • V isto ponev dolijte olje in nekaj minut pražite zmečkan česen.
Dodajte pekočo in nepekočo papriko ter polovico limonine lupine.
Pustite, da se okusi prepletejo, medtem pa neprestano mešajte. • Testenine skuhajte na zob; 5 minut pred koncem kuhe dodajte blitvo, odcedite (nekaj žlic vode shranite) in vse prenesite v ponev.
Vmešajte panceto, ki ste jo prej shranili, in 3 minute pražite na močnem ognju.
Med mešanjem dolivajte vodo, v kateri ste kuhali testenine. • Testenine posujte z orehi, rezinami parmezana, preostalo limonino lupino in poprom.
Dobro premešajte in postrezite.
oko, zdrob in ščepec soli presejte, premešajte in zamesite v homogeno zmes, tako da po potrebi dolijete nekaj vode.
Testo razdelite na majhne koščke in oblikujte več trakov v velikosti mezinca.
Z majhnim nožem, s topo in gladko konico, narežite trakove na 2 cm dolge koščke.
Konico noža položite na sredino vsakega koščka in rahlo potegnite proti sebi, tako da vsak košček pogladite in hkrati upognete.
Tako oblikovane testenine pustite počivati pol ure. • Bučke operite, olupite in narežite na podolgovate koščke.
Paradižnike prav tako operite, olupite, odstranite jim semena in jih narežite na rezine.
Šalotko olupite in sesekljajte. • Zelenjavo položite v pekač, solite, prelijte s 4 žlicami olja in potresite z origanom.
Pecite 1 uro na 150 °C. • V ponvi na preostalem olju popražite krušne drobtine in na grobo narezane pinjole. • Testenine skuhajte na zob (kuhajte 8–10 minut), dodajte jih h krušnim drobtinam in dobro premešajte.
Vmešajte še zelenjavo, poprajte in pražite še 1 minuto.
eluše očistite in sesekljajte.
Šalotki olupite, narežite in popecite na 20 g masla.
Dodajte beluše, solite, zalijte z zajemalko tople vode in kuhajte 15 minut. • V skledi dobro premešajte skuto, popražene beluše, 1 žlico peteršilja in sol. • Testenine vsujte v slan krop, ki ste mu dodali olje, in kuhajte 5–6 minut.
Odcedite jih in prestavite na krpo. • Razpolovite jih, tako da dobite 8 kvadratov.
Nadev razporedite na sredino vsakega kvadrata.
Nasprotna robova vsakega kvadrata prepognite proti sredini, da prekrijete nadev. • Na namaščen papir za peko položite 2 žepka, potresite ju s koščki masla in papir oblikujte v vrečko.
Isto storite z drugimi žepki, tako da dobite 4 papirnate vrečke.
Položite jih v pečico in pecite 10 minut na 180 °C. • V ponvi raztopite še preostalo maslo, vmešajte moko in popražite, ponev odstavite z ognja in omako razredčite s toplo juho, v kateri ste raztopili žafraniko.
Omako ponovno pristavite na ogenj, solite in pustite, da se zgosti. • Žepke vzemite iz papirnatih vrečk, prenesite na 4 krožnike, pokapajte z žafranikino omako in potresite s preostalim peteršiljem.
oki dodajte beljake, ščepec soli in nekaj žlic hladne vode.
Mesite toliko časa, da dobite gladko in čvrsto maso.
Pokrijte jo in pustite počivati 30 minut. • Brokoli očistite, razdelite na cvetke, operite in kuhajte na pari 10 minut.
Zmešajte ga v električnem mešalniku z naribanim ovčjim sirom in polovico skute, olivami ter ščepcem soli. • Česen popražite v ponvi na olju; nato ga poberite iz ponve.
Dodajte koščke paradižnikov, ščepec pekoče paprike in ščepec soli.
Ponev pokrijte in na šibkem ognju kuhajte 15 minut. • Testo razvaljajte v tanko plast in izrežite več krogcev s premerom 12 cm.
Raviole oblikujte tako, da vsak krogec postavite na dlan, na sredino položite nadev in s prsti druge roke dvignete robove okrog nadeva. • Vsak raviol potresite s tankimi rezinami korenčka, ki ste jih 20 minut kuhali na pari. • Posujte še s koščki trde skute in postrezite na paradižnikovi omaki.
oko zamesite z jajci in ščepcem soli.
Sestavine mesite toliko časa, da dobite gladko in trdno maso.
Pokrijte jo in pustite počivati 30 minut. • Večkrat oprano špinačo skuhajte, odcedite, ožmite ter sesekljajte. • V ponvi na 20 g masla in olju popražite sesekljano čebulo.
Dodajte špinačo in pustite, da pridobi okus.
Vmešajte še skuto, 2 žlici parmezana, sol, poper in muškatni orešček. • Testo razvaljajte na debelino 2 mm, izrežite pravokotnik velikosti 20–25 cm in ga premažite s špinačnim nadevom.
Testo zvijte v rulado. • Rulado zavijte v belo kuhinjsko krpo, njene robove pa zavežite s kuhinjsko vrvico.
Kuhajte jo v večji posodi s slanim kropom in pustite, da vre 35–40 minut. • Med kuhanjem preverite, da je vedno v celoti pod vodo, in po potrebi dolijte še vročo vodo. • Rulado odcedite, odvijte iz krpe in narežite na 1 cm debele rezine.
Položite jih na pladenj in začinite s preostalim raztopljenim maslom, ki ste ga odišavili z žajbljem, ter potresite s parmezanom.
ebulo popražite na 40 g masla, da lepo porumeni.
Dodajte riž, popražite ga in nato prilijte 2 zajemalki vrele juhe ter pomešajte. • Pustite, da zavre, zmanjšajte ogenj in kuhajte še 16–18 minut.
Med kuhanjem neprestano mešajte in dolivajte vrelo juho.
Pet minut pred koncem kuhe vmešajte žafraniko, ki ste jo namočili v juhi.
Riž odstavite z ognja in primešajte parmezan. • Kravji sir narežite na kocke.
Ohlajenemu rižu dodajte sesekljan kuhan pršut, jajca, solite, poprajte in dobro premešajte. • Iz zmesi oblikujte krokete velikosti marelice.
Razporedite jih na namaščen papir za peko in potresite s sezamovimi semeni. • Na sredini vsakega kroketa naredite vdolbino in vanjo položite košček sira.
Na 200 °C pecite približno 15 minut.
Postrezite še vroče.
Juhe in enolončnice postrezite z domačim kruhom, s tršo in bolj strjeno sredico, ki ga lahko popečete.
Če vam ustrezajo močnejši okusi, rezine kruha natrite s strokom česna.
Iz kruha brez skorje, ki se navadno uporablja pri kremnih in pasiranih juhah, lahko izrežete različne oblike ter jih nato popečete na olju ali maslu in potresete z naribanim sirom.
Za bolj prefinjene jedi, kot so različne kremaste juhe, lahko pripravite tudi koščke listnatega testa, ki jih nekaj minut pečete v zelo vroči pečici.
Juhe in consommé pa obogatite s koščki mesa ali kruha in tudi z manjšimi sladkimi kruhki, ki jih postrežete na ločenem krožniku.
litvo, špinačo in zeleno očistite, operite in narežite na trakove.
Stročji fižol očistite, operite in narežite.
Krompir olupite, operite in narežite na koščke.
Čebulo in panceto sesekljajte. • Vse sestavine, razen krompirja, rahlo popražite na olju v večjem loncu.
Po 10 minutah dodajte še rezine paradižnikov, zalijte z vrelo juho, solite, poprajte, lonec pokrijte in kuhajte še 1 uro in 15 minut. • Krompir skuhajte posebej, odcedite ga in zmečkajte.
Dodajte ga juhi, počakajte, da ta še enkrat zavre in vmešajte testenine.
Ko so vse sestavine dovolj kuhane, solite, poprajte in odstavite z ognja. • Dodajte še maslo in parmezan, potresite s peteršiljem in postrezite.
Za pripravo take enolončnice (kot tudi drugih), lahko uporabite bodisi zelenjavno bodisi mesno juho, odvisno od tega, kako hranljiv obrok želite.
Če boste uporabili mesno juho, priporočamo, da jo najprej ohladite v hladilniku, saj boste tako lažje odstranili maščobo, ki se bo nabrala na površju.
esekljano čebulo, panceto, vejico rožmarina, peteršilj ter olupljen in sesekljan česen 2–3 minute pražite na 5 žlicah olja. • Fižol in grah odcedite in ju v cedilu sperite pod tekočo vodo. • Iz popraženih sestavin ločite rožmarin, dodajte pa fižol in grah, koščke paradižnikov in 1,5 l vrele vode.
Solite in na zmernem ognju kuhajte še 10 minut. • V večji količini slanega kropa skuhajte rezance. • Polovico stročnic pretlačite, dodajte jim rezance in jih v kozici kuhajte še 2 minuti. • Začinite z oljem in postrezite.
Zamrznjena sesekljana čebula je zelo uporabna, prihrani vam veliko neprijetnosti pri čiščenju.
Pri vsakem receptu jo uporabite le navedeno količino, ostalo pa takoj shranite v zamrzovalnik.
Če se čebula le rahlo odtali, nastanejo mikrokristali, ki povzročijo škropenje olja, ki ga uporabite pri praženju.
ripravite šopek iz peteršilja, timijana, majarona in rožmarina, zavijte ga v krpo in zavežite s prozorno nitko. • Meso, salamo in klobaso položite v lonec, dodajte šopek dišav, olupljeno čebulo, vino, paradižnikov koncentrat in ščepec pekoče paprike (ali nekaj zrn popra), prilijte 1,5 l vode in rahlo solite.
Kuhajte na šibkem ognju približno 2 uri. • Ko so meso, salama in klobasa kuhani, jih odcedite in narežite na 3–4 cm velike koščke; dajte jih v večjo ponev, dolijte juho in za 8 ur postavite v hladilnik. • Naslednji dan odstranite vso maščobo na površju. • Štorovke očistite in skuhajte v rahlo osoljenem kropu.
Odcedite jih, ko so še precej trde.
Postavite jih v cedilo in s hrbtno stranjo žlice močno pritiskajte, da oddajo vso odvečno vodo.
Gobe nato prenesite v ponev z mesom in juho ter postavite na ogenj.
Kuhajte na zmernem ognju še približno 15 minut, občasno pomešajte. • Enolončnico postrezite s koščki popečenega kruha.
aradižnike in ostalo zelenjavo, razen paprike, narežite na koščke, položite jih v 5 dl osoljene vode in počakajte, da zavre. • Ogenj zmanjšajte in pokrito kuhajte približno 30 minut.
Juho nato pretlačite, solite in dodajte ščepec pekoče paprike. • V skledi zmešajte polovico opranih in sesekljanih lističev bazilike, origano, ščepec soli, pekočo papriko in 3 žlice olja. • Paradižnikovo juho začinite s kančkom olja, razdelite jo v globoke krožnike in okrasite z oprano in na koščke narezano papriko ter nekaj lističi bazilike. • Popečene rezine kruha namažite z omako iz bazilike in postrezite s hladno ali mlačno juho.
Paradižnik je glavna sestavina te jedi, ki je primerna predvsem za vroče poletne dni.
Prav zaradi tega je pomembno, da izberete dobre paradižnike, saj le ti zagotavljajo okusno jed.
Idealni so paradižniki iz San Marzana, saj so sladki, trdi in imajo malo semen.
Če teh ni na razpolago, lahko uporabite tudi prav tako okusne paradižnike v grozdu.
Izberite zrele, vendar še precej trde paradižnike.
Lupina paradižnikov ima veliko vitaminov, zato je bolje, da jo odstranite šele, ko so paradižniki že kuhani, kot je navedeno v receptu.
esen olupite, sesekljajte, popražite na olju, dodajte papriko in takoj zatem še kuskus.
Pomešajte z leseno kuhalnico, dolijte vrelo juho in odstavite z ognja. • Ponev pokrijte in počakajte 10 minut, da se kuskus napne, nato ga z vilico razdrobite in premešajte z opranimi lističi timijana in sesekljanim peteršiljem. • Bučkinim cvetovom odrežite pestič.
Bučke očistite in na vsaki naredite tri zareze po dolžini. • Ohlajen kuskus stresite v skledo z mesnim narezkom.
Z vilico premešajte, tako da dobite homogeno zmes.
Bučkine cvetove nadevajte z zmesjo.
Vsak cvet dobro zaprite, da nadev ne bi uhajal. • V skledi zmešajte belo in koruzno moko ter ščepec soli, dolijte mrzlo vodo in premešajte, da nastane homogena in tekoča masa. • Bučkine cvetove namočite v masi in jih postopoma polagajte v večjo količino vročega olja, kjer jih cvrite približno 1 minuto.
Odcedite jih, položite na papirnato brisačo, ki bo vpila odvečno maščobo, in z rezinami limete še vroče postrezite.
učko olupite in narežite na tanke rezine.
V ponvi na 2 žlicah olja popražite bučko, sesekljan česen, sol in poper.
Pražite toliko časa, da se bučka rahlo zmehča, vendar je še hrustljava. • Špinačo očistite in operite. • Papriko očistite in narežite na tanke rezine.
Pinjole popražite v ponvi. • V večji skledi premešajte špinačo, papriko in pinjole. • Panceto narežite na kocke, popražite v ponvi brez maščob, dokler ne postane hrustljava in odda vso maščobo. • Zelenjavo začinite s pripravljeno omako in oljem, soljo, poprom in žlico kisa. • Dodajte odcejeno bučko in panceto ter postrezite.
ob kuhajte pol minute, takoj ga ohladite v hladni vodi in mu odstranite tanko kožico. • Česen olupite, čebulici očistite in narežite na koščke. • V električnem mešalniku mešajte bob, česen in čebulici toliko časa, da nastane gladek pire; nato solite, poprajte in vmešajte jajca. • Dodajte sesekljana šetraj in meto ter po potrebi še nekaj moke, da se zmes zgosti. • Oblikujte več manjših kroglic, jih pomokajte in hitro ocvrite v ponvi z večjo količino vročega olja. • Položite jih na papirnato brisačo in postrezite še vroče kot predjed ali kot prilogo.
Če je bob svež, majhen in droben, mu ni treba odstraniti tanke kožice, saj je sladkega okusa in bo pripomogla k temu, da bodo kroglice še okusnejše.
aslo dajte v skodelico na sobno temperaturo in počakajte, da se zmehča.
Z vilico ga mečkajte toliko časa, da postane kremasto, dodajte sesekljane dišavnice, solite, poprajte in zmes položite v hladilnik, dokler koruza ni pripravljena. • Koruznim storžem odstranite liste, koreninice in pecelj.
Nataknite jih na dolge lesene palčke in 30–40 minut pecite na ne preveč vročem žaru (da se ne prismodijo); občasno jih obrnite. • Pečeno koruzo postrezite še vročo z maslom.
Maslo z dišavnicami lahko uporabite tudi pri drugih jedeh, predvsem pri mesu ali ribah na žaru.
Zelo znana jed, kjer se uporablja tako pripravljeno maslo, je tournedos alla maître d’hôtel ali na žaru pečen goveji zrezek, začinjen s koščkom masla, premešanega s peteršiljem, limoninim sokom, soljo in poprom.
Maslo v obliki cilindra položijo v hladilnik, da se strdi.
V stiku s toploto, ki jo oddaja pravkar pripravljeno meso, se stopi in da mesu več okusa in arome.
apriki očistite in narežite na koščke; pekočo papriko razpolovite, odstranite ji semena in jo narežite na rezine. • Šalotko olupite in narežite na rezine; peteršilj operite in sesekljajte. • Krompir olupite, narežite na 1 cm široke koščke in jih postopoma polagajte v hladno vodo. • V ponev z debelim dnom dajte šalotko, papriki in pekočo papriko, dodajte 3 žlice olja in ščepec soli.
Ponev pokrijte in na šibkem ognju kuhajte, dokler se paprike ne zmehčajo.
Položite jih na krožnik in shranite. • Krompirju odlijte vodo in ga dobro osušite.
V isto ponev dolijte preostalo olje in na njem pražite krompir 10–15 minut; pri tem neprestano mešajte.
Ko se krompir zmehča, vmešajte paprike in pražite še nekaj minut. • Tik preden jed odstavite z ognja, jo potresite s peteršiljem in origanom.
Krompir in paprika se ne kuhata enako dolgo, zato ju skuhajte ločeno in v ponvi popražite tik preden ju postrežete.
Priporočljivo je, da najprej pripravite papriko in šele nato krompir, saj bo tako pridobil okus paprike in bo še okusnejši.
esen olupite, sesekljajte in vmešajte k jogurtu. • Pinjole popražite v ponvi. • lističe mete nasekljajte. • Bučke operite, obrišite, olupite in narežite na rezine. • Presejano moko, pivo, olje in rumenjaka dobro premešajte, tako da nastane homogena zmes brez strdkov. • Iz beljakov stolcite sneg in ga počasi vmešajte v zmes. • Segrejte večjo količino olja.
Rezine bučk pomočite v zmes in jih na vročem olju pecite 2–3 minute.
Odcedite jih na papirnati brisači in solite. • Jogurt razdelite v skodelice, potresite s poprom, pinjolami in meto. • Omako postrezite z vročimi bučkami.
eso rahlo potolcite med dvema kosoma papirja za peko, da se ne potrga.
Na vsak kos mesa položite rezino mortadele in jih nato zvijte. • Zavitke prepolovite, zataknite z zobotrebcem, rahlo pomokajte in popražite v ponvi, ki ste jo namastili z oljem.
Zalijte z limoninim sokom, razredčenim z 2–3 žlicami vode.
Povečajte ogenj, počakajte, da tekočina skoraj v celoti izhlapi, in solite. • odstranite zobotrebce, zavitke in omako, ki je nastala pri praženju, prenesite v vrečko, ki ste jo oblikovali iz peki papirja.
Potresite z naribano limonino lupino in narezanim drobnjakom, vrečko zaprite in 15 minut pecite v že ogreti pečici na 200 °C. Teletina je precej draga, vendar lahko prihranite, če kupite meso iz prednjega dela, kot so npr. vrat, prsi in pleča.
Zelo mehka in nemastna pa sta pljučni in ledveni del.
orenček olupite, operite, narežite najprej na četrtine in nato na 2 cm dolge koščke.
Porom odstranite zeleni del, majhne koreninice in trše, zunanje liste, nato jih narežite na debelejše kolobarje.
Papriko razpolovite, odstranite ji pecelj, semena in vlaknaste dele ter jo narežite na majhne rezine.
Mortadelo narežite na rezine, sir pa na kocke. • V široki ponvi segrejte 4 žlice olja in popražite nekaj pora, korenček, grah in nekaj paprike; solite, poprajte in počakajte, da se ohladi.
Polovico pražene zelenjave zmešajte z mortadelo, sirom in gorčico. • V meso naredite zarezo, tako da nastane odprtina.
Pečico segrejte na 200 °C. odprtino napolnite s pripravljenim nadevom, tako da ga potisnete vse do konca; odprtino nato zašijte s kuhinjsko vrvico. • Nadevano meso položite v pekač, pokapajte s preostalim oljem in vinom ter dodajte zelenjavo, ki ste jo shranili. solite, poprajte in pecite v že ogreti pečici približno 1 uro.
Meso narežite na rezine, polijte z omako, ki je nastala pri pečenju, in postrezite z zelenjavo.
vinjske zrezke potolcite med dvema kosoma papirja za peko, da se ne pretrgajo.
Robove porežite, da se med peko ne zvijejo. • Grozdne jagode operite, osušite, prepolovite in jim odstranite semena. • Zrezke rahlo pomokajte.
V ponvi raztopite 40 g masla, dodajte nekaj listov žajblja in popražite.
Zrezke popecite v ponvi na močnem ognju 2–3 minute na vsaki strani.
Če je ponev premajhna za vse zrezke, jih popecite po nekaj naenkrat, nato pa jih shranite na toplem. solite in poprajte. • Žganje dolijte v ponev, počakajte, da izhlapi, dodajte grozdne jagode in kuhajte 2–3 minute; po potrebi zalijte z 1–2 žlicama tople vode.
Vmešajte preostalo maslo.
Zmanjšajte ogenj, priložite zrezke in kuhajte še 1 minuto. odstavite z ognja, pokrijte in počakajte 2 minuti.
Postrezite kar v ponvi.
iščančje prsi očistite, odstranite jim kost, jih prepolovite in nato vsako polovico po širini narežite na 3 dele. • Zeleno in korenček operite, očistite in narežite na podolgovate koščke.
Čebuli olupite, prepolovite in nato sesekljajte. • Meso, zelenjavo, lovor in 2–3 zrna popra kuhajte v slanem kropu približno 15 minut. • Dišavnice operite, osušite s krpo, sesekljajte in vmešajte k majonezi. • Meso odcedite, narežite na kocke in razdelite na krožnike; priložite precejeno zelenjavo in majonezo.
Po želji okrasite s svežimi vejicami dišavnic in postrezite.
Če vam ostane nekaj majoneze, jo shranite v steklen in dobro zaprt lonček, ki ga lahko hranite v hladilniku le 2–3 dni.
Doma pripravljena majoneza ni pasterizirana in ne vsebuje stabilizatorjev, zato se ohrani manj časa kot kupljena.
Meso in zelenjavo lahko skuhate tudi nekaj ur prej; v tem primeru pustite meso v juhi, zelenjavo pa odcedite.
urana narežite na majhne in čim bolj enakomerne koščke.
Paradižnike operite in narežite na koščke; gobe operite, osušite in narežite na rezine. • V ponvi na močnem ognju približno 15 minut na olju pražite vse narezane sestavine in grah. solite. • Nekaj minut preden ponev odstavite z ognja, vmešajte peteršilj in oprane ter odcejene sojine kalčke.
Hitro pomešajte, da se okusi dobro premešajo. odstavite z ognja. • Postrezite še vroče.
Da bo jed še okusnejša, lahko dodate tudi 10 g suhih jurčkov: mogoče boste zapravili malce več, vendar bo poplačano.
Jurčke najprej namočite v mlačni vodi, da se zmehčajo, nato jih odcedite, dobro osušite, sesekljajte in z grahom vmešajte k ostalim sestavinam.
Ko ribe prinesete domov, jih vzemite iz papirja ali vrečke, jih očistite, položite na krožnik, prekrijte s folijo in shranite v hladilnik.
Uporabite jih čim prej: mastne ribe, kot so npr. sardine in sardele, še isti dan, v roku 24 ur pa manj mastne in srednje velike ribe, kot so orada, brancin, morski list ali oslič. sveže sipe, lignje in različne vrste školjk (ki se prodajajo v mrežastih vrečkah, na kateri je označen rok uporabe) lahko uporabite tudi šele po 2 dneh.
rompir v rahlo osoljeni vodi kuhajte 30 minut, dokler se ne zmehča. • Lešnike grobo sesekljajte. • Še topel krompir olupite in nato zmečkajte.
Položite ga v skledo, dodajte jajce, sir, sol, poper, dišavnice in tretjino lešnikov. • Lignje operite in lovke ločite od trupa; napolnite jih s pripravljenim nadevom in pritrdite z zobotrebci. • Česen olupite in ga s sesekljanimi lovkami popražite na olju.
Zalijte z vinom, počakajte, da to izhlapi, in dodajte polnjene lignje.
Kuhajte na močnem ognju, nato solite, poprajte, vmešajte še preostale lešnike, ponev pokrijte in na šibkem ognju kuhajte še približno 20–25 minut.
Pripravljeno jed postrezite še vročo.
aradižnike zarežite v obliki križa in v vreli vodi oparite. olupite jih, odstranite jim semena, sesekljajte jih in pretlačite. • Dajte jih v ponev z 2 žlicama olja, zmečkanim strokom česna, vinom in sladkorjem; omako občasno pomešajte in kuhajte približno 20 minut.
Tik preden je pripravljena, dodajte nasekljane lističe bazilike, ščepec soli in popra. • Ribe prepolovite, odstranite jim glavo in kosti; operite jih in obrišite. • Preostali strok česna sesekljajte, popražite na olju, dodajte sardine in na močnem ognju kuhajte 2 minuti.
Zalijte s pernodom, počakajte, da ta izhlapi, solite in vlijte še paradižnikovo omako.
Hitro pomešajte, odstavite z ognja in takoj postrezite.
Pernod je liker, narejen na osnovi janeža in drugih dišavnic.
Izvira iz Francije, kjer ga pijejo z mrzlo vodo ali ledom.
Če ga nimate, ga lahko pri pripravi te jedi nadomestite s kozarčkom brandyja ali suhega šerija.
učko, papriki, čebulo, jajčevec in paradižnike očistite.
Čebulo sesekljajte in s česnom popražite v ponvi na 2 žlicah olja.
Česen poberi te iz ponve, dodajte narezane bučke, papriki in jajčevec, na močnem ognju kuhajte približno 10 minut.
Solite in poprajte. • Dno okroglega pekača s premerom 22 cm prekrijte s papirjem za peko in nato z ribjimi fileji, s katerimi obložite tudi stranice pekača.
Pokapajte z 2 žlicama olja, rahlo solite in poprajte.
Dodajte še zelenjavni nadev in poravnajte. • Pekač postavite v že ogreto pečico na 180 °C in pecite približno 15 minut.
Riba se med peko ne sme preveč izsušiti, če je potrebno, pekač pokrijte z aluminijasto folijo. • Medtem paradižnike in ščepec soli popražite v ponvi na preostalem olju.
Torto vzemite iz pekača, na sredi no vsujte paradižnike in postrezite.
Sir je najpomembnejši mlečni izdelek, ki vsebuje enake hranljive vrednosti kot mleko, a v skoncentrirani obliki.
Prav zaradi hranljivih vrednosti je enakovreden mesnemu obroku, čeprav ga največkrat postrežemo kot poobedek, kar naredi obed seveda pretežak.
Siri se delijo v dve veliki skupini.
Sveži sir se prodaja takoj, ko je pripravljen; zorjenega pa po različnih fazah obdelave položijo v ustrezne prostore, kjer ga pustijo zoreti različno dolgo, odvisno od okusa, ki ga želijo doseči.
Zorjeni siri se delijo na mehke (običajno zorijo 2 meseca), poltrde, kot je npr. grojer (zorijo manj kot 6 mesecev), in trde, kot je parmezan, z daljšo dobo zorjenja.
Najuporabnejši siri v kuhinji • Skuta je mlečni izdelek, ki ga pridobivajo iz sirotke, ki ostane pri sirjenju, tej dodajo medenec, da se bolj zgosti.
Največkrat se uporablja za pripravo nadevov, tort in sladic; uporabiti jo je treba v roku 2–3 dni, saj se hitro pokvari.
elatino 10 minut namakajte v hladni vodi, da se zmehča; smetano vlijte v lonec, segrejte, odstavite z ognja, dodajte dobro ožete lističe želatine in premešajte, da se želatina raztopi.
Tako pripravljeno mešanico precedite in dajte v električni mešalnik.
Dodajte skuto, na koščke narezano crescenzo in robiolo.
Mešajte toliko časa, da nastane gladka in homogena masa.
Solite. • Dno štirih modelčkov z gladkimi strani cami in s prostornino 1,5 dl prekrijte s papirjem za peko, priložite kandirano sadje (košček fige, mandarine in melone); preostalo kandirano sadje narežite na koščke in vmešajte v sirovo zmes, ki jo nato razdelite v modelčke.
Shranite jih v hladilnik vsaj za 4 ure, da se zmes ohladi in strdi. • iglice rožmarina potrgajte z vejic, sesekljajte in dodajte kvašenemu testu.
Razvlecite ga (na debelino 2 mm) in izdolbite več krogcev s premerom 6 cm; položite jih v namaščen pekač in pecite v že vroči pečici na 200 °C približno 15 minut. • Tik preden postrežete, kipnike nekaj minut namakajte v topli vodi in nato prestavite na krožnike.
Postrezite jih s kruhki z rožmarinom in po želji okrasite s koščki kandiranega sadja.
e zamrznjen bob v vreli vodi kuhajte 8–10 minut, nato ga odcedite.
Koromač očistite, operite, sesekljajte in namočite v vodo z ledom.
Sir položite na krožnik, začinite s kančkom olja in rahlo zdrobljenim poprom. • Listnato testo razvaljajte in izrežite več krogcev s premerom 4 cm.
Krogce prestavite v pekač, ki ste ga prekrili s papirjem za peko, in potresite s semeni koromača.
Obtežite jih z manjšim pekačem (da se ne napihnejo) in na 220 °C pecite 7–8 minut.
Odmaknite zgornji pekač in pecite še 8–10 minut, dokler testo ne porumeni. • bob in koromač, ki ste ju odcedili in obrisali, položite na krožnike, solite in pokapljajte s kančkom olja.
Na vsak krožnik dodajte sir, potresite s sesekljanimi lističi koromača in postrezite s toplimi vaflji.
Smetano je za pripravo takih sladic treba stepati (razen pri nekaterih izjemah).
Postopek stepanja je enostaven, vendar pa je treba upoštevati nekaj preprostih navodil.
Uporabljajte le svežo smetano, ki jo do uporabe hranite v hladilniku.
Če ni dovolj hladna, boste smetano težko stepli.
Vlijte jo v veliko posodo, saj med stepanjem precej narase, posoda naj bo prav tako hladna.
Stepajte jo raje z električnim mešalnikom: najprej pri nizki hitrosti, nato pa pri vedno višji.
Stepanja ne prekinjajte, dokler se smetana povsem ne zgosti.
Stepanje naj ne bo predolgo, saj se sirotka lahko loči od maščob
lonec dajte 100 g sladkorja in 2 žlici vode; na šibkem ognju karamelizirajte sladkor, da zlato porumeni, vlijte ga v okrogel pekač s prostornino 1 l in pekač večkrat zasukajte, da se sladkor enakomerno porazdeli po dnu in stranicah pekača.
Marelice odcedite, polovico jih narežite na koščke in položite na dno pekača. • Maslo in preostali sladkor penasto vmešajte, dodajte jajca, presejano moko s kvasom, ščepec soli, sesekljano krušno sredico in preostale marelice, ki ste jih zmešali s paličnim mešalnikom.
Vse sestavine dobro premešajte, tako da nastane homoge na zmes. • Zmes vlijte v pekač, poravnajte in pokrijte z dvojno aluminijasto folijo.
Pekač posta vite v lonec z 2 prstoma vode in približno uro in 30 minut kuhajte na pari.
Ko je kipnik pripravljen, ga takoj prestavite na servirni krožnik, počakajte, da se ohladi, in postrezite.
Po želji okrasite s koščki marelic in lističi mete.
orenček očistite, operite, narežite na tanke rezine in približno 20 minut kuhajte na pari.
Počakajte, da se ohladi.
V električnem mešalniku korenju dodajte med, moko in jajca ter mešajte toliko časa, da nastane homogena masa. • Na šibkem ognju raztopite 30 g masla.
Naribajte pomarančno lupino in jo dodajte korenčkovi zmesi, v katero ste vmešali tudi že stopljeno maslo.
Premešajte. • Pistacije olupite in na grobo sesekljajte. • Namastite 4 modelčke, potresite jih s pistacijami in dolijte korenčkovo maso. • Modelčke prekrijte z aluminijasto folijo, ki ste jo rahlo premazali z maslom.
Položite jih v košarico za kuhanje na pari in kipnike kuhajte približno 30 minut. • Modelčke poberite iz košarice, počakajte, da se ohladijo, in kipnike prestavite na krožnike.
Po želji okrasite s koščki pomaranče in njene lupine.
ribližno 10 lističev bazilike položite v skledo in prelijte s 5 dl vroče vode.
Pustite počivati 30 minut in nato precedite.
V tako odišavljeni vodi raztopite sladkor, dodajte lupino dveh limon, postavite na ogenj in pustite vreti nekaj minut.
Odstavite z ognja in vmešajte še 2 žlici coin treauja.
Počakajte, da se sirup ohladi. • Limone iztisnite, sok precedite, da ločite semena; mango nasekljajte v električnem mešalniku, beljak stepite v trd sneg in mu dodajte sladkor v prahu. • Sirup razdelite na dva dela, v enega vmešajte limonin sok, v drugega pa mangov pire. • V sladoledarski stroj vlijte limonin sirup in pripravite sorbet.
Ko je skoraj pripravljen, dodajte polovico stepenega beljaka.
Na enak način pripravite še mangov sorbet. • V limonin žele vmešajte 5 nasekljanih lističev bazilike in žlico cointreauja ter počakajte, da se ohladi.
Oba sorbeta položite v kozarec in postrezite z želejem, ki pa ga ponudite v ločeni posodici.
Okrasite s svežimi lističi bazilike.
tiri modelčke za suflé obložite s papirjem za peko, tako da robovi papirja segajo vsaj 3 cm čez robove modelčkov.
Papir za peko pri trdite z lepilnim trakom ali s kuhinjsko vrvico in modelčke shranite v zamrzovalniku. • Narežite 500 g lubenice in odstranite peške, dajte jo v lonec, dodajte 50 g sladkorja in na močnem ognju kuhajte 15 minut.
Odstavite z ognja, počakajte, da se ohladi, in zmešajte v električnem mešalniku. • Rumenjake in preostali sladkor kuhajte na pari, tako da jih penasto vmešate.
Skledo nato prestavite v posodo, napolnjeno z ledom, in kremo še naprej mešajte, dokler se povsem ne ohladi.
Dodajte najprej pire iz lubenice in nato še stepeno smetano. • Zmes vlijte v modelčke, tako da pusti te 1 cm roba.
V zamrzovalniku naj bodo vsaj 4 ure. • Deset minut preden sladico postrežete, počasi odstranite papir in pustite sufleje na sobni tempe raturi.
Potresite s preostalimi koščki lubenice in postrezite.
na namaščen pekač in pecite približno 10 minut pri enaki temperaturi, pri kateri ste pekli pito.
Če želite, da se bo testo pite zlato zapeklo, ga premažite s celim stepenim jajcem.
Če pa želite temnejše testo, ga premažite le s stepenim rumenjakom.
testa (glej str. 875)
testa (glej str. 878) koščkih
orenje očistite, naribajte, položite na krpo in s papirnato brisačo popivnajte vso odvečno vodo, ki jo spusti.
Prestavite ga v skledo, dodajte drobce mandljev, sladkor, rozine in obe vrsti moke, ki ste ju prej premešali s kvasom.
Sestavine dobro premešajte, dolijte še mleko, rum in raztopljeno maslo.
Mešajte toliko časa, da nastane mehka in homogena zmes.
Ko je pripravljena, dodajte še oprane in na koščke narezane marelice. • Okrogel pekač s premerom 22–24 cm obložite z navlaženim papirjem za peko; vlijte zmes, pora vnajte jo, pekač postavite v pečico na 180 °C in pecite približno 50 minut.
Ohlajeno torto potresite s sladkorjem v prahu in postrezite.
Tako pripravljena torta je različica tradicionalne torte iz Pinzola, obogatena z marelicami, ki dajo sladici enkraten okus.
Lahko jo ponudite za zajtrk ali malico.
Med rezanjem se, zaradi kombinacije sestavin, iz katerih je pripravljena, navadno malce drobi.
oščke buče kuhajte na pari 8–10 minut, obrišite jih s papirnato brisačo in v električnem mešalniku zmešajte s sladkorjem, škrobom, vaniljo, kvasom, rumom, jajci in 70 g raztopljenega masla. • Zmes prestavite v skledo, dodajte ščepec soli in čokoladne kapljice, z zme sjo napolnite 30 x 20 cm velik pekač z nizkimi robovi, ki ste ga namastili z maslom.
V že ogreti pečici na 170 °C pecite približno 30 minut. • Pecivo pustite v ugasnjeni pečici še 10 minut.
Z modelčkom v obliki srčka oblikujte več piškotov.
Liker, v katerega ste dodali enako količino vode, segrejte in premažite po pecivu.
Srčke zložite v papirnate podstavke in postrezite.
Če boste pecivo postregli otrokom, liker nadomestite s sadnim sirupom, npr. mareličnim, lahko pa ga premažete s sadno želatino, ki ste jo razredčili z nekaj žlicami tople vode.
• Moko, ki ste ji dodali ščepec soli, presejte na delovno površino, na sredino vmešajte jajca in z vilico rahlo premešajte.
Z rokami energično mesite, tako da nastane gladko, dovolj čvrsto in kompaktno testo.
Med gnetenjem občasno pomokajte delovno površino. • Testo oblikujte v hlebček, zavijte v krpo in pustite počivati 10–15 minut.
Nato ga razvaljajte in izrežite obliko, ki jo zahteva recept. • Če želite, da bo vaše testo lepe rumene barve in še bolj hranljivo, vmesite le rumenjake.
Na 300 g moke vmešajte 7–8 rumenjakov, odvisno od velikosti.
• Moko, ki ste ji dodali ščepec soli, presejte na delovno površino, na sredino dodajte koščke hladnega masla.
Z rokami rahlo premešajte, dolijte 0,5 dl hladne vode in zmes energično mesite, po potrebi vmešajte še nekaj žlic vode. • Med gnetenjem občasno pomokajte delovno površino, s hladno vodo pa si večkrat navlažite roke, da se maslo v testu ne stopi in da testo ostane kompaktno. • Testo oblikujte v hlebček, zavijte v prozorno folijo za živila in ga pred uporabo za 30 minut shranite v hladilniku.
Pikantni naprstniki s fižolom in salamo, 82 Velikonočna enolončnica, 288 Sardine Gratin iz sardin in krompirja, 620 Sardine s karamelizirano paradižnikovo omako, 648 Sardine v lončeni posodi, 660 Sardine v odišavljeni omaki, 650 Sardinji zavitki v omaki, 626 Sardinski kruh Solata na sardinski način, 368 Sir asiago Solata s stročjim fižolom, koruzo in hrenovkami, 372 Sirnica Pozlačen sir z jajci na oko, 714 Sirov namaz Sirova torta z gozdnimi sadeži, 812 Skuša Skuša v solati, 624 Skuta ananasova krema, 779 Gratinirane polnjene školjke, 80 Krompirjeva torta s timijanom, 430 Lazanja s porom, skuto in z ovčjim sirom, 148 Lazanja z rukolo, 152 Majhni rebrasti tulci s skuto in pestom, 104 Neapeljski žepki, 16 Odišavljena torta z agrumi, 850 Odišavljeni kaneloni, 190 Picini kruhki, 52 Pita z rezanci, 21 Polnjene testenine s krompirjem, 192 Polpeta iz skute, blitve in bazilike, 698 Polzmrznjena sladica iz skute, 798 Ravioli z rozinami, 206 Siciljanski žepki, 346 Sirova torta s pestom, 686 Sirovi kipniki, 682 Skutina torta z rozinami, 820 Skutini njoki z dišavnicami, 176 Sladki kruhki z gozdnimi sadeži, 862 Slana zelenjavna torta, 60
