Ko je madžarska naftna družba napovedala novo podražitev derivatov, je posredovala vlada in dosegla simbolično pocenitev
Koper - Iz Koprske Intereurope so sporočili, da so uspešno končali prevzem družbe STC Celje.
Od 26. aprila do 7. junija so od 197 delničarjev omenjene družbe odkupili 237.325 delnic oziroma 45,39 odstotkov celotne izdaje.
Skupaj z 264.221 delnicami, ki jih je imela že pred začetkom prevzemne ponudbe, ima tako Intereuropa 501.564 delnic oziroma 95,93 odstotka izdanih delnic družbe STC Celje.
Beograd - Borka Vučić, predsednica Beograjske banke AD, je v petek zanikala trditve nekaterih evropskih sredstev javnega obveščanja, češ da je poslovna (samostojna) enota te banke IBU, ki deluje v Nikoziji na Cipru, pred zaprtjem.
V izjavi za dnevnik Politika je poudarila, da gre morda za pritisk ZDA na sodobno državo, kot je Ciper, s čemer naj bi srbski narod prikrajšali za temeljne ekonomske pogoje za bodoče samostojno življenje in delo, hkrati pa je izrazila tudi svojo zaskrbljenost v zvezi s ciprskim gospodarstvom.
Borka Vučić je hkrati tudi zvezna ministrica za finance.
Tudi tokrat ni povedala, s čigavim in kakšnim denarjem razpolaga njena ciprska banka, ki je bila ustanovljena takoj po razpadu nekdanje SFRJ in so menda vanjo iz Narodne banke Jugoslavije prepeljali nekdanje skupne devizne rezerve.
Zahteve »secesionističnih« držav, naslovljene na mednarodne denarne in druge institucije, da bi preverili in blokirali delo banke, niso bile izpolnjene.
Še vedno se tudi ne ve, ali je morda medtem prišlo do kakšnih novih in bolj natančnih spoznanj o podatkih oziroma domnevah, ali v resnici obstaja vpogled v to, kot pravijo, najmočnejšo devizno blagajno Beograda, ki jo nadzoruje zelo majhno število ljudi (menda nekaj družin).
Kot pišejo nekateri prorežimski beograjski mediji, so ob novici, da utegneta ciprska vlada in njena centralna banka umakniti dovoljenje za delo Vučićeve (oziroma Miloševićeve banke), »razjasnitev« tega primera v Beogradu zahtevali ne le strokovnjaki, marveč tudi številni bančniki iz nekdanjih jugoslovanskih republik in več držav vzhodnega bloka.
