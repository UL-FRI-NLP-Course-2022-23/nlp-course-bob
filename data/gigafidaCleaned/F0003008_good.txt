Na vprašanje Dela, kakšni so uradni ali neuradni odzivi s hrvaške strani, saj vaja poteka tik ob državni meji, je načelnik generalštaba Iztok Podbregar odgovoril, da »uradnih odzivov ni - ne pozitivnih ne negativnih.
Je pa bila hrvaška javnost o vaji obveščena s strani medijev.
Trenutno ne zaznavamo niti negativnih odzivov in nobenih aktivnosti hrvaških oboroženih sil.
Sodelovanje SV s Hrvaško vojsko je boljše.
V začetku leta nas je obiskal načelnik generalštaba HV, tedaj pa smo na področju bilateralnega sodelovanja postavili dobre temelje.
Sicer smo pripadnike HV povabili, naj si ogledajo delo enot SV na tej vaji.
Doslej še nismo prejeli nobenega odgovora.
Upam pa, da se bodo odzvali na vabilo,« je povedal načelnik generalštaba SV brigadir Podbregar.
Odbor DZ za obrambo je na včerajšnji seji več pozornosti namenili dodatno uvrščeni točki dnevnega reda, to je predlogu zakona o ratifikaciji memoranduma med obrambnim ministrstvom in vrhovnim poveljstvom zavezniških sil za Evropo glede zagotavljanja logistične podpore države gostiteljice v podporo taktični vaji CAE '98.
Omenjeni predlog zakona je vlada poslala DZ konec minulega tedna s prošnjo, da ga državni zbor obravnava na prvi naslednji seji.
Zakonodajno telo bi memorandum moralo ratificirati še pred koncem vaje, to je do 2. decembra.
Ker se ob omenjenem sporazumu odpirajo številna vprašanja - med drugim tudi, kaj bi se zgodilo, če DZ do omenjenega datuma sporazuma kljub vsemu ne bi ratificiral -, pa naj bi se odbor za obrambo, ki je v tem primeru zainteresirano delovno telo, še ta teden sestalo prav zaradi te teme.
Pripombe so bile včeraj izrečene tudi glede brošure, ki jo je izdelalo obrambno ministrstvo in ki jo bodo predvidoma prejeli vsi udeleženci vaje, saj naj bi bilo v njej, kot je dejal Janez Janša (SDS), več napak.
Ker gre šele za izhodišča, je seveda težko napovedati, kdaj ga bodo dejansko dobili.
Podobnik zdaj pričakuje, da bodo v posameznih poslanskih skupina oblikovali dodatna stališča.
Potem naj bi se sestal z vodji poslanskih skupin na delovnem srečanju, na katerem bi se dogovorili o nadaljnjih postopkih za sprejetje kodeksa.
Prvi mož parlamenta med drugim predlaga, da bi za oblikovanje kodeksa ustanovili posebno manjšo delovno skupino, ki bi najprej pripravila osnutek kodeksa.
Za zdaj pa ostaja odprto vprašanje, na kateri ravni bi ga dokončno sprejeli: ali bi to storilo delovno telo ali kolegij predsednika DZ ali pa bi ga sprejeli na seji državnega zbora.
Na Dunaju ustanovljen Slovenski znanstveni institut - Bo Slovenija zmožna izvesti projekt nacionalnega pomena v tujini?
Po programu, ki se bo začel uresničevati v prihodnjem letu, bo institut prirejal predavanja, simpozije in bo prostor za delo gostujočih znanstvenikov.
Deloval bo kot tehnično-administrativna pomoč slovenskim, v Avstriji delujočim znanstvenikom, ter avstrijskim, ki iščejo znanstvenih stikov s Slovenijo.
