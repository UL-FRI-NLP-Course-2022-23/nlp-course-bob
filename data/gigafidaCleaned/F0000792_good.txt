KAZALO
SKRIVNEGA RECEPTA ZA DOBRO KUHINJO NI, vendar boste v tej knjigi našli nekatere nasvete in zvijače za uspešno pripravljanje jedi v dobro organizirani kuhinji.
Odkrila vam bo tudi krajše postopke in domiselne rešitve, da boste lahko kos tako običajnim kot tudi izjemnim kuharskim nalogam.
Da bi odkrili, kako s posebnim garniranjem postaviti "piko na i" jedem pri svečani večerji, odprite stran 131.
V vsej knjigi okenca z nasveti prinašajo drobne modrosti iz kuharske zakladnice; nasvete, kako prihraniti denar in čas, nasvete za zdravo prehrano ter dobre ideje za hitro, preprosto in učinkovito pripravo jedi.
Izberite lonce in ponve iz litega železa za plinske, električne in trde (litoželezne) kuhalne plošče, vendar se prepričajte, ali imajo emajlirano dno – to je namreč primerno za keramične ali halogenske kuhalne plošče.
Jekleno in aluminijasto posodo lahko uporabljate na plinskih in električnih ploščah.
Če imate keramično, halogensko ali trdo ploščo, izberite jekleno posodo z bakrenim dnom ali aluminijasto z debelim dnom.
Stekleno posodo lahko uporabljate na plinskih, električnih, keramičnih ali halogenskih ploščah.
Bakrene in lončene posode pa se najbolje obnesejo na električnih ploščah.
Število kuhinjskih elementov in naprav bo v glavnem narekoval prostor.
Od vas bosta odvisni kakovost in razporeditev, to pa bo vplivalo na pripravnost kuhinje za delo.
Če načrtujete popolnoma novo kuhinjo, se posvetujte s strokovnjakom.
V majhni kuhinji namestite delovno ploskev ali mizo na tečaje, da jo boste lahko zložili, ko je ne boste več potrebovali.
Razmislite o drsnih ali dvižnih vratcih.
Vratca, ki se odpirajo navzven, so lahko nevarna.
Rolete iz nevnetljivega materiala čvrsto pritrdite, tako da popolnoma prekrivajo police, da se na njih ne bi nabirala prah in maščoba.
Če pogled z vašega kuhinjskega okna ni preveč mikaven, lahko znotraj okna pritrdite prečne police iz močnega stekla.
Tam lahko shranjujete lične steklene lončke in steklenice ter lončnice s cvetjem ali dišavnimi zelišči.
Večina kuharjev ali kuharic ima lastno zbirko priljubljenih kuharskih knjig, ki jih sčasoma načne zob časa.
Kupite knjižno stojalo ali pa upoštevajte eno od spodaj navedenih zamisli, kako zaščititi knjige pri kuhi.
Pazite, da ne poškodujete izrezkov svojih najljubših receptov.
Na steni pod stensko omarico in nad delovno ploskvijo pritrdite ozko polico za shranjevanje knjig.
Tako vam bodo vedno pri roki, hkrati pa boste prihranili prostor na delovni površini.
Vzdrževanje pečice si lahko zelo olajšate z nakupom pečice s katalitično notranjo ploščo, ki karbonizira ostanke hrane.
Lahko se tudi odločite za pirolitično pečico z možnostjo samodejnega čiščenja pri visoki temperaturi.
Če imate majhne otroke, štedilnik opremite z varovalnim drogom, ki bo otrokom preprečil, da bi dosegli vročo posodo.
Držaje posode vedno obrnite navznoter, da jih otroci ne bi mogli potegniti s kuhalne plošče.
Redno preverjajte natančnost pečice, tako da položite termometer na sredo srednje rešetke.
Pečico segrejte na 180 °C, nato odčitajte temperaturo na termometru.
Pod pite in razne jedi v omaki postavite plitev pekač, da se bo vanj med pečenjem ujela odvečna tekočina.
Večina močnejših pečic ima moč 650–750 vatov.
Večja vatna moč pomeni manjši čas kuhanja.
Ta funkcija bo hrano hrustljavo zapekla in ji dala bogato zlato rjavo barvo.
Običajne recepte prilagodimo za pripravo v mikrovalovni pečici tako, da skrajšamo čas kuhanja za približno dve tretjini.
Za hkratno pripravo dveh porcij lahko uporabite posebno rešetko za več krožnikov.
Čas kuhanja povečajte za minuto in pol.
Sredi odmerjenega časa zamenjajte krožnika.
V mikrovalovni pečici ne uporabljajte kovinske posode z zlato dekoracijo ali aluminijaste folije.
Ko izbirate hladilnik ali zamrzovalnik, temeljito razmislite o potrebah vašega gospodinjstva.
Odločite se za vam primerno zmogljivost, vendar pri tem upoštevajte razpoložljiv prostor in hrano, ki jo največkrat zamrzujete, kot so vrtni pridelki ali že pripravljena hrana.
Če se odločite za zamrzovalno omaro, izberite model, ki ima na prednjih ploščah predalov kartice za beleženje vsebine.
Tako boste vedno vedeli, kaj imate v zalogi.
Na vsakem predalu naj bo spisek zamrznjene hrane.
Prepričajte se, ali stoji hladilnik ali zamrzovalnik trdno.
Z vodno tehnico preverite, ali naprava leži vodoravno, in temu primerno naravnajte kolesca.
Prepričajte se, ali vrata hladilnika, zamrzovalnega predela ali zamrzovalnika dobro tesnijo.
To storite tako, da, preden vrata zaprete, mednje vstavite kos papirja.
Če ga nato z lahkoto izvlečete, pomeni, da je tesnilo na vratih obrabljeno in ga je treba zamenjati.
Madeže in napise z obstojnimi flomastri lahko odstranite s površine vrat hladilnika tako, da nanje z mehko krpo nanesete svetlejšo tekočino, počistite z detergentom, sperete in osušite.
Pred ponovnim vklopom zamrzovalnika po odmrzovanju premažite njegovo notranjost z raztopino jedilne sode in jo temeljito osušite s papirnatimi brisačami.
Po vklopu počakajte eno uro, preden vanj ponovno naložite živila.
Izkoristek posode bo največji, če boste zanjo redno skrbeli.
Ne glede na vrsto materiala pa morate površino obvarovati pred poškodbami, ki bi utegnile biti razlog za sprijemanje hrane.
Pri kuhanju uporabljajte nekovinski pribor, da bi posodo tako kar najbolj obvarovali pred obrabo.
Pri čiščenju loncev in ponev se morate ravnati po nekaj osnovnih pravilih, da vam bodo za kuho kar najbolje služili.
Različne vrste materiala čistimo različno, zato je priporočljivo prebrati navodila izdelovalca, še preden se lotite čiščenja nove posode.
Odločite se za plastično ali leseno desko za sekljanje, ker ne krha nožev.
Brusilno ploskev lahko naredimo tako, da kos lesa ovijemo s smirkovim papirjem, robove podvijemo in pritrdimo z žebljički, ki imajo ploščato glavico.
Noževo rezilo trdo potegnite po površini papirja.
Da bi testo lahko razvaljali na točno določeno debelino, uporabite koščke lesa ali ravnilca, ki odgovarjajo želeni debelini.
Na vsako stran testa položite po eno, ki naj vam bo za vodilo.
Z valjarjem razvaljajte testo vzdolž ravnilc.
Če se lonec ali skleda zagozdi v drugem loncu, notranjo posodo napolnite z ledeno hladno vodo, da se skrči, zunanjo pa pomočite v vrelo vodo, da se razširi.
Potegnite ju narazen.
Čeprav je idealno kuhati v dobro opremljeni kuhinji, se da presenetljivo dobro shajati tudi z zelo omejenim kuhinjskim priborom.
Če hrano pripravljate na določene načine le poredkoma, lahko namesto nekaterih vrst namenskega pribora uporabite osnovni pribor.
Tako vam ne bo treba potrošiti denarja za posebne pripomočke, ki bi jih sicer redko uporabljali.
Če se nastavki težko snemajo, kapnite kapljico lahkega jedilnega olja v vsako odprtinico, vanje vstavite metlici in mešalnik vključite.
Če pogosto uporabljate večnamenski sekljalnik za različne jedi, je smiselno kupiti dodatno skledo in nože, da boste lahko hitro pripravljali različna živila, drugo za drugim.
Dodatne dele dobite pri večini dobaviteljev.
Če se mešalnik ali sekljalnik nenadoma zaustavi, ga izključite in preverite, ali hrana ne zaustavlja noža.
Počakajte nekaj minut in ga nato ponovno vključite, ker je morda prevelika obremenitev sprožila prekinjalo.
S pršilnikom s stisnjenim zrakom odpihajte drobtinice skozi dno opekača.
Pršilnike dobite v trgovinah z fotografsko opremo.
Pred čiščenjem morate opekač izključiti in potegniti vtikač iz vtičnice.
Pri izbiri shrambne omare za shranjevanje suhih živil je najpomembneje, da ne pozabimo,da morajo biti taka živila v hladnem, suhem in temnem prostoru.
Najboljše mesto zanje je ponavadi najhladnejši del kuhinje.
Suha živila lahko shranjujemo tudi v shrambi.
kozarci in zavoji suhih živil, kot so moka, sladkor in suho sadje
večja pakiranja, ki so v vsakodnevni rabi, kisle kumare, vkuhano sadje ter majhni kozarci z začimbami in zelišči
Preden shrambno omaro napolnite z živili, prekrijte police s plastičnim laminatom, posebnim mehkim papirjem za ovijanje polic ali kuhinjsko folijo, da jih boste lahko do čistega obrisali.
Preden kupite drage dodatne police ali pa posebno posodo za shranjevanje, še enkrat preučite vaš shrambni prostor v kuhinji.
Mnoge ekonomične zamisli za večji izkoristek prostora ali za ponovno uporabo embalaže, kot so na primer kozarci od instant kave, vam za malo denarja omogočijo učinkovito shranjevanje.
Da bi prihranili prostor, shranjujte nakupovalne vrečke v cevasto ukrojenem kosu blaga.
Če nimate posode za shranjevanje, ki bi se neprodušno zapirala, vstavite ves zavitek suhega živila, kot je moka, v plastično vrečko, ki se lahko neprodušno zapre.
Gosto paradižnikovo, sirovo ali mesno omako servirajte s špageti ali buccatini, saj so to debelejše vrste testenin, ki jih omaka ne bo potlačila.
Lahka paradižnikova, maslena ali smetanova omaka se poda vrstam testenin, kot so vermicelli, ker ne poškoduje njihove oblike.
Posipalnik za moko si lahko sami izdelate tako, da kovinski pokrovček kozarca položite na leseno ploskev in ga na več mestih preluknjate z žebljem in kladivom.
Če temperatura presega 24 °C ali če je prostor vlažen, morate moko prenesti v plastično vrečko in ohladiti, da se v njej ne bi zaredili škodljivci ali pojavila plesen.
S suhim sadjem, orehi in lešniki lahko obogatite okus sladkih in slanih jedi, jih zgostite in povečate njihovo hranilno vrednost.
Imejte jih vedno pri roki, vendar pazite, da jih redno porabite in prav tako redno nadomeščate, kajti suho sadje se kaj hitro izsuši in otrdi, orehi in lešniki pa lahko postanejo žaltavi.
Naredite si lastno mešanico fižola različnih barv in jo shranite v steklenem kozarcu.
Lahko jo dodajate juham ali različnim jedem v pečici.
Mešajte vrste fižola, ki se enako dolgo kuhajo.
Še preden vsujete novokupljene stročnice v kozarec za shranjevanje, porabite vso staro zalogo v njem.
Čas kuhanja se utegne razlikovati pri stari in novi zalogi.
Kuhan fižol lahko shranjujete v pokriti posodi kar nekaj dni.
Lahko ga tudi zamrznete za največ tri mesece.
Rjavi sladkor bo ohranil vlago, če ga skupaj z jabolčnim krhljem ali dvema shranite v neprodušno zaprt kozarec.
Namesto jabolka lahko uporabite kateri koli cel citrusov sadež ali pa košček svežega kruha.
Na hladnem bo čokolada dlje sveža.
Čokolado dobro zavijte in jo shranite na nizki temperaturi.
Najustreznejša temperatura je 15 °C.
Ko kupujete zelišča v kozarcih, izberite kozarce, ki se neprodušno zapirajo.
Zelišča bodo najbolje ohranila svoj okus, če bodo shranjena v kozarcu s pokrovčkom na navoj ali s poklopcem.
Tako bodo bolj neprodušno zaprta, kot bi bila v kozarcu s plutovinastim zamaškom.
Kozarce polezite na bok, da bo njihova vsebina dobro vidna.
Če imate veliko izbiro kozarcev z zelišči, jih razporedite po abecednem redu, da jih boste hitro in zlahka našli.
Vaniljeve stroke upognite.
Biti morajo voljni in prožni.
Beljakov sneg na rahlo vmešajte v kondenzirano juho in dobili boste lahek soufflé.
Na rahlo stisnite zeljno glavo.
Kupujte dobro zapakirane, debele glavice česna s suho ovojnico.
Izogibajte se glavic z mehkimi, ovenelimi stroki ali zelenimi poganjki.
Zrele banane imajo olupek rahlo posut z rjavimi pikicami.
Rahlo zelene banane bodo v nekaj dneh dozorele na sobni temperaturi.
Uporabite pršilnik za rože.
Da bi osvežili že nekoliko uvele sveže vejice občutljivih zelišč, jih položite na papirnato brisačo in navlažite s pršilnikom.
Pred uporabo jih za kratek čas ohlajajte v hladilniku.
Jajčno lupino označite s križcem.
Jajca shranjujte v embalažnem zavitku in v hladilniku, da ne izgubijo vlage ali se skozi lupino ne navzamejo močnih arom od sosednjih živil.
Dodajajte jo vročim omakam namesto posnete ali kisle smetane, ker se v vreli vodi ne sesiri.
Maslo počasi segrevajte, dokler se ne zapeni, vendar pazite, da ne spremeni svoje barve.
Nato ga precedite skozi muslinasto krpo, da bi se znebili soli in vlage, ter ga spravite v hladilnik.
Tako prečisščenega lahko shranjujete več tednov.
Vrečko močno stisnite okoli slamice.
Predvidite dovolj časa za tajanje.
Meso in perutnina se v hladilniku lahko tajata tudi več ur, ali pa celo dva dneva ali več, ko gre za velike kose mesa s kostjo ali cele kokoši.
Morda bo perutnina, ki jo želite odmrzniti, prevelika za tajanje v hladilniku.
Namesto tega jo lahko odmrzujete v hladni sobi.
Ostane naj zavita, vendar preluknjajte vrečko.
Ostrige postavite z zakrivljeno stranjo navzdol na globlji pladenj.
Hobotnico, sipe ali lignje očistite, še preden jih spravite.
Shranite jih v skledo, pokrijte s prozorno kuhinjsko folijo in postavite v hladilnik.
Da sadje ne potemni
Čebulnice vključujejo različne vrste čebule, česna in pora, vse pa izboljšujejo okus in aromo slanim jedem.
So naravni antibiotiki.
Čebula in česen pomagata zniževati holesterol v krvi in tako varujeta pred srčnimi boleznimi.
Zamudnemu lupljenju gomoljev se boste izognili, če jih kuhate neolupljene.
Po kuhanju se bo olupek zlahka odluščil.
Krompir najprej olupite in nato vanj globoko zarežite, da dobite tanke rezine, ki se na dnu še držijo skupaj.
Natrite ga z oljem in posolite ter 30–40 minut pecite v vroči pečici, dokler ne dobi lepe rjave in hrustljave skorjice.
Cele paprike položite na folijo in jih pod grilom obračajte, dokler olupek ne potemni.
Nato jih popolnoma prekrijte s folijo, da para lahko zmehča povrhnjico.
Na koncu jih še olupite.
Namesto da bi zrel avokado lupili z nožem, ga raje razpolovite in s kovinsko žlico iz vsake polovice naenkrat izdolbite meso.
Žlico vodite čisto ob olupku.
Vlakna se ujamejo na metlicah.
Preden sadež narežete na rezine za garniranje, razbrazdajte olupek z nožem brazdalnikom.
Rezine bodo imele nazobčan rob.
S pinceto, ki ima topo konico, primite čašo s pecljem in odtrgali ju boste, ne da bi svežo jagodo poškodovali ali si s sokom umazali prste.
Da bi zamrznjene jagode ohranile svojo obliko tudi po odmrzovanju, jih še zamrznjene postavite v servirno posodo in počasi tajajte v hladilniku.
Postrezite jih še rahlo ledene.
Preden melono postrežete, bodisi narezano na rezine ali razpolovljeno, ji tanko prirežite dno, da bo trdno stala na servirnem pladnju in jo bo laže rezati.
Cele sveže lešnike lahko zmeljete v večnamenskem sekljalniku in jih uporabite kot nadomestek za mnogo bolj kalorične mlete mandlje.
Ob razpoki tolcite s kladivom.
Piščančje in svinjske jedi v beli vinski ali smetanovi omaki bodo imele boljšo aromo, če jih boste začinili s šopkom zelišč, ki vsebuje tudi vejico pehtrana.
Na vsaki dve jajci vmešajte 15 ml (jedilno žlico) vode in stepajte.
Lahko tudi ločite beljak, ga stepete v trd sneg in nato vmešate še rumenjake.
Omleta bo zelo narasla.
Skledo natrite s svežo limono.
V vročo čokoladno omako ali slano smetanovo omako penasto vmešajte rumenjak in dobili boste gladko in rahlo svetlečo gosto zmes.
Zmešajte enake količine kisle in polnomastne goste smetane.
V pokriti posodi jo pustite ležati pri sobni temperaturi dve uri ali dokler se ne zgosti.
KAKO PRIHRANITI ČAS
Po pripravljanju mesa dobro pomijte nože, delovne površine in deske za sekljanje, da ne bi prenašali klic.
Skuši najprej odprite trebuh in jo raztegnite, tako da bo koža na zgornji strani.
S palci močno pritiskajte vzdolž hrbtne kosti.
Ribo obrnite in ji odstranite kost.
Pred kuhanjem cele ribe s kuhijskimi škarjami odstranite plavuti.
Klapavicam tik pred kuhanjem odstranite tako imenovano brado ali mulj, ki se nabere na njih; ponavadi poginejo takoj, ko to storite.
V večnamenskem sekljalniku zmešajte enake količine rakovih lupin in masla ter dodajte malo limoninega soka.
Da bi zelenjava, ki se kuha v kropu, ohranila vitamine, naj voda najprej močno vre in jo šele nato vrzite v krop.
Voda naj nato spet vre vse dotlej, dokler zelenjava ni kuhana.
VEČINA ZELENJAVE OHRANI BARVO, čvrstost in okus, če jo kuhamo na hitro in malo časa.
Lahko jo pripravimo na različne načine.
Zelenjava je najokusnejša, če jo postrežemo takoj, ko je skuhana.
Zelje namesto drobno narezano kuhajte raje v kosih.
Kuhajte ga v sopari, dokler se čisto malo ne zmehča.
Zelje v kosih bo ohranilo več hranilnih snovi, kot bi ga drobneje narezano, in bo tudi videti lepše.
Zelenjavo v eni plasti naložite v nepregorno posodo.
Prekrijte jo s tankimi rezinami sira gruyere in pecite pod grilom.
Kuhan riž premešajte z omako in dobili boste zmes za riževo solato.
Z zmesjo do trdega nadevajte kavne ali čajne skodelice ali pa model za kolač.
Posodice nato poveznite na servirni krožnik.
Za hitro pripravo vinaigretske omake vlijte kis ali limonin sok in olje v raven kozarec s pokrovčkom na navoj.
Zmešajte tri dele olja na del kisa ali pa štiri ali pet delov olja na del limoninega soka.
Kozarec dobro pretresite, da se sestavine dobro zmešajo.
Sadje lahko pečete celo in brez dodatkov, kot na primer jabolka, ali pa zavito v testo, da med počasno peko ohrani svoj okus.
Sadje vedno pripravljajte tik pred peko, da na zraku ne potemni in izgubi vitaminov.
Še ne čisto zrele breskve bodo popolnoma razvile svoj okus, če jih boste neolupljene, cele ali razpolovljene pekli približno 20 minut v vroči pečici.
Pred serviranjem jih olupite.
Prilijte ravno prav tekočine, da namoči marelice.
Popecite rezine sadja z rezinami rogljičev ali pince, potresite s cimetom in postrezite skupaj.
Jajca cvrite v čisti ponvi.
Če ste v ponvi pripravljali že druge jedi, kot je slanina, se bodo jajca morda prijela.
Posebno posodo za zarumenitev jedi segrejte po navodilih proizvajalca in jo premažite z oljem.
V posodo ubijte jajce in na vročini bo porumenelo na dnu.
Rumenjak prebodite s paličico, da se ne bi razpočil, in pokrijte s papirnato brisačko.
Pecite eno minuto na najvišji stopnji.
Dobili boste neobičajno predjed, če velike paradižnike pri vrhu odrežete in izdolbete.
Polnite jih z zmesjo za sirov narastek.
Pecite v vroči pečici, dokler ne narastejo.
Kožo pri perutnini namažite z oljem in potrosite s curryjem.
Hrustljavo se bo zapekla in bo polnega pikantnega okusa.
Da bi cel piščanec med pečenjem ostal sočen in bi imel polnejši okus, mu pod kožo na prsih previdno vtaknite limonine ali pomarančne rezine.
Namažite ga z oljem, začinite in pecite v vroči pečici.
Če je le mogoče, uporabite limone z nepovoščeno lupino.
Tik pred kuhanjem posolite meso, kajti sol bo potegnila sokove iz mesa.
Obaro hitro zavrite v loncu brez pokrovke in kuhajte tako dolgo, dokler odvečna tekočina ne povre.
Kadar pečete mastno meso, postavite na podstavek pod grilom nekaj kosov starega kruha, ki bodo vpili odvečno maščobo.
Rešetko na žaru premažite z oljem, da se hrana ne bi prijela.
Preden nanjo položite hrano za pečenje, jo najprej močno segrejte.
Vedno imejte pri roki kanglico peska in pršilnik z vodo za gašenje.
Lahko pokvarljiva živila pokrijte in shranjujte v hladilniku vse do pečenja.
Če nimate termometra, lahko temperaturo olja preverite tako, da vanj vržete koščkek kruha.
Ko ta zarumeni, ponavadi v eni minuti, je olje dovolj vroče za cvrenje.
Živilo je treba pred paniranjem dobro osušiti s papirnato brisačo.
Testo za paniranje se bo mesa bolje in bolj enakomerno prijelo.
Da bi meso, ki ga cvrete v malo maščobe, lepo zarumenelo, uporabite mešanico olja in masla.
Maslo hitro zarumeni, olje pa mu preprečuje, da bi se zažgalo.
Pekač obložite s stebli belušne zelene in nanje položite purana.
Zelena bo nadomeščala rešetko za pečenje, omaka pečenke pa bo slastnejša.
Mastno goveje ali svinjsko meso za pečenko natrite z gorčično moko.
Nevtralizirala bo maščobo, pečenkini omaki pa bo izboljšala okus.
Zarezano svinjsko kožo namažite z oljem in posolite, da se bo skorjica hrustljavo in rumeno zapekla.
Omaki za pečenko primešajte nekaj žganja ali portskega vina.
Vre naj dve minuti.
Sledovim ali skušinim filejem popestrite okus tako, da med dva fileja naložite rezine limone, limete ali pomaranče ter vejico timijana.
Pecite v pečici ali pa jih trdno povežite s sukancem in pecite na žaru.
Maslo preprečuje izsušitev ostrig.
2 Z drugim delom papirja prekrijte ribo in dobro zapognite robove, začenši pri zaobljenem delu.
Končajte z dvojnim zapogibanjem pri repu, da bo rob dobro zadelan.
Pecite v plitvem pekaču.
Manjše cele ribe, kot so sardelice ali papaline, lahko pomokate z začinjeno moko, če daste moko in ribe v plastično vrečko in dobro pretresete, da se moka enakomerno oprime rib.
Gostje naj z žlicami, ki imajo reže, sami poširajo ribe v bogato začinjenem jušnem koncentratu na mizi.
Za kuhanje rib lahko tudi uporabite mongolske ali kitajske parilne posode in pribor za fondue.
Postrezite preostali koncentrat kot juho.
Vedno imejte pripravljen kotliček z vrelo vodo za prilivanje, ko voda v parilni posodi povre.
Temperatura vode v parilni posodi se tako ne bo znižala.
Osnova dobre domače juhe je okusen koncentrat.
Jušne kocke vam prihranijo čas, vendar je sorazmerno lahko napraviti lasten koncentrat iz kosti pečenke ali ostankov zelenjav.
Tako lahko pričarate juhe najrazličnejših vrst in okusov.
Krepko enolončnico lahko hitro pripravite iz kuhanega krompirja.
Do mehkega pražite čebulo ali por, nato ju pretlačite skupaj s krompirjem in zelenjavnim koncentratom.
Po okusu dodajte še smetano.
Postopno primešajte manjše količine.
Riž in žita ponavadi kuhamo v kropu ali v sopari ter same ali skupaj z drugimi živili v jedeh, kot sta riž pilav ali rižota.
Neoluščen riž in žita se kuhajo dlje časa kot obdelani, vendar se večina vrst kuha približno 30 minut.
Čas kuhanja riža in drugih žit lahko zmanjšate, če jih pred kuhanjem 30 minut namakate v hladni vodi.
Če nimate lonca za kuskus, lahko kovinsko cedilo obložite z muslinom in ga postavite na skledo s kropom.
Kuskus stresite v cedilo in ga pokrijte.
Kuhajte ga v sopari, dokler se ne zmehča.
Mehke sladice iz sladkega beljakovega snega se med rezanjem ne bodo prijele noža, če boste nož predhodno namazali z maslom ali če ga boste pomočili v vročo vodo.
Sadje bo ostalo na mestu, če model oblijete s čisto malo še ne strjenega želeja.
S sadjem obložite dno ali pa stranice modela.
Nato model ohladite ali pa pomočite v ledeno hladno vodo, da se žele strdi.
Postopek oblaganja s sadjem ponavljajte, dokler ne napolnite modela.
Čokoladni preliv ali omaka se bosta lepo svetila, če jima boste primešali žličko masla.
Da bo sorbet trši in se ga bo dalo oblikovati v kroglice, mu pred zamrzovanjem primešajte stopljeno želatino.
Model za kolač v obliki venca naredite, če na sredo okroglega modela postavite visoko pločevinko, obteženo s suhim fižolom.
Fižol bo držal pločevinko na mestu, ko boste okoli njega vlivali testo.
List geranije z limonino aromo položite na dno pekača.
UPORABA UPADLE TORTE
Biskvitno torto najhitreje glazirate, če jo položite na mrežasto rešetko nad nizkim pekačem in jo v oblijete z glazuro ali stopljeno čokolado.
Z nožem poravnajte obliv na stranicah in pustite, da se strdi.
Užitne cvetice okrasite s tankim beljakovim premazom.
Najprej cvetne lističe premažite z beljakom in jih potrosite s sladkorjem v prahu.
Sušijo naj se 24 ur.
Kvas za hitro vzhajanje morate dodati mešanici moke, ne pa tekočini, sicer bi upočasnili njegovo delovanje.
Da bi testo hitreje vzhajalo, ga položite v skledo in pokrijte s prozorno kuhinjsko folijo, ki ste jo prej naoljili.
Vlaga in toplota znotraj sklede bo pospešila vzhajanje.
Da bi žemlje ali štruce dobile mehko skorjo, jih pred peko posujte z moko, pečene pa med ohlajevanjem pokrijte s čisto kuhinjsko krpo.
Namesto vode lahko testu primešate mleko.
Sladko krhko testo za sadno pito dobite, če za vsakih 100 g moke primešate 50 g sladkorja v prahu in en jajčni rumenjak.
Pecite pri nižji temperaturi (pri 190 °C ali na peti stopnji plinske pečice) kot bi pekli običajno krhko testo.
Kuhano testo bo okusnejše in bolj gosto, če moki primešate na drobno sesekljane orehe ali zmlete mandlje.
Lahko tudi dodate začimbe in na drobno sesekljana zelišča.
Pitine robove lahko zadelate tudi tako, da jih gnetete s prsti.
Dobili boste vrvi podoben rob.
Notranjost posode predhodno premažite z glicerinom.
Tako se marmelade in želeji med kuhanjem ne bodo na vrhu spenili.
Šest limon razrežite na četrtine, vendar ne pregloboko, da se na enem koncu še držijo skupaj.
Rezine natrite s kameno ali morsko soljo in jih vložite v kozarec.
Prelijte jih s sokom ene limone in posolite s 15 ml (jedilno žlico) soli.
Kozarec napolnite z vrelo vodo in ga zaprite.
Stoji naj 2–3 tedne.
Limone in sok lahko uporabljate za obare, juhe in solate.
Za svetlejšo barvo in milejši okus čatniju, zelenjavi v kisu ali slanici in relišu primešajte beli kis.
Sladkor dodajte šele, ko se osnovne sestavine sesedejo in skrčijo.
Čebulice pred vlaganjem zmehčajte tako, da jih najprej nekaj minut kuhate v malo vode in jim šele nato dodate kis, ki jih rahlo strdi.
S trdih vrst sira, kot sta cheddar ali emental, odstranite skorjo ali povoščeno ovojnico.
Sir narežite na 2,5 cm debele koščke in ga prekajujte 2–4 ure pri 16 °C.
Ne zamrzujte česna.
Jedi, ki jo nameravate zamrzniti, ne dodajajte česna, ker jed lahko dobi okus in zadah po plesni.
Česen dodajte odtajani jedi.
Okus in barvo zelenjavnih sokov lahko izboljšate, če jim dodate sveže sesekljana zelišča.
Paradižnikovemu soku se podajo bazilika, peteršilj ali luštrek, korenčkovemu pa koriander in pehtran.
Nekaj popečenih kuminovih semen potrosite po pijači z jogurtom, ki se običajno pije ob jedeh s curryjevo omako.
Predvidite nadomestno jed, če ne bi mogli dobiti določenega živila.
LEP POGRINJEK IZBOLJŠA VES OBROK, pa naj bo to svečana večerja ali pa zabava v prijateljskem krogu.
Uporabljajte svojo domišljijo ali pa poiščite ideje v knjigah in revijah, da boste ustvarili vabljive pogrinjke, primerne za vsako priložnost.
Med nalivanjem boste laže držali vrč, ki ima masiven ročaj.
Za samopostrežni bife nabavite velike pladnje iz trše folije.
Okrasite jih najprej s solatnimi listi in nanje položite jedi.
Z ostrim nožem izrezljajte vzorec.
Iz cvetne kite napravite obroček, ki se bo ujemal z nevestinim šopkom.
Kos cvetličarske žice ukrivite v obroč in ga povežite s trakom.
Narežite cvetje, kot so mimoze ali frezije, in jih s tanko žico pritrdite na obroč.
Izberite ploščate liste rastlin, kot je iris, in jih ovijte okoli preprosto zvitega prtička ter zavežite v rahel vozel.
Hrana je pomembna pri vsaki zabavi s pijačo, vendar ni potrebno, da bi za pripravo posebnih prigrizkov porabili ogromno časa.
Zadostovali bodo preprosti kanapeji ali omake.
Gostom ponudite slane in druge prigrizke, ki jih lahko primejo z eno roko in pojejo v grižljaju ali dveh.
Majhne koščke nataknite na koktajlske paličice.
Malo pikantnega avokadovega namaza guacamole ali namaza hummus razmažite po koščkih koruzne tortille in potrosite z mleto papriko.
Krhko ali krušno testo razvaljajte v krog, ga obrobite s preostankom testa in postavite na plitev pekač.
Nato ga namažite z rahlo stepenim jajcem in rumeno zapecite.
Na njem ponudite kanapeje.
Da se testo ne razmoči.
Testo za paštetke in drugo pecivo s sočnim nadevom specite vnaprej in ga napolnite z nadevom uro pred serviranjem.
Gostje morajo imeti dovolj prostora za odlaganje pijače, da jim ne bo treba nenehno prekladati pijače in hrane.
Sproti odstranjujte prazne kozarce in ostanke hrane.
Presna zelenjava z raznimi omakami je nadvse primerna za neformalne zabave s pijačo, saj je priprava preprosta.
Tak prigrizek lahko pripravimo tudi vnaprej.
Presno zelenjavo postrezite skupaj s slanim krompirjevim čipsom ter drugimi slanimi prigrizki, ki jih gostje lahko namakajo v pripravljenih omakah.
Koščki zelenjave naj bodo le za grižljaj veliki.
Pijačo ponudite ob prihodu povabljencev.
Pripravite dobro izbiro brezalkoholnih in alkoholnih pijač.
Če ponujate le eno ali dve vrsti pijače, jih predhodno nalijte v kozarce, te pa postavite na pladnje.
Koktajle mešajte v vrčih, da jih boste laže postregli.
Z likerjem prepojena kocka sladkorja bo med topljenjem ustvarjala mehurčke.
Da bo bife videti vabljiv, ga skušajte popestriti s posodo različnih oblik, ki jo postavite v različnih višinah.
Jedi, posodo, pribor in dodatke izberite tako, da so njihove barve, oblike in vrste materiala usklajeni ali pa v domiselnem kontrastu.
DA SE HRANA NE SEGREJE
S 25 g masla lahko namažete 7 kosov kruha.
Za dobro postrežbo jedi potrebujete samo nekaj osnovnih veščin za dekoriranje ter preprosto, toda učinkovito garniranje.
Zahtevno in dolgotrajno garniranje jedi je primerno le za slavnostne priložnosti.
Vedno morate paziti, da način postrežbe jed bogati, in ne zasenči.
Z ostrim nožem lahko natančno rezljate.
Postrezite suho belo vino, kot je muscadet, ali mlado in lahko rdeče.
Zmešajte metin sirup, smetano in nekaj zdrobljenega ledu.
Neobičajno praznično torto dobite, če krofke iz kuhanega testa nadevate s smetano ali kremo in jih nato zložite v piramido.
Mednje lahko zataknete vrtnice ali liste poprove mete in posipate s sladkornim prahom.
Pri zavarovalnem agentu preverite, če za večjo zabavo potrebujete posebno zavarovalno polico.
Pozanimajte se za posebne diete gostov in pri starših preverite, če njihovi otroci ne prenašajo določene vrste hrane.
Na bambusova nabodalca nataknite koščke salame, sira, drobnih paradižnikov in šampinjonov in postrezite z raznimi omakami.
Ustvarjanje novih pijač za otroško praznovanje je lahko prav zabavno.
Še posebej ste lahko domiselni pri okraskih.
Prizadevajte si uporabljati čim bolj zdrava in hranilna živila, kot so sveže stisnjeni sadni sokovi, namesto gaziranih in zelo sladkih pijač.
Za okraševanje uporabljajte sveže sadje ali sadje, zamrznjeno v kockah ledu.
Uporabite živobarvne nalepke.
Otroke razdelite v dve skupini.
Vodji vsake skupine postavite pod brado pomarančo.
Podajati si jo morajo v skupini.
Zmaga skupina, ki ji prvi uspe spraviti pomarančo na konec vrste, ne da bi si pri tem pomagali z rokami.
Namesto dragih hikorijevčevih in hrastovih trsk, ki dajo prijetno aromo po dimljenem, raje tik pred pečenjem nasujte na ogenj brinove, rožmarinove, timijanove in koprcove vejice.
Najprej jih namočite vodi, da ne bodo takoj pogorele.
Celo glavico česna pecite do mehkega.
Kose kruha natrite z olivnim oljem in popecite.
Nato stisnite česen na kruh in potrosite z baziliko.
Nekatera živila je bolje zaščititi, da se na vročem žaru ne izsušijo ali popokajo.
Da bi živila ostala sočna in vlažna, jih zavijte v naravne ovoje iz trtnih, koruznih ali bananinih listov, ali v aluminijasto folijo, ter počasi pecite.
Občutljiva živila, kot so ribe, ovijte v trtne liste, da se med pečenjem ne izsušijo ali razlomijo.
Če uporabljate sveže trtne liste, jih najprej minuto dolgo blanširajte, da se zmehčajo.
Pripravite košek preproste sveže presne zelenjave in tubo česnove majoneze in lahko boste jedli brez krožnikov.
Izberite zelenjavo, ki je ni treba posebej pripravljati, kot je majhen korenček, koruza v majhnih storžih, redkvice, gobice in kuhan mladi krompir.
Ni vam potrebno nakupiti mnogo posebnega pribora in opreme za piknike.
Toplotno izolirana hladilna torba z vrečkami ledu je koristna, saj bo v njej hrana ostala sveža in hladna, še posebej poleti.
Kozarce in krožnike za enkratno uporabo bo laže in varneje prenašati kot posodo in ne bo jih treba pomivati.
Konzervirano sadje pokapajte s cherryjem ali likerjem in postrezite s kupljeno sladico, kot je limonina pena.
V lepe kozarce ju izmenično nalagajte v slojih, skupaj z zdrobljenimi piškoti.
Če ste izgubili manjše uteži s kuhinjske tehtnice, si lahko pomagate z ustreznimi kovanci.
Da bi lahko pekli hkrati več jedi, ki se morajo peči pri raličnih temperaturah, raje utrezno prilagodite čas pečenja.
Pri srednji temperaturi lahko pečete jedi, ki zahtevajo višjo temperaturo, vendar jim podaljšajte čas pečenja; jedem, ki zahtevajo nižjo temperaturo pečenja, pa čas skrajšajte.
Če radi jeste kruh z maslom, maslo najprej malo zmehčajte v mikrovalovni pečici, da ga boste laže na tanko namazali na kruh.
Ciabatta: lepinji podoben kruh v štruci; lahko je z dodatki, kot so olive ali čebula.
Čili (kajenska paprika): je tropski sorodnik feferona; svežega in mletega uporabljamo za začinjanje ribjih in zelenjavnih juh, jajčnih in skutnih jedi, golaža, mesnih omak, mletega mesa, tatarskega zrezka in različnih fižolovih in drugih solat.
Kvašenje: meso ali divjačina se namakata v kvaši, ki je običajno mešanica začimb, zelišč, kisa, olja in drugih sestavin.
sesiriti, 148
soufflJ, glej narastki
