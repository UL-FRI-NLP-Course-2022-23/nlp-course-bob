Predstavniki dveh najpomembnejših srbskih strank, ki tvorita sedanjo koalicijsko oblast, SPS Slobodana Miloševića in radikalcev Vojislava Šešlja, so privolili v razgovor s črnogorskimi »ponudniki«, vendar pri tem niso povedali, ali postavljajo kakšne posebne zahteve.
Predsednik radikalcev Šešelj je že javno povedal, da črnogorskemu predlogu o konfederaciji »ne bo ugodeno«.
Miloševićev odziv na zahteve Črne gore, podobno kot reakcija vrhovnega poveljnika Vojske Jugoslavije, morda najbolje odraža njegova odločitev, da se vojska do nadaljnjega ne bo umaknila iz Črne gore.
Vojaki pri nadzorovanju kopenskega in morskega prometa ter carinskih prehodov so celo čedalje strožji.
Nepopustljivi so tudi pri opravljanju zadev, ki bi v normalnih razmerah (in razmere v Črni gori bi se morale normalizirati, saj so ukinili »vojno stanje«) sodile v pristojnost civilnih oblasti.
Se Jelcin poslavlja ali pripravlja?
Ruski predsednik zelo redko daje intervjuje, zato je torkov pogovor za Izvestija, ki je še vedno eden najbolj branih ruskih dnevnikov, zelo odmeval v domači javnosti, čeprav mnogi tukajšnji analitiki znova opozarjajo, da gre tudi v tem nastopu Jelcina spet za nadvse spretno politično manevriranje, saj so mnogi odgovori sila nejasni in nedorečeni.
Ali bo Kremelj prepovedal komunistično partijo?
Komunisti so v bistvu kar sami poskrbeli za svojo prepoved in diskreditacijo, pravi Jelcin.
Stranka je politično bankrotirala.
Njihove možnosti za zmago na volitvah so vedno manjše, zato potrebujejo škandale, da ostajajo na površju.
»Provocirajo predsednika in me silijo v boj z njimi.
Toda če bodo še naprej zganjali takšno histerijo, se jim res ne piše nič dobrega.
Pa ne zaradi morebitnih predsedniških ukazov, ampak zato, ker jih bodo začela preganjati sodišča.«
