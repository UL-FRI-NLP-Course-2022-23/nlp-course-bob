Vlada izvršuje svoje funkcije v okviru ustave in v skladu z zakonom.
Vlada upravlja z nepremičninami in drugim premoženjem Republike Slovenije, če glede posameznih nepremičnin s posebnim zakonom ni drugače določeno.
Vlada vodi in usmerja državno upravo prek ministrov.
Če je v Državnem zboru vložena interpelacija o delu vlade ali posameznega ministra, ima vlada pravico, da pred razpravo o interpelaciji v petnajstih dneh da svoje stališče o vprašanju, na katerega se nanaša interpelacija, in da sodeluje v razpravi.
Predsednik vlade mora predlagati imenovanje ministrov v roku petnajst dni po svoji izvolitvi.
Ministri morajo obveščati vlado o vseh vprašanjih, ki so pomembna za določanje in izvajanje vladne politike.
Svojo notranjo organizacijo in delo ureja vlada s poslovnikom in sklepi.
Generalni sekretar vlade je za svoje delo odgovoren vladi.
K aktu o ustanovitvi vladnih služb iz prejšnjega odstavka daje soglasje Državni zbor.
Do uveljavitve zakona, ki bo urejal državno statistiko, nadaljuje Zavod Republike Slovenije za statistiko z delom s položajem vladne službe z delovnim področjem, določenim z zakonom o organizaciji republiške uprave (Uradni list RS, št. 27/91).
Za pravice predsednika vlade, ministrov in generalnega sekretarja vlade do plače in nadomestil ter drugih osebnih prejemkov in povračil, do socialnega zavarovanja in dopustov ter za pravice po prenehanju mandata se smiselno uporabljajo določbe zakona o poslancih (Uradni list RS, št. 48/92).
