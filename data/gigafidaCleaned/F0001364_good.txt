Nemčija na poti reform - Socialdemokratski kancler obljublja gospodarstvu in socialni državi olajšanje
Zdravstveno zavarovanje je globoko v rdečih številkah, in nemška vlada se bo zavzemala za to, da bi pacienti vsaj del zdravstvenih storitev plačali iz svojega žepa.
Še slabše novice pa lahko pričakujejo brezposelni.
Doslej jim je državna podpora pritekala 32 mesecev po odpustu, odslej pa jo bodo mlajši od 55 let dobivali le leto dni, starejši pa osemnajst mesecev.
Dolgoročno brezposelni bodo dobivali samo še socialno pomoč.
Nemški kancler je napovedal tudi velike, 15 milijard evrov vredne investicije v gradbeništvo in lokalne skupnosti, pomilostitev davčnih ubežnikov v druge države in spremembe v obrtniških predpisih.
V nekaterih primerih naj bi namesto kolektivnih pogodb dovolili tudi samostojne pogodbe v podjetjih.
ZDA ne morejo početi vsega, kar se jim zahoče
Po zatrjevanju predsednika preiskovalne komisije Mirka Zamernika so magnetogram zaslišanja skrivnostne priče še isti dan poslali na mariborsko tožilstvo.
Kdo je priča, je več tednov ostala skrbno varovana skrivnost in preiskovalci so upali, da bo tako tudi ostalo.
Toda njeno ime naj bi se po podatkih komisije v nekaterih krogih že razvedelo.
»Nekateri so ji celo javno grozili.
Priče, ki so to videle, so obstoj teh groženj pripravljene potrditi.
Grozili so ji, da jo bodo poslovno uničili,« je pred tednom dni v pogovoru za Delo dejal Zamernik.
Na obstoj groženj se je v četrtek, na seji odbora DZ za notranjo politiko, odzvala generalna državna tožilka Zdenka Cerar .
Ocenila je, da se tajna priča nima česa bati, saj njeno ime javnosti ni znano.
»Zelo me veseli, da je gospod Solana z nami in da bo s svojim bogatim znanjem prispeval k diskusiji, ki jo imamo v Sloveniji glede vstopa v EU in Nato.
Prepričan sem, da je eden tistih v Evropi, ki lahko najbolj kvalificirano, najbolj poznavalsko spregovori o gradnji skupne zunanje in varnostne politike,« je Solano predstavil Rop.
Sodniki so lani predvsem rešili več zahtevnejših zadev kot pred dvema letoma, denimo davčnih, denacionalizacijskih in azilnih zadev.
Pripad prvih se je lani tudi zelo povečal, kar ni le posledica intenzivnejšega reševanja zadev na upravni pritožbeni stopnji, ampak se očitno tožniki (tako posamezniki kot pravne osebe) v vedno večjem številu odločajo za izpodbijanje davčnih odločb v upravnem sporu.
Iraške oblasti so jih sprva sprejele odprtih rok.
Organizacija, ki naj bi bila domnevno nevladna in s katero je sodeloval Živi ščit, je poskrbela za prenočišča v hotelih, prehrano, na razpolago so imeli tudi vozila.
Z moralno dilemo glede tega plačevanja stroškov so se veliko ukvarjali, sta povedala.
Vendar so bili že tako ali tako brez denarja.
Morovič je komentiral tudi sporočilo, v katerem so od televizijskih in radijskih postaj zahtevali plačilo, če želijo prispevke.
»Poteza ni bila najbolj premišljena.
A tudi ko smo predvsem televizije prosili, ali nam lahko povrnejo vsaj stroške za telefonske impulze, ko nas kličejo njihovi novinarji, so nas zavrnili,« je povedal in dodal, da jim potem ni nihče nič plačal.
Zmago Jelinčič pihal, podpisal pa se ni
Kmetijski minister Franc But je ob kloramfenikolski aferi pred meseci rekel, da bo vsaj tri mesece poskrbljeno za nadzor vseh, ki oddajajo mleko.
Toda to se ni zgodilo.
Ker nima denarja?
Za izvajanje sporazuma o Jeku ni več zadržkov - HDZ: Slovenija kršila dunajsko konvencijo o mednarodnih pogodbah
Hrvaško vlado so na predlog Hrvaške kmečke stranke (HSS) zavezali, da mora od Slovenije zahtevati tako dosledno izvajanje sporazuma kakor odškodnino za elektriko, ki po lanskem 30. juniju ni bila poslana na Hrvaško.
Skupna škoda je po izračunih Hrvaškega elektrogospodarstva (Hep) doslej znašala okoli petdeset milijonov dolarjev.
Obe obveznosti bodo Banski dvori morali izpolniti v šestdesetih dneh.
Če sklepi sabora ne bodo izvršeni, mora vlada po sklepu poslancev sprožiti arbitražne postopke, da bi zavarovala hrvaške interese.
Predor je bil zaradi obnove zaprt od 13. januarja Zdaj le še nočna zapora med 19. in 6. uro predvidoma do 23. maja
Tako je na včerajšnji tiskovni konferenci komentirala poslovne izide celjske bolnišnice v lanskem letu in njihovo soodvisnost od statusa ter prejetega državnega denarja v. d. direktorice bolnišnice Štefka Presker .
Splošna bolnišnica Celje je namreč poslovno leto 2002 zaključila s 67 milijoni tolarjev izgube, kar pomeni 0,52 odstotka celotnega prihodka, ki ga je bilo 12,7 milijarde tolarjev.
Pomočnik v. d. direktorice za finance Marjan Ferjanc je pojasnil, da je izguba nastala predvsem zato, ker je bolnišnica v primerjavi s pogodbo z zdravstveno zavarovalnico oskrbela za 4 odstotke (pre)več bolnikov na oddelkih in za 3 odstotke v ambulantah.
Za to ni dobila plačila in tako je nastala izguba.
Novi predsednik je takoj zanikal, da so sekretarji odstopili z namenom odstaviti Titana.
Poudaril je, da so to storili zato, ker se v razmerah, ko so posamezniki sledili le lastnim interesom, ni več dalo delati.
Sicer pa bodo glavni cilji nove uprave predvsem »krepitev zaupanja, preseganje razmišljanja v okvirih lastnih interesov in organizacije, sanacija likvidnostnega stanja ŠOU v Ljubljani ter izkoreninjenje gospodarskih in drugih interesov posameznikov in skupin«.
Dodal je, da doslej to ni bilo mogoče, zato so štirje sekretarji tudi odstopili, v spremenjeni sestavi pa spet vidijo možnosti sodelovanja, zato so še enkrat kandidirali.
Si kdo predstavlja moč argumentov EU v novi korejski ali indijsko-pakistanski jedrski krizi ali pa njen vpliv na morebitno kitajsko »preurejanje« v Aziji?
Še Izraelu, ki se menda poteguje za članstvo v Uniji, iz Bruslja ne upajo izreči niti enega resnega opozorila, čeprav na zasedenih ozemljih s tanki podira infrastrukturo prihodnje palestinske države, zgrajeno z denarjem EU.
Če ne bi bilo tako, če se evropski in ameriški politiki tega ne bi zavedali (ali če bi razmišljali tako poenostavljeno, kakor to poskušajo nekateri slovenski politiki in elitniki glede Nata in EU dopovedati naši javnosti), bi se Nemci in Francozi, za njimi pa verjetno kar večina evropskih držav, že zdavnaj odrekli Natu, se oprli na svojo gospodarsko prepričevalno moč, združili tudi armade in rekli zbogom Bushu, ki zadnje čase že nevarno hodi po svoje.
3. pojasnilo, kaj bo Elektro Ljubljana, d. d., naredil, da bo možnost ponovitve take napake vnaprej izključena,
Verjemite, da bi medicina že davno sprejela vsak način zdravljenja, ki bi bil znastveno dokazano učinkovit, dokler pa to temelji samo na posameznih izjavah in ni nobenih primerjalnih študij, toliko časa medicina ne more in ne bo sprejela nobenih alternativnih metod zdravljenja.
Konec koncev je medicina samo ena, tako kot je ena biokemija, biologija, biofizika in druge znanosti.
Ko je Colin Powell v varnostnem svetu prvič govoril o Iraku, so z modro ponjavo pokrili kopijo Picassove Guernice, ki visi pred vhodom.
Prednjo so postavili zastave članic, tako da je drugo nadstropje Palače narodov dajalo vtis hotela Varnostni svet.
Ker so se že varnostniki delali norca iz te okrutne simbolike, so modro cunjo ponovno sneli.
Ljubno ob Savinji Đ Že kar moteča nesoglasja med kajakaši, raftarji, ribiči in drugimi, ki uporabljajo Savinjo, so to zgornjesavinjsko občino privedla do spoznanja o nujnosti ureditve plovnega režima na njenem območju.
Kmalu naj bi sprejeli ustrezen odlok, ki bo v porečju vzpostavil red, določil pravila igre (vstopne točke k reki, primerna označitev, termini voženj, koncesije in drugo) in omogočil neokrnjen obstoj ribjega življa, predvsem med drstenjem.
Občina je prevzela vse obveznosti in stroške za ureditev plovnega režima, del vloženih sredstev naj bi se v občinsko blagajno povrnil s koncesijami.
Dogodek je povzročil ogorčenje med zaposlenimi na Visoki šoli
Slovenija bi se lahko učila na napakah drugih
Slovenija ima že 42 mladinskih centrov
Trbovlje - Včeraj so v Trbovljah tudi uradno odprli občinski mladinski center, enega od nekaj več kot štiridesetih takšnih centrov, kolikor jih je v šestih letih zraslo v državi.
Omenjeni center deluje kot javni zavod, tako kot še približno polovica drugih v Sloveniji.
Prav te strokovne ocene so zaskrbele svetnika Francija Pavlina .
Tako je denimo specialistka za agrarno ekonomiko mag. Olga Oblak v mnenju napisala le, da bo podaljšanje poti med samo gradnjo res negativno vplivalo na obseg prodaje kmetijskih pridelkov, po vzpostavitvi novega prometnega sistema pa bi se po njenem morale »kmetije prilagoditi spremembam s premikom promocijskih tabel«.
Franciju Pavlinu se je zdelo sporno tudi mnenje dr. Stanislava Tojnka, ki da ne pozna trase in da dopis ni opremljen z žigom Univerze v Mariboru.
V Tojnkovi oceni tudi ni nobene številke, je opozoril Pavlin, pa tudi v Sipsu (integrirana pridelava sadja) ni člena, kolikšen naj bo odmik od ceste za pridelavo takšnega sadja.
Svetnik Viktor Poličar je opozoril, da se krajani Podtabora in Britofa sklicujejo tudi na Uredbo v lokacijskem načrtu, objavljeno v Uradnem listu leta 1996.
V 28. členu piše, da odstopanja od uredbe ne smejo poslabšati prostorskih in okoljskih razmer in ne smejo biti v nasprotju z javnimi interesi.
Na vprašanje, ali je mogoče v mejah tolerance poseči po dodatnem zemljišču, ki meri 1,5 hektara (osem lastnikov noče prodati zemlje), je Bojan Cerkovnik iz DDC odgovoril, da ima vsaka uredba člen o toleranci in da se tudi za tolerance zahteva mnenje izvedencev o tem, kakšen bo vpliv na okolje.
Vse bolj se festivalu festivalov (mimogrede: leta 1956 se je iz San Rema zvalil tudi Evrosong - da bi združil evropske glasbenike) izmika pristna italijanska kancona.
Festival je preplavila glasba s tujimi, največkrat etno vplivi, ki pa Italijanom težko zleze pod kožo.
Bistveno raje imajo pevke, ki se spogledujejo z mešanico glasbe v slogu Mariah Carey in Whitney Houston (zato ne preseneča zmaga mlade Alexie, nekoč disko pevke, ki nenehno omenja njun stil petja).
San Remo je pač San Remo.
To pa pomeni, da dobre glasbe (in globokih besedil) res ne manjka.
Giuni Russo se je po 35 letih vrnila in odpela fantastično pesem Moriro d'amore ( Umrla bom od ljubezeni ).
Najprej je deklarirana lezbijka in ekstravagantna gospa tv gledalce šokirala, po burnih televizijskih debatah pa so si očitno premislili in ugotovili, da si pesem zasluži več naklonjenosti in spoštovanja (7. mesto).
Prireditelje pa je bolj kot pesmi šokiral honorar za najprestižnejšo gostjo festivala - igralko Sharon Stone .
Zaradi nje so se nastopu odpovedali drugi tuji in znani glasbeniki; njen honorar (številka je skrivnost, bojda gre za milijone evrov) je bil tako visok, da je organizatorjem zmanjkalo denarja za druge.
Očitno so si Italijani zapomnili golo mednožje lepe (in pametne) Sharon.
In kaj so od nje dobili?
Lačni tuje in popularne glasbe pa so se Italijani zadovoljili s Shaggyjem, Holly Valance, starim rock prdcem Rodom Stewartom, Petrom Gabrielom, mladci iz skupine Blue ter popcountryjašico Shanio Twain.
Ko se šah Ahmed, ki je bil na zdravljenju v Evropi, ni hotel vrniti v Iran, je Khan hotel razglasiti republiko.
Od tega ga je odvrnilo ostro nasprotovanje ljudstva.
Leta 1925 je parlament odstavil odsotnega monarha in za šaha imenoval Rezo Khana ter suverenost prenesel na dinastijo Pahlavi.
Kot šah je Reza Pahlavi nadaljeval reforme, ki so bile usmerjene v demokratizacijo države: ženske so morale odstraniti tančice z obraza, gradil je ceste, šole in bolnišnice, leta 1934 je ustanovil prvo univerzo.
V zunanji politiki je izkoriščal nasprotja med Sovjetsko zvezo in Veliko Britanijo, ki pa sta se v drugi svetovni vojni povezali in zasedli Iran.
Reza Pahlavi je odstopil, krono izročil sinu Mohamedu Rezi Pahlaviju ter odšel v izgnanstvo.
V več kot tridesetletni karieri je Lou Reed izkusil pekel in raj rokenrola v najbolj intimni obliki.
Njegova poetika in tragika sta se udejanjili v številnih vzponih in padcih, vezanih na okolje, iz katerega je izšel in se vanj vračal prek obsežnih urbanih kitarskih simfonij.
Iz žametnega podzemlja je vzšla rokenrol žival, ki je z iskrenostjo in težko obvladljivimi emocijami slikala iskrene zgodbe, začinjene s ciničnim pesimizmom in hudomušno črnino.
Tako niti ni presenetljivo, da je njegov zadnji projekt The Raven (Krokar) nastal pod neposrednim vtisom Edgarja Allana Poeja.
Sedemdesetletni kontroverzni režiser vojne travme, ki jih je kot deček preživljal v krakovskem getu, obuja prvikrat.
Njegova mati je umrla v Auschwitzu, sam je ubežal iz Krakova pri osmih.
Kljub temu njegov spomin skladišči sliko očeta, ki so ga odpeljali v Mauthausen, žensko, ki so jo nacisti vlekli po stopnišču pet nadstropij, nacistično strelsko vajo, pri kateri je bil sam za tarčo.
S spomini se sooča prvič.
Spielbergovo ponudbo režije Schindlerjevega seznama je pred leti zavrnil, ker se mu je izkušnja krakovskega geta zdela še preblizu.
Leto 1991 se ne sme ponoviti
Ob 02.00 Irak izstreli raketo proti saudski prestolnici Riad, vendar izstrelek ne doseže cilja.
Poleg korenčka je ta teden zapela tudi palica.
Grožnje je bilo slišati že prej, a doslej so jih izrekali anonimni uradniki, v sredo pa so prvič prišle iz ust najvišjega predstavnika ZDA v Ruski federaciji.
Ta je v intervjuju za vplivni, največkrat provladni dnevnik Izvestija dejal, da bo imela Rusija »vsaj kratkoročne« posledice, če bo uveljavila pravico do veta.
- V ponedeljek, 17. marca, ob 10. uri bodo na Elesu na Hajdrihovi ulici 2 v Ljubljani odprli vloge podjetij, ki so se prijavila na razpis za dodelitev nezagotovljenih čezmejnih prenosnih zmogljivosti za izvoz električne energije v Italijo.
Pri odpiranju vlog bodo lahko sodelovali le pooblaščeni predstavniki Elesa kot upravljalca prenosnega omrežja in udeleženci razpisa, piše v razpisu.
Upoštevali bodo samo popolne vloge.
S ponudniki, ki so do včeraj, petka, 14. marca, do 15. ure oddali takšne vloge, bo Eles sklenil pogodbe o dostopu do nezagotovljenih prenosnih zmogljivosti za izvoz električne energije v Italijo v obdobju od 22. marca do 31. decembra 2003.
Pridružili se bodo podjetjema Elektro Primorska in C & G, ki jima je Eles te poti že dodelil tik pred novim letom.
Dodelitev teh zmogljivosti je brezplačna, dobičkonosen pa je izvoz električne energije v Italijo.
Na Elesu so za STA povedali, da so dobili deset prijav.
Največji del tega prometa se ustvarja na področjih vzdolž vzhodne meje, kjer je težko nadzirati nelegalno trgovino s cigaretami, alkoholnimi pijačami in gorivom.
Poljski ekonomisti poudarjajo, da se z rastjo stopnje brezposelnosti povečuje tudi delež sive ekonomije v BDP.
Navzočnost tega gospodarstva je najbolj opazna v regijah, kjer vlada velika brezposelnost.
Poljska konfederacija delodajalcev priznava, da podjetja tajijo pred davčnimi uradi najmanj petino svojega prometa in »na črno« zaposlujejo 18,6 odstotka delavcev.
Ta pojav je očiten zlasti v gradbeništvu, trgovini in transportu, zelo redek pa je v industriji, kjer deluje pošten nadzor.
Režiser Sebastijan Horvat je znova zbral igralsko zasedbo, s katero je leta 2000 v Gledališču Glej ustvaril odmevno raziskovalno uprizoritev SS - Sharpen Your Senses .
Igralska ekipa Katarina Stegnar, Mateja Pucko in Petra Rojnik (na fotografiji v ospredju) ter Primož Bezjak in Grega Zorc si je za osnovo izbrala delo in življenje ameriške književnice Gertrude Stein (1874-1946) ter ga nadgradila z izvirnimi avtorskimi zgodbami in improvizacijami.
Ohlapen okvir popotovanja ponuja razvpiti s/m roman Dominique Aury alias Pauline Reage Zgodba o O (1954), sedmim postajam na poti pa so dali imena Etimološki slovar, Telo na časopisu, Fedra v ogledalu, »Saund«, Večerja, Veliki Ka (Karakterizacija) in Slovo .
Ministrica za kulturo pa bo na povabilo ministra za kulturo Ruske federacije Mihaila Švidkoja med 17. in 19. marcem na delovnem obisku v Rusiji.
Tam se bo pogovarjala o možnosti ustanovitve Foruma slovanskih kultur, o ugotavljanju načinov za udeležbo selektorjev na mednarodnih festivalih in izmenjavi razstav sodobne slovenske vizualne umetnosti.
Ministrstvo za kulturo je včeraj v Uradnem listu RS objavilo Javni razpis za izbor kulturnih projektov na področjih umetnosti in založništva, ki bodo v letu 2003 financirani iz državnega proračuna.
Razpis se nanaša na naslednja področja: uprizoritvene umetnosti, vizualne umetnosti, glasbene umetnosti, intermedijske umetnosti in založništvo.
Prinaša kar nekaj zanimivih novosti, ki jih posebej za Delo predstavlja dr. Uroš Grilc, svetovalec vlade RS pri ministrstvu za kulturo.
Razstava je veliko odkritje prve, zgodovinske faze grafičnega in industrijskega oblikovanja ter uporabne umetnosti, kot se je na Tržaškem in v širši regiji, Furlaniji - Julijski krajini, s posamezniki pa v Srednji Evropi, tja do Dunaja, vse Nemčije in Pariza ter severne Italije, pojavilo proti koncu 19. stoletja, z znamenitim stilom art nouveau, jugendstil ali secesija ter nadaljevalo z množico avantgardnih gibanj in smeri, zlasti s futurizmom (vrhunec so dela Fortunata Depera) in art deco, do prestopa v sodobnejšo dobo, česar pa razstava ne obravnava več.
Zgodovinski kontekst tržaške razstave ne obide slovenskega deleža, a čeprav prihajajo nekateri dokumenti iz matične Slovenije (kot je okrogli podstavek iz lepenke za želodčni liker Florian, reklamni izvesek Trgovine z železnino in špecerijskim blagom Merkur Peter Majdič Kranj ali razglednice), ostaja še vedno odprto vprašanje, kaj je bilo v Trstu z vidika avtorstva in vsebine izdelkov povezano s slovensko navzočnostjo (od trgovine, podjetništva, bančništva - Tržaška hranilnica in posojilnica - do kulture, na primer o delovanju Dramatičnega društva ali zatem Slovenskega gledališča v Trstu, društva Narodni dom, Sokola, Glasbene matice, slovenskih in hrvaških gostovanj v Rosettiju, slovenskega založništva).
Uršič : V osnovi nas od drugih založb loči specifika organiziranja in od tod tudi način financiranja.
Litera pridobiva sredstva za delovanje predvsem od Študentske organizacije Univerze v Mariboru in ministrstva za kulturo, ker pa smo pod okrilje sprejeli tudi celoten izvirni program založbe Obzorja, skupaj z urednikom Andrejem Brvarjem, nekaj sredstev pridobimo tudi od Mestne občine Maribor.
Seveda subvencije same po sebi ne pomenijo ničesar.
Mi, in to lahko verjetno trdim tudi za drugi dve založbi, imamo drugačen pristop do knjige; obravnavamo jo z duhovnega vidika, prav tako pa gojimo profesionalen pristop do trženja in aktivnega promoviranja knjig in njihovih avtorjev.
Po mojem mnenju je torej odločilna razlika v kombinaciji pristnega odnosa do avtorja in profesionalnega odnosa do promocije.
Čander : Stroški naše infrastrukture so, računajoč obseg produkcije (knjige, festivali in drugi dogodki), izrazito nizki.
To pomeni, da precej ljudi dela v doksj slabo urejenih delovnih razmerah, da nimamo toliko zaposlenih, kot bi jih potrebovali.
Res pa je, da so se ekipe pri vseh treh založbah same vzgojile.
Spomnim se začetkov, ko nihče od nas ni znal izpolniti niti obrazca ministrstva za kulturo ...
Uršič : Kljub temu da smo si po organiziranosti in specifiki podobni, ne gre za kartele ali bratovščino, na trgu smo pač prepuščeni sami sebi.
Litera pri sodelovanju z drugimi založbami ne preferira nikogar.
Brlek : In najbolj trpijo spet mali, še posebej nekomercialni založniki.
Bojim se, da bo to tista točka, ki bo najbolj tepla tako nas kot celoten sistem!
Tudi na pobudo Mladinske knjige smo pred leti začeli vzpostavljati infrastrukturo za distribucijsko mrežo.
Ta trenutno distribuira 35 slovenskih založb in samozaložnikov, problema pa sta dva: v knjigarni knjige vzamejo v komisijsko prodajo, obrat sredstev je dolg, realni plačilni roki še daljši ...
Ali lahko pričakujemo rojstvo še kake študentske založbe?
Uršič : Kljub temu da se študentske organizacije v glavnem povezuje s političnimi poligoni, pa moram vsaj v primeru ŠOUM zatrditi, da ni tako.
Študentska organizacija namreč prispeva levji delež k zagotavljanju izhajanja neprofitnega izvirnega založniškega programa v severovzhodni Sloveniji.
Prepričan sem, da se bo na tudi Primorskem prej ali slej pojavila kakšna študentska založba.
Čander : Uradno politiko živcira študentska organiziranost kot neka paradržava.
Za nas pa je bil študentski denar zelo pomemben.
Nikoli nismo doživljali ideoloških pritiskov, študentski denar nam je omogočil tudi vsebinsko neodvisnost in mir, v katerem smo lahko delali.
Že po nekaj metrih bega mu je namreč iz torbe padla oškodovankina denarnica in ker so bili zasledovalci preblizu, se ni mogel oziroma upal skloniti, da bi jo pobral.
Ker je bila denarnica očitno vse, kar si je tako goreče želel, je povsem obupal in vrgel stran še torbo.
Vrhniški policisti prosijo vse, ki so ga lovili, naj jim sporočijo njegov opis, tako da bodo lahko »poskrbeli« zanj.
Ustavno sodišče ugotavlja, da se sodnik v primeru, če se seznani z gradivom, ki ga ne sme uporabiti, izpostavlja nevarnosti, da bo spoznanje o tem vplivalo na njegovo določitev.
Da bi sodnik lahko odločal nepristransko, ne sme imeti vnaprej ustvarjenega mnenja o predmetu odločanja, kar obdolžencu zagotavlja pravico do nepristranskega sodišča.
Ustava zagotavlja obdolžencu tudi pravico do obrambe, ko določa, da je vsakemu, ki je obdolžen kaznivega dejanja, ob popolni enakopravnosti zagotovljeno izvajanje dokazov v njegovo korist.
V tej kazenski zadevi je tako prišlo, kot ugotavlja Pavlina, do navidezne kolizije obeh pravic.
Gašo je že med potjo rekel, da sta nora, ko se je Bečkanovič pripeljal domov, pa je sprevidel, kakšno bedarijo je ušpičil.
Zato je naslednji dan poklical Majstoroviča, potožil mu je, da ima problem, in ga prosil, ali mu naredi uslugo in nekaj shrani.
Dal mu je tri puške in 390 nabojev, Majstorovič pa je nato dve puški z okvirjema z naboji izročil Balentu.
Bečkanovič je poklical tudi Krošlja in ta je omot s štirimi puškami in 887 naboji skril v gozdu.
»Ves čas sem vedel, da me bodo dobili, kar oddahnil sem si, ko so policisti končno prišli k meni,« se je že v preiskavi zagovarjal Bečkanovič.
Medtem ko Gaša policisti niso našli, je Bečkanovič vse odkritosrčno priznal, tako kot tudi njegovi soobtoženi prijatelji.
Vsi so orožje izročili policiji.
- Velenjske policiste so v četrtek obvestili, da so neznanci izsiljevali neko občanko.
Pravzaprav je šlo za izterjevalce, ki so 42-letno ženski grozili, jo izsiljevali in jo pri tem tudi poškodovali.
Policisti so nasilneže že prijeli.
- V Postojni je nekdo z mopeda ukradel registrsko tablico PO D1-235 .
M. L. je oškodoval za 3.500 tolarjev.
- V skladišče trgovine na Mostu na Soči je v noči na sredo vdrl neznanec in ukradel manjšo blagajno z denarjem, vrednostne bone, plačilne kartice in 105 zavojev cigaret.
Lastnik ima za več kot milijon 100 tisoč tolarjev škode.
Brežice - V gostinski lokal Bar park v Brežicah je v noči na četrtek vlomil neznanec.
Odnesel je več zavojev cigaret, nekaj alkoholnih pijač in nekaj denarja.
Lastnik ima za približno 40 tisoč tolarjev škode.
- Včeraj okrog sedmih zjutraj so ljubljanski OKC obvestili, da je v stanovanju na ulici Krivec neznanec s sekiro napadel stanovalko.
Odpeljali, so jo v bolnišnico.
K sreči poškodbe niso prehude, a so jo vseeno obdržali na zdravljenju
Ljubljančanki sta ga opisali kot 20 do 25 let starega moškega, visokega kakih 185 cm, srednje postave, temnih krajših las, oblečen je bil v temno, do pasu segajočo bundo in kavbojke, obut pa v temne čevlje.
Njegova »pomočnica« naj bi bila stara kakih 20 let, daljših, čez rame segajočih ravnih črnih las, nosila je v pasu prešito ali stisnjeno in do meč segajočo bundo, obuta je bila v čevlje s trdim podplatom.
Dinujeva je prvič že bila rešiteljica
Drugače skrivnosti med Krimom in Larvikom, ki je predlani v četrtfinalnem dvoboju na prvi tekmi doma zmagal s 24:20, a nato moral na Kodeljevem priznati premoč slovenskih prvakinj z 29:17, ni.
Poleg klubskih dvobojev so za njimi tudi reprezentančna srečanja, v katerih so imele doslej glavno besedo norveške reprezentantke.
Teh pa v Larvikovih vrstah ne manjka.
Kot kaže, bodo vse, čigar nastopi so bili pred dnevi še vprašljivi zaradi poškodb - Katja Nyberg, Lina Olsson Rosenberg, Brigitte Saettem ...
- zaigrale.
Na Larvikovi zadnji tekmi norveškega prvenstva s Tertnesom (27:26) je manjkala le še Inger Sofie Heieraas in pa noseča krilna igralka Kristine Dushovd, kar je vendarle olajšanje za Tislja: »Kadar se oziraš na težave tekmeca, ti gre ponavadi najslabše.
Zdaj ko manjka Dushovdova, ki za Larvik pomeni toliko kot za nas Tanja Oder, pa nam bo vendarle lažje ...«
Lahti - Za vraževerne nesrečna trinajstica je bila na včerajšnji klasični preizkušnji nordijskih kombinatorcev srečna številka za Nemca Ronnyja Ackermanna, ki je s 13. zmago v karieri samo še potrdil končno zmago v skupni razvrstitvi svetovnega pokala.
Drugo mesto je osvojil Avstrijec Felix Gottwald, tretji pa je bil Finec Jouni Kaitainen, ki se je prvič med elitno druščino povzpel na zmagovalni oder.
Ljubljana - Ker se bo nova sezona v športni gimnastiki začela s tritedensko evropsko turnejo od Pariza prek Cottbusa do Soluna, je že na prvo tekmo svetovnega pokala pripotovala večina najboljših tekmovalcev na svetu.
In med najmočnejšimi svetovnimi reprezentancami bo v Bercyju tudi dvočlanska slovenska, ki jo sestavljata naša najboljša telovadca Aljaž Pegan in Mitja Petkovšek, na naslednjih dveh postajah pa se jima bo pridružil še Sašo Bertoncelj.
Potem ko sta tako Mitja kot Aljaž še pred tedni tarnala, ker jima je kar nekako zmanjkovalo časa za dobro pripravljenost, se je stanje zadnje dni občutno izboljšalo.
Še posebej je bil pred časom pesimističen Petkovšek, ki je prejšnji teden pri treningu mnogoboja na konju z ročaji staknil lažjo poškodbo zapestja.
A tudi ta je zdaj že preteklost, tako da ima svetovni podprvak na bradlji zdaj že kar dober občutek.
»Veliko bolje mi gre, kot mi je šlo pred jesenskimi tekmami svetovnega pokala.
Na treningu sem naredil že vso sestavo, kar je pri meni prava redkost.
Resda ni bila ravno najboljša, ampak uspela mi je pa,« je z zadnjimi treningi zadovoljen Petkovšek, ki je na zadnji pariški tekmi izpadel v kvalifikacijah, prav tako kot tudi Pegan.
»Prepričan sem, da lahko dobro nastopim, a tekma je pač tekma in nikoli ne veš,« še dodaja in s tem se strinja tudi Pegan.
Slednji je prepričan, da se bo veliko tekmovalcev na samem štartu še »lovilo«, zato pričakuje tudi precej napak.
V upanju seveda, da se v njegov nastop ne bodo prikradle.
Tik pred odhodom v Francijo se je sicer pritoževal nad utrujenostjo, zaradi katere se zadnji treningi niso iztekli po načrtih.
»Prejšnji teden mi je šlo veliko bolje.
A vseeno upam, da bom vsaj na drogu prikazal zelo dobro sestavo, saj imam tu gotovo možnosti za vrhunsko uvrstitev,« meni zmagovalec svetovnega pokala na tem orodju.
Tako kot doslej bo tudi tokrat srečo poskusil na bradlji, kjer mu na zadnjih tekmah ni šlo, a stvari se obračajo na bolje.
»Gotovo imam več možnosti za dobro uvrstitev kot na prejšnjih tekmovanjih.
Moj trener Jože Mešl pravi, da se ti enkrat že mora odpreti, če pridno in dobro delaš.
Resda ne blestim, a mi gre kar dobro.
Seveda je moj prvi cilj na bradlji, da ne padem z orodja,« si je zaželel najboljši športnik Slovenije v letu 2002, ob tem pa seveda tudi uspešen nastop v današnjih kvalifikacijah (vsi finali na posameznih orodjih bodo jutri).
Izhodiščna ocena njegove sestave na drogu je 10,000, prav tako kot tudi na bradlji, kjer pa je veliko možnosti, da se zniža, če elementov ne bi dovolj hitro povezal v kombinacijo.
Tudi Petkovškova sestava bo imela seveda maksimalno izhodiščno oceno.
Dejan Kontrec, Zavarovalnica Maribor Olimpija : »Tekmece smo zlomili z močnim tempom in našo zelo dobro igro v napadu.
Vso tekmo smo igrali zelo koncentrirano, tako da upam, da bomo ponovili predstavo tudi v nedeljo na Jesenicah.«
Na moških tekmah vloge favoritov pripadajo domačim tekmovalcem, Nemcem, ki doslej v sezoni stroke niso navdušili, a vseskozi obljubljajo ugoden sklepni račun prav v oddaljeni Sibiriji, ter prvima junakoma zadnjih sezon, Francozu Raphaelu Poireeju in norveškemu »vikingu« Oleju Einarju Bjørndalnu, katerih priprava na današnjo tekmo se je med uradnim treningom vidno razlikovala.
Prvi je streljal hitro in natančno kot za stavo in zdelo se je, da sploh ne bo zapustil strelskega mesta.
Norvežan pa se je tam oglasil le za hip in namesto dolgega treninga raje v sobi počival.
Nekdaj največja, danes druga svetovna tovarna avtomobilov bo 16. junija učakala stoletnico.
Seveda jo bo proslavljala, čeprav ne gre za človeški podobno obletnico - ta je njegova poslednja velika slavnost.
Za Forda je sto let samo postaja, na kateri njegov vlak sicer prešerno piska, a pelje z vso paro, brez postanka proti dvestoletnici in kdo ve kam naprej - če se ne bo iztiril ...
Prvi korak je srednja Evropa, čeprav tam nismo tako šibki.
V začetku letošnjega leta ima Citroën v srednji in vzhodni Evropi šestodstotni tržni delež, kar je enako kot drugje po zahodni Evropi, z izjemo Francije, kjer obvladujemo 15 odstotkov vse prodaje.
Zelo ste zasloveli s turbodizli HDi z neposrednim vbrizgavanjem po sistemu skupnega voda.
Zdaj jim dodajate filter trdnih delcev, ki pa ga je treba po določenem številu kilometrov zamenjati.
Kdaj boste razvili bolj vzdržljive?
Koliko lahko še napreduje tržni delež dizlov v razmerju do bencinskih strojev?
Tekmujete v rallyju za svetovno prvenstvo in vaša dokaj uspešna xsara WRC ima štirikolesni pogon.
Ali ta pogon načrtujete tudi za redno proizvodnjo?
Če se vrnemo k rallyju, tam hkrati dirka ekipa Peugeota, ki pa se je umaknil iz tekmovanja formule 1.
Zdaj oboji sodelujete v rallyju, pa nobeden v formuli.
Kako to komentirate?
Pagani je italijanska delavnica, ki po naročilu izdeluje športne avtomobile.
Dvosedežni kupe ima večino delov nosilne karoserije iz ogljikovih vlaken, spredaj in zadaj sta jeklena pomožna okvirja.
Sredinski Mercedesov dvanajstvaljnik zmore 550 KM in avtomobil drvi do 340 km/h. Konstruktor Horacio Pagani je svojčas delal za Lamborghini in je dobil navdih za izjemni športni avtomobil iz prijateljevanja z znamenitim dirkačem Fangiom - ta je poudarjal svojo navezanost na Mercedes-Benz in priporočil uporabo njihovih motorjev.
Končno je bil leta 1992 projekt uresničen (v »redni« proizvodnji od 1999) in nastali avtomobil je še najbolj podoben dirkalniku skupine C.
Zdaj je Cayce Pollard že internetska osebnost.
Odkar je Gibson januarja objavil roman Pattern Recognition (Prepoznavanje vedenjskih vzorcev) je knjiga med najbolje prodajanimi.
Mnogi kritiki so prepričani, da je junakinja sam pisatelj.
Tudi petinpetdesetletni Gibson, avtor Johnnyja Mnemonica (1981), po katerem so posneli uspešen film z istim imenom (1995), ima dar za odkrivanje novosti.
Brez njega kiberpunkovska kultura ne bi bila, kar je.
Leta 1984, veliko preden se je internet prijel pri širokem občinstvu, je objavil Neuromance in skoval besedo kiberprostor ( cyberspace ).
Uveljavil je svojo zamisel o virtualni stvarnosti.
Tendence iz podzemlja je prenesel na površje in iz njih naredil množično kulturo.
»Prav to je bistvo: tisti, ki dandanes usmerja sodobno kulturo, je sofisticirani svet trženja,« je izjavil Gibson za italijanski tednik l'Espresso .
Slovensko delegacijo na pogrebu bo vodil premier Anton Rop - Domnevni atentatorji še na prostosti
Prva žrtev v vojni proti mafiji je pravzaprav trgovski center drugega osumljenca za uboj premiera z vladnega seznama Dušana Spasojevića-Šiptarja v Šilerjevi ulici v Zemunu.
Objekt, v katerem naj bi bili tudi zasebni Šiptarjevi zapori, je bil zgrajen na črno med vladanjem radikalcev Vojislava Šešlja v Zemunu.
Prijeli so tudi več pripadnikov zemunske mafijske družine, vendar policija v interesu preiskave ne daje uradnih informacij, ali je kdo izmed njih med glavnimi osumljenci za atentat na srbskega premiera.
