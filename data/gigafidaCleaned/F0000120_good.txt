V času otomanskega imperija so na Balkanu može, ki so se upirali turški oblasti, imenovali hajduki.
V politični mitologiji so hajduki veljali za junake, nekakšne bojevnike za svobodo.
Nekdaj ugledni nogometni klub iz Splita se že 90 let imenuje Hajduk.
Iz besede madžarskega izvora, ki je v izvirniku pomenila »vojak na turško-madžarski meji«, so v novejši politični zgodovini nastale številne izpeljanke, znane vsem južnoslovanskim (in manj drugim) narodom.
Ena od njih je hajduštvo, ki ne pomeni samo boja proti oblasti in represivnemu aparatu carigrajskega sultana, ampak razbojništvo nasploh.
Ljubljana - Včeraj ob 1.27 uri zjutraj je na območju preskrbovalnega območja javnega podjetja za distribucijo električne energije Elektro Ljubljana izpadlo 110 kV napajanje na trinajstih razdelilno-transformatorskih postajah.
Brez električne energije so bili na območju celotne Ljubljane, dela Gorenjske (Domžale, Kamnik), Notranjske (Vrhnika, Logatec, Cerknica, Stari trg), Grosuplja in Kočevja.
Ljubljana - Jutri, v četrtek, 8. marca, bodo na Elesu pripravili prvo dražbo presežne elektrike.
Toda kakšna dražba bo to, če v vabilu piše, da bodo vsem porabnikom, ki jo potrebujejo, to elektriko »prodali po enaki ceni do odprodaje celotne količine električne energije«, so spraševali na včerajšnji seji upravnega odbora interesnega združenja industrijskih porabnikov energije pri zborničnem združenju kovinskih materialov.
Kot je dodal Bojan Brumec iz Vipapa Krško, podpredsednik upravnega odbora, je za porabnike pomembno, da bodo imeli ves čas na voljo dovolj elektrike, po kakšni ceni, pa bo odvisno od njihovih pogajalskih spretnosti.
»Ne predstavljam si, da bi komu enostavno odklopili elektriko, ker bi porabil na primer 10 odstotkov več elektrike, kot je predvideval.
Porabniki elektrike bi si morali prizadevati, da bomo po uvedbi trga zaščiteni kot sloni, tako kot so si to že zagotovila elektroenergetska podjetja,« je opozarjal Brumec.
»Kazenska ovadba proti M. R. ni bila podana.
Policija PU Ljubljana raziskuje primer, zato zaradi interesa preiskave ne moremo povedati podrobnosti.
Razpisano je iskanje za osumljenim na ozemlju Slovenije.
Če bi ga policisti ali kriminalisti zajeli, bi bil priveden na informativno zaslišanje,« je povedal predstavnik PU Ljubljana Robert Štaba.
Slovenski častni konzul v Braziliji in podpredsednik Gospodarske zbornice Brazilije Štefan Bogdan Šalej je na našo prošnjo v Riu preveril natančen naslov (Avenia Rio Branco 1789), kjer naj bi bila dvorana Centro International in Rio de Janeiro, v kateri naj bi bilo neuradno svetovno računalniško prvenstvo.
Šalej je povedal: »Ta naslov v Riu ne obstaja.
Te številke na tej aveniji ni.
Na naslovu domnevne brazilske podružnice domnevnega inštituta SAT5, ki naj bi organiziralo to tekmovanje, je v Riu stanovanjski blok, v katerem nihče ne ve nič o tem inštitutu.
Zaprosili smo policijo, naj nam pomaga pri tem problemu, a še nismo dobili odgovora.«
Izola - Pred dvema tednoma je v izolski bolnišnici umrl 54-letni bolnik, sicer domačin iz okolice Kopra, za katerega so zdravniki prepričani, da je umrl za t. i. sporadično obliko Creutzfeldt-Jakobove bolezni (CJB).
Ker je ta bolezen zelo podobna t. i. novi obliki CJB, ki je posledica uživanja z BSE (bovina spongiformna encefalopatija) okuženega govejega mesa, so se v javnosti pojavila ugibanja, ali torej tudi izolski primer ni bolehal za to človeško obliko bolezni norih krav.
Dokončnega odgovora še ni, znan bo čez približno deset dni, toda zdravniki so za zdaj zavrnili pripravljenost na resen pogovor o taki možnosti.
Kot so sporočili s slovenjgraške policijske uprave, so po pozivu, da naj tisti, ki bi karkoli vedeli o dejanju, pokličejo na številko 113 ali na anonimni telefon generalne policijske uprave 080 1200, začeli prejemati anonimna sporočila o možnem motivu za dejanje in storilcih.
Nekateri so pisali celo osebno direktorju policijske uprave Srečko Kropetu.
Prošnja za sodelovanje še vedno velja, pri čemer policisti vsem, ki bodo dali koristne informacije, zagotavljajo popolno anonimnost.
