V dvorani Kulturnega doma Mozirje so se v petek na prvem samostojnem koncertu predstavili učenci Glasbene šole Nazarje.
Na koncertu je nastopilo več kot 80 učencev, ki so nastopili v pevskem zboru, pri pihalnem orkestru in kot solo izvajalci na različnih instrumentih.
Na posnetku Cirila Sema sta violinistki Kristina in Benjamina Šuster.
Od 25. aprila do 3. maja bo v Savinjskem gaju v Mozirju pomladanska razstava Cvetje in ideje
Letos mineva dve stoletji, odkar so spremenili mozirsko gmajno v prečudovit park slovenskih vrtnarjev, ki iz leta v leto postaja bogatejši.
Seveda bodo v Ekološko hortikulturnem društvu Savinjski gaj, ki upravlja s parkom, primerno obeležili visok jubilej, osrednja prireditev pa bo 6. septembra.
Že v soboto, 25. aprila, bodo v Savinjskem gaju slovesno odprli pomladansko razstavo Cvetje in ideje, ki bo na ogled do 3. maja.
V parku so poskrbeli za nekaj novosti, saj so za kapelico sv. Valentina uredili veliko gredico, na kateri so posadili 45 tisoč tulipanov in tako poskušali pričarati del pomladanskega vzdušja na Nizozemskem.
V parku so za razstavo posadili še 300 tisoč čebulnic (tulipanov, narcis, hiacint) in več kot 150 tisoč sadik drugega pomladanskega cvetja.
