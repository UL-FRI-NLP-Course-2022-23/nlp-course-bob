Vsaj nekje smo Slovenci med najboljšimi.
Medtem ko so na svetovnem avtomobilskem trgu razmere prav dramatične: prodaja avtomobilov naglo pada, tako rekoč vsak dan zasledimo novice, da ta ali oni gigant odpušča delavce, da je recesija huda, pa v Sloveniji prodaja jeklenih vragov cveti.
Slovenija je izjema in svojevrsten fenomen.
Ima več kot 100.000 brezposelnih in je v globoki gospodarski krizi, vendar se je prodaja avtomobilov lani domala podvojila!
Toda ferrari, katerega cena je pri Miheliču 200.000 DEM in več, je le vrh pri prodaji avtomobilov v Sloveniji (po slovenskih cestah naj bi vozilo že deset ferrarijev).
Lani je bilo v Sloveniji namreč prodanih več kot 60.000 avtomobilov, skoraj dvakrat toliko kot leto poprej.
Stvar je pravzaprav paradoksna, na evropskem avtomobilskem trgu (z lanskoletno izjemo Anglije, kjer se je prodaja v primerjavi s prejšnjim letom povečala za več kot 10 odstotkov) so razmere namreč katastrofalne.
Podjetja ne morejo prodati avtomobilov, odpuščajo delavce, nekatera podjetja so bankrotirala…
V Sloveniji, kjer je po uradnih podatkih več kot 100.000 brezposelnih, pa se avtomobili prodajajo kot še nikoli.
Prodajajo se predvsem avtomobili iz tako imenovanega srednjega razreda, katerih cena je od 20.000 do 30.000 DEM.
Najprej je tam daleč nekje pri štartu zarjovelo, nato vse skupaj potihnilo v traški grapi, se spet pričelo rezko in že individualizirano oglašati kakšnih sto metrov pod nami, za kratek čas potihnilo tam okrog Plevne ter se kot stopnjujoč vihar vse bolj bližalo.
V čudni naelektriziranosti smo bili čisto paf, in ko so v še gosti skupini oddrveli mimo nas, smo se lahko med pohlepnim vsrkavanjem hlapov etra v nozdrvi samo še med nejevernim zmajevanjem z glavo pridušali, da so pač čisto nori.
Pa prav na tem našem dolgem in blagem, a zato izjemno hitrem ovinku so polagali kot biki.
In tako je šlo nekaj rund.
Sicer se je kolona motoristov že raztegnila, vendar vse skupaj še ni zapadlo v rutinsko dolgočasje.
Potem se je pa zgodilo.
Nato pa se je v to čudno hipno brezčasje pričel mešati neki moteč zvok, sprva nenasilen, a iz hipa v hip bolj moteč.
Iz tiste mezge na koncu hodnika je pričel vekati ženski glas, ki je vse bolj naraščal in se počasi ustalil pri jakosti predirljivega tuljenja sirene.
Pa še drugo mnogoglasno jadikovanje se mu je pridružilo, tako da nas je kar v trenutku pahnilo nazaj v realnost.
Zazdelo se mi je, kot da sem na poletnem travniku, ko se vsenaokrog derejo črički, le da je tod vpila človeška fizična bolečina.
Temu čudnemu apokaliptičnemu zboru pa se je pridružilo še rezko tuljenje navitih strojev, ki so noreli mimo.
Tamle noter pa je nekaj mrličev, je rekel moj brat.
Dirko so prekinili, sicer smo jo pa tako ali tako imeli že čez glavo.
Potem smo šli domov in vse skupaj povedali mami.
Na pultu kredence so se tiho sušili domači rezanci, ki jih je dobra gospa skrbno in drobno valjala vse dopoldne.
Ježeš, je še rekla, to je pa res hudo, in pri tem zmajevala z glavo.
Iz vulgarne ekonomije in empirične sociologije se je izcimila ugotovitev, ki je zajela široke množice, da je avtomobil »potreba sodobnega človeka«.
Če smo le malo kritični, pa bomo spoznali, da gre za nekaj drugega: avtomobil je namreč predvsem prisila.
Vendar vam družbene norme in konvencije omogočajo, da ste te prisile prosti, vse dokler nimate vozniškega izpita.
Ko opravite vozniški izpit, je vsega konec.
Vstopite v drug svet, kjer praktično ni mogoče ne imeti avta.
Če imate izpit in nimate avta, v očeh okolice zbujate samo pomilovanje in sum o vaši zdravi pameti, če se ne izmažete s tem, da ravno čakate na dobavo avta.
Če nimate izpita, pa vas okolica pač tolerira, recimo tako, kot heteroseksualni lahko tolerirajo homoseksualne ali npr. privrženci rocka ljubitelje opere.
Zato je najbolje ne imeti izpita, kar se še posebno izplača mladim ljudem.
Vse, kar smo našteli v prejšnjem odstavku, je kajpak samo začetek racionalne argumentacije, zakaj vse je bolje ne imeti avta.
Če mislite, da ste sicer mastno plačali, hkrati pa ste prihranili čas, ste se zmotili, kajti z znanstveno natančnostjo so ugotovili, da vam avto prej požre čas, kot da bi ga z njim kaj prihranili.
In vendar vsi ti argumenti niso dovolj, da bi ušli prisilni potrebi po avtomobilu in s tem povezanimi, kajpak kvalificiranimi, neskončnimi razpravami o avtomobilih.
V teh razpravah izveste, da ima večina ljudi natančno takšne avtomobile, kakršne jim narekujejo njihove potrebe.
Zakaj nekateri nujno potrebujejo recimo jaguarja ali vsaj mercedesa, je težko utemeljiti, a lastniki teh avtomobilov vas vedno prepričajo, da se nič ne postavljajo, ampak je že tako - človek pač potrebuje…
Osnovna delitev avtomobilov je tista, po kateri jih delimo na avtomobile, ki peljejo, in druge, ki so parkirani.
Druga delitev je delitev na tiste, ki štoparjem ustavijo, in druge, ki peljejo naprej.
Slednji po prvi delitvi sodijo v drugo skupino.
Da teh parkiranih avtomobilov ni preveč, so poskrbeli Francozi.
Ti verjetno ne vedo natančno, da jim je šele v Sloveniji uspelo trgu ponuditi vroče blago.
Govorim o Francozih, ki so vpleteni v avtomobilske posle, o kleni alpski pokrajini (kamor pa žal ne sodi naš najvišji vrh Triglav, saj je ta menda v tolminski občini, ki upravno spada v primorsko regijo) in o vročem blagu, ki je proizvedeno v trenutku, ko se plemeniti Gorenjec usede v svojo katro.
Raje poglejmo, kako je s fičkom, s tistim s kljuko na sprednjem delu vrat, ki je vznemirljiva redkost.
Če se kdaj pojavi v sanjah, boste takoj opazili, da so ljudje v njem bolj malo oblečeni.
Tudi sanje ne morejo biti tako nore, da bi spravile debel zimski plašč v ta avto.
Če pa ste že nagnjeni k moram, si jih lahko osvežite s prizorom, ko se ta mali plehec približuje trojanskemu klancu.
Zelo učinkovito, predvsem, če ne znate dovolj ceniti svojega juga.
Ta je eden izmed redkih avtomobilov, pri katerem barva ni pomembna.
Kakršenkoli je, je grd.
Bolj izkušen štopar se jih malce ustraši, ko se mu približajo, saj nikoli ne ve, ali se bodo dala vrata odpreti in okno zapreti.
Jih je pa neizmerno veliko in pri štopanju so tipičen primer prehoda iz kvantitete v kvaliteto.
V tem avtu se ne pogovarjamo o vremenu, niti o tem, kako ponosen je lahko lastnik, da ima tako edinstven avto, pa ABS, servo volan in še osebno čistilko, ki enkrat na teden posesa umazanijo s sedežev.
Pa da si ne bi kdo mislil, da je na sedežih lahko samo navadna umazanija.
Izkušnje nekaterih šoferjev velikih avtomobilov so nadvse dramatične.
Trdijo, da jim štoparji v vozilo prinašajo uši.
To je eden izmed najnovejših razlogov, zakaj ostajajo dolgolasi fantje dlje ob cestišču.
Ne le dolgolasce, tudi druge precej rade ignorirajo škode.
Mogoče bi lahko to njihovo napako popravil vodja proizvodnje tam na Češkem, ki bi vsem tistim petstotim izboljšavam dodal še eno.
V kooperaciji z nekim štajerskim podjetjem, ki že razmišlja o razvoju optičnega čitalca simbolov v kavni usedlini (s katerim bi lahko poceni brali izpiske o svoji vsakodnevni usodi), bi lahko Škoda ponudila inovacijo leta.
Reklo bi se ji senzor za štoparje.
Ta bi štoparje najprej zaznal, potem pa samodejno pritisnil na zavoro in obrnil volan v desno.
Ker so škode poceni in jih kupujejo manj premožni ljudje, se lahko zgodi, da ne dokupijo avtoradia.
RTV Slovenija vas bo povabila med zvezde!
V najdražjem slovenskem studiu boste posneli skladbo z eno izmed najpopularnejših skupin ZKP (Agropop, Čuki, 1X Band, Big Ben, Pop design, Don Mentony Band …).
Vodili vas bodo izkušeni glasbeni producenti in tonski mojstri RTV Slovenije.
RGL bo skladbo posnel na CD ploščo, jo zavrtel v programu in z vami naredil pogovor.
Obeta se vam še nastop v oddaji Videonoč in intervju v oddaji Pop-Rock-Šoder.
Šef Agropopa Aleš Klinar bo posebej za vas napisal pesem.
Aranžiranje in programiranje bo prevzel Sašo Fajon.
V studiu Metro boste pod vodstvom producenta Janeza Križaja in s pomočjo snemalca Andreja Nanuta zapeli glavni vokal.
Radio Gama - MM bo posnel skladbo na CD ploščo.
Če bo pesem hit, boste hit tudi vi.
Pred dnevi je v kabinet predsednika vlade poštar prinesel pismo, ki ga je podpisal en minister in govori predvsem o drugem članu vlade.
Tožarjenje, seveda: da se drugi minister ne zavzema dovolj za projekte prvega, da širše članstvo njegove družine ni moralno politično neoporečno in da je zamočil pomemben projekt, je med drugim pisalo v pošti.
Le nekaj dni pred tem je v premierov kabinet prišla anonimna pošiljka, ki govori o zdaj že bivšem, a še vedno poslovodečem ministru za okolje in prostor.
Minil je le kak dan in najavljena je bila ministrova zamenjava.
Ne sicer zaradi anonimke, kot pravi dr. Drnovšek, vendar pa si avtor, ki se ni podpisal, lahko domišlja, da je svoje dosegel.
In medtem ko so v parlamentarni proceduri mučili novega nesojenega ministra za okolje in prostor, je nastajala še ena anonimka.
Pol tipkane strani obsegajoče besedilo, naslovljeno na dr. Drnovška, Marjana Podobnika in Mladino, trdi, da jo je neki tretji minister med desetdnevno vojno z družino pobrisal v Gradec in da prejema dodatek za ločeno življenje, čeprav živi družina z njim.
Dopisovanje in anonimno tožarjenje postaja temeljni kamen politike.
Sum, da so politični tekmeci vpleteni v korupcijo, je druga stalnica.
»V zadnjem času dobivam različna anonimna pisma, ki se nanašajo na posamezne ministre.
Poudarjam pa, da zamenjave ministra ni mogoče pričakovati na podlagi vsakega anonimnega pisma, ki ga bo kdo poslal predsedniku vlade,« je na petkovi tiskovni konferenci zagotavljal ministrski predsednik Drnovšek in dodal: »Ugotovitve - tudi naše kriminalistične policije - kažejo, da gre za organizirano pisanje teh anonimk in da gre za načrtno akcijo diskreditiranja nekaterih ljudi iz javnega življenja, v tem primeru tudi ministrov.«
Noben uradni organ za zdaj ni pripravljen jasneje pojasniti, kaj pomeni »organizirano pisanje«.
Ali je to organizacija, zbrana za gostilniško mizo, ali morebiti ustanova, ki denar za svojo redno dejavnost dobiva iz proračuna, nadurno pa piše anonimke …
No, ob tem Drnovšek obljublja, da bodo v njegovem kabinetu preučili vse indice, ki bi nakazovali, da do korupcije zares prihaja.
V kabinetu predsednika vlade nameravajo otvoriti celo posebno pisarno, na katero se bodo lahko obračali državljani in sporočali, ali v svojem okolju zaznavajo nepravilnosti, korupcijo, birokratske nerodnosti ali kaj četrtega.
Pisarno - imenujmo jo kar protikorupcijska pisarna - bo predvidoma vodil pravni svetovalec v Drnovškovem kabinetu Aleš Malavašič, obratovati pa bo začela sredi februarja.
Leta 1844 umre strt od tuberkuloze veliki cenzor in slovničar Jernej Kopitar.
Francè z genialno krutostjo glosira starega nasprotnika, češ da mu nikdo drug ni mogel do živega kakor smrt.
Na pobudo noviškega dopisnika naj zloži hvalnico trti in vinu, spesni po verzu marseljeze »Zdravljico«, a državni cenzor Šporer izdaje te revolucionarne pesmi ne odobri.
In med Kranjci mu spet zraste priljubljenost, saj nestrpno čakajo, kaj novega bo na svetlo dal Francè; celo ljubljanski župan Janez Hradecki pri njem naroči prigodnico ob 25-letnici županovanja.
Leta 1846 napiše »Poezije«, novi dunajski cenzor Franc Miklošič pa mu črta tretjo kitico »Zdravljice« zaradi panslavističnega duha in epigram, v katerem zbada še živečega pisatelja z Iškarijotom.
Leto je zanj zares ugodno, saj ga imenujejo za deželnega advokata v Kranju.
Brž ko je odprl pisarno, so k njemu drli ljudje iz bližnje in daljne okolice.
Vrnili so se časi njegovega blagostanja iz študentskih let.
Po mestu je otrokom delil fige, si omislil rdeč usnjen mošnjiček, iz katerega je na vse strani metal krajcarje, enkrat pa je povabil kar petindvajset fantičev na večerjo ob svečah pri »Šravfarju«, pri čemer se je zabaval, ko je gledal, kdo bo hitreje jedel.
POZOR, NOMINACIJE Če ni bilo kakega večjega potresa ali požara, potem so danes v Hollywoodu razglasili nominirance za letošnje Oskarje.
Ker so pred kratkim razglasili dobitnike Zlatih globusov, ki vsako leto predstavljajo najboljši orientir za kasnejše nominacije in Oskarje, naj vas - za morebitno primerjavo - le spomnim, kam je pes letos molel taco.
Za najboljšega igralca so razglasili Toma Hanksa (Philadelphia), za najboljšo igralko Holly Hunter (Piano), za najboljši film Spielbergov Schindlerjev Seznam, za najboljši tuji film pa kitajski spektakel Zbogom, moja konkubina.
Oliver Stone s filmom Nebo in zemlja, sicer sklepnim delom svoje vietnamske trilogije, ni prišel daleč, Tommyju Leeju Jonesu, novemu seks simbolu slovenskih deklet, pa smo že zdavnaj svetovali, da naj kar pripravi svoj zahvalni govor.
Ob 21.00 pa se bo nadaljevalo z Gledališčem Ane Monro in njegovim legendarnim Varietejem.
STUDIO RELAX (tel: 063 771 614) je asketski.
Za pokušino je poslal dva lista s 44 kasetami.
Uprava Zavoda TNP se sedaj, ko v Sloveniji poteka obsežen proces lastninjenja, bori za to, da bi bilo manjše, osrednje območje dodeljeno v upravljanje Zavodu.
Bojijo se, da to zemljišče ne bi prešlo v kakšen sklad, npr. za kmetijska zemljišča in gozdove, ker skladi z zemljišči tržijo, to pa je nezdružljivo s funkcijo narodnih parkov.
V igro se je že vpletla politika, saj je skupina poslancev krščanskih demokratov že lani pripravila enodnevni izlet po obrobju oz. naseljih (jugozahodnega dela) TNP.
Kasneje so pripravili celo zakon o lastninjenju TNP, ki pa ga je državni sekretar za lastninjenje Anton Rop označil za »slabega in tehnično pomanjkljivega«.
Sedaj mrzlično potekajo pogovori o nadaljnji usodi TNP oz. o tem, za katero možnost se bodo odločili.
Prejšnji petek sta se predstavnika TNP Janez Bizjak in predsednik sveta TNP Tomaž Banovec sestala z državnim sekretarjem Ropom, navzoč pa je bil tudi poslanec SKD Benjamin Henigman, ki ni natanko vedel, kaj hoče.
V soboto je na sedežu TNP na Bledu sledil še delovni sestanek, ki ga je na svoj predlog vodil gospod Henigman.
Končne rešitve še niso našli.
DRNOVŠEK KLIČE NA POMOČ Direktor mariborske Hidrogee Nikolaj Rožič ni bil imenovan za ministra za okolje in prostor, saj je parlament na tajnem glasovanju njegovo kandidaturo zavrnil z 41 glasovi PROTI (ZA je bilo le 34 poslancev).
Rožič se je tako rešil nekoliko paradoksne situacije, da bi on, ki je »vse življenje betoniral vode«, kakor so mu očitali ekološko naravnani poslanci, moral z različnimi renaturacijami popravljati (tudi svoje) napake iz preteklosti.
Predsednik vlade dr. Janez Drnovšek, ki je ministra Jazbinška odstopil predvsem zaradi »političnih trenj z drugimi ministri«, je bil po naših podatkih nad takšnim razpletom nadvse presenečen.
Sedaj mrzlično išče drugega kandidata za to ministrsko mesto - kar kaže na premierovo nepripravljenost na potezo -, med najbolj resnimi pa se omenjajo sociolog dr. Pavle Gantar, ekonomist Martin Jakše, gradbenik Jože Zimšek in prvi direktor razvpitega domžalskega podjetja Oikos Jože Lenič, ki je sicer poslanec LDS.
MICHAEL JACKSON 1. redek osebek svoje vrste, npr. črna ovca, bela vrana (bio.), prim. »V Severni Ameriki poleg navadnih osebkov zasledimo tudi Michaele Jacksone«; 2. primer, ki potrjuje veljavnost Lamarckove teorije o razvoju vrst (darv.); arh. priljubljeni pop pevec; fig. pedofil, ki plača (soc. psih.), prim. »Mami, spet mi je en Michael Jackson ponujal šolnino.«
Več kot 8.000 stanovanj je ostalo, ko je JLA oktobra 1991 zapustila Slovenijo; nekatera so bila zasedena, veliko pa jih je ostalo praznih.
Ljudje z nerešenim stanovanjskim vprašanjem so na obrambno ministrstvo pošiljali prošnje za dodelitev praznih stanovanj.
»Stanovanja ne morete dobiti, ker niste zaposleni v ministrstvu za obrambo,« se je praviloma glasil odgovor obrambnega ministrstva.
Vojaška stanovanje se - kot določa posebni pravilnik MO za dodeljevanje in zamenjavo stanovanj - dodeljujejo kot službena stanovanja izključno zaposlenim na obrambnem ministrstvu.
Po tem pravilniku celo zaposleni nimajo pravice do dodelitve ali zamenjave stanovanja, če so sami ali njihovi zakonci že lastniki ali najemniki primernega stanovanja.
Obrambni minister Janez Janša pa pri dodeljevanju in zamenjavi tako imenovanih službenih stanovanj uporablja še drugačna merila.
Muzejske hiše so pri nas še najpogosteje podobne hišam strahov.
Za publiko se je treba boriti na različne načine.
Dobre razstave, pa naj so še tako dobre, najpogosteje niso zadosten magnet, žal.
Zato bi MG z največjim veseljem postal tudi družabni prostor.
Srečanja, ki naj bi bila predvsem druženje umetnikov, stalnih obiskovalcev in sponzorjev, so normalna praksa v vseh muzejih po svetu.
Bojim pa se, da pri nas takšni dogodki ne bodo pogosti, saj je treba za vsako pogostitev najti sponzorja.
Spoznorji pa imajo raje šport.
V tem času v praksi stari zakon iz leta 1979 uspešno kršijo - seveda v dobro obsojencev, vam bodo takoj razložili odgovorni.
V letih tako imenovanega enoumja so se pri nas namreč zapori v praksi celo liberalizirali, čemur pa zakonodaja ni sledila.
Zato se dandanašnji nekateri humanistični penologi celo bojijo, da lahko nepredvidljivi slovenski parlament pri sprejemanju nove zakonodaje kakšno zakuha in sprejme zakon, ki bo omejil že dosežene pravice zapornikov.
Te so vsaj v nekaterih zaporih odprtega tipa na ravni, ki je visoko nad evropskim povprečjem.
Ali kot pravi magister Dragan Petrovec, ki je bil v sedemdesetih letih, ko smo začeli uvajati odprte režime v slovenskih zaporih, zaposlen na takratnem republiškem sekretariatu za pravosodje, potem je deset let služboval v eni najbolj odprtih slovenskih kazenskih inštitucij, ženskemu zaporu na Igu, danes pa kot raziskovalec na kriminološkem inštitutu piše doktorsko tezo tudi o tem, kakšne zaporne kazni bi izrekali sodniki, če bi mogli bolj natančno vedeti, v kaj obsojence pošiljajo: »Javno mnenje se v takih stvareh, kot je kriminal, oblikuje vselej emocionalno.
Na eni strani smo ogroženi vsi, nas je strah in smo seveda agresivni, in bi zaprli, kogarkoli bi se dalo zapreti, na drugi strani pa bomo v navalu demokracije in skrbi za varstvo človekovih pravic takoj planili pokonci, ko nam bodo obsojenci napisali, v kakšnih razmerah živijo in kako se jim kratijo temeljne pravice.
To je ta temeljni kontrast, ki preveva razmišljanje o zaporih.
Danes bi v navalu obrambe človekovih pravic zaporniku dali vso moralno podporo, jutri, ko bo pa nekaj naredil, bi ga pa zaprli za vse večne čase.
Ali pa bi, tako kot se je v parlamentu skoraj že zgodilo, podaljšali 20 let zaporne kazni, ki je današnji maksimum, na 30 let.
Zaradi teh kontrastov sem bil kar vesel, da so zapori ostali na obrobju te agresivne emocionalnosti javnega mnenja, saj smo se z nekaterimi kolegi dejansko bali, da bi lahko izgubili vso tisto odprtost vsaj nekaterih zaporov, ki smo jo v starem, gnilem in samoupravnem režimu že dosegli.«
Zapori zaradi svoje nerentabilnosti postajajo vse dražji.
Sliši se banalno, vendar stroški padajo, če je kriminala glede na stalno število policistov, tožilcev, sodnikov in delavcev v zaporih več.
Po domače povedano, da se bo kaznovalni aparat splačal, bo treba ujeti več lopovov.
Slovenski zapori so pa glede na kapacitete, ki jih imajo, polprazni, čeprav je število kaznivih dejanj v letih 1987 do 1992 naraščalo, bržkone pa tudi letos in lani ni bilo drugače.
Ko je ta sprehod po zaporih nastajal, je bilo v Sloveniji za zapahi 762 Slovencev, Hrvatov in Bosancev, ki v trinajstih kazenskih zavodih davkoplačevalce mesečno stanejo po glavi povprečno 255.000 tolarjev.
Impozantno, še bolj pa je tak letni proračun za zapore, ki je v letu 1992 znašal skoraj milijardo in dvesto milijonov tolarjev.
Trinajst je v Sloveniji arestov, kamor vas lahko stlačijo, če se pregrešite tako hudo, da vam sodišče odmeri zaporno kazen.
V rokah sodnika je, kam vas bo poslal.
Obstajajo sicer nekakšna pravila, ki pa ni nujno, da vselej veljajo.
Tako so za kazni nad enim letom rezervirani kazensko popravni domovi (KPD), med katerimi je najhujši KPD Dob pri Mirni.
Če ste ženska, se vam obeta KPD Ig pri Ljubljani, če še nimate osemnajst let, vas čaka KPD Celje, za lažja kazniva dejanja, večinoma s področja prometa, pa so nekoč pošiljali predvsem v odprti KPD Rogoza pri Mariboru.
Kazni, krajše od enega leta, prestajajo slovenski zaporniki v zaporih, ki jih premore vsako večje regionalno središče, Ljubljana, Maribor, Celje in Koper, ta pa imajo svoje dislocirane oddelke v Radovljici, na Igu, v Novem mestu, Murski Soboti in Novi Gorici.
Med kazenske zavode spada tudi prevzgojni dom za mladoletnike v Radečah.
No, roka slovenske pravice je dolga.
Srbskih oficirjev JLA, ki so vodili desetdnevno vojno proti Sloveniji, resda še niso prijeli, so pa postavili pred sodišče Albanca, ki je med vojno sicer pobegnil k teritorialcem, je pa mesec pred tem ob pekrskih dogodkih streljal na slovenskega elektrikarja.
Plačila storitev CEE-u so podvržena enakim postopkom, kot vsem drugim izvajalcem iz sredstev proračuna.
Primerjava cen CEE-a in cen drugih inženirskih firm kaže, da je CEE precej cenejši od drugih.
Pri vseh pravicah in obveznostih sta družbeni in privatni kapital udeležena v skladu z ustanovitvenimi deleži.
Končno ste spet objavili prispevek v stari dobri »mladinski-pobalinski« maniri.
Pismo, ki ste ga v zadnji številki Mladine podpisali, kot da ga je poslal predstavnik za tisk izvršnega sveta skupščine mesta Ljubljane, je res prvovrstna šala.
Nasmejal sem se kot že dolgo ne.
To, da kak politik ne zna dobro slovensko, tako ali tako vsi vemo.
Še posebej morda to velja za ljubljanske.
Ampak predstavniku za tisk, ki se tako rekoč po uradni dolžnosti ukvarja z jezikom, podtakniti tako spakedrano slovenščino, to je pa čudovito.
Ne vem, kje po tolikih letih ustvarjanja še vedno jemljete tako brilijantne ideje.
Čestitam!
In sem si jo res!
Čakam na gay film.
Čakam.
Čakam.
In dočakam konec oddaje.
Mogoče pa je bila ponovitev decemberske?
Ne, saj je rekla: »Nasvidenje v februarski oddaji.«
Pa tudi začetek je bil enak.
Gotovo bi se opravičili kot se vedno in napovedali gay film v naslednji Povečavi.
Oddaja je bila celo nekaj minut daljša kot četrtkova.
Očitno so »gay prispevek« zamenjali z nekim drugim!!!
Kaj razume TVS pod ponovitev oddaje?
Čeprav domnevam, da g. Širca ni nič »kriva«, saj je gay film uvrstila v četrtkovo oddajo, prosim njo in ostale odgovorne za ta dogodek za pojasnilo.
Kakršnekoli odgovor bo sledi, vam za v bodoče svetujem »Stop Homophobia on TV«!
V Moravčah lahko pri Marku Đuriču naročite celo svoj lasten miks, saj ima pri vsakem komadu dopisano minutažo (seštevate jih, dokler ne zapolnite 60 ali 90 minut), kar je nadvse priročno za lastnike lokalov (in teh ni malo), ki potrebujejo veliko raznovrstne godbe.
Poleg tujih izvajalcev imajo piratski katalogi v ponudbi tudi domače: Vincijevo »Babico gre na jug«, Laibachov »Let it Be«, Miladojkin »Liberta Bloo«, »Swinging Classics« Greentown jazz benda, »Zbrana dela« Pankrtov, »Hiša nasprot sonca« Petra Lovšina, Pop Design »Dreams«, dvoje Sokolskih »Marija pomagaj« in »Satan je blazn zmatran«, Šank rock »Moj nočni blues« in »Spominčice« Vlada Kreslina.
Vse presnete kasete so na voljo TAKOJ(!), po polovični ceni, prilagojene vašim željam.
Med njimi se resda najdejo naivci.
V založbi KIF KIF so padli na rit, ko je zazvonil telefon, zavijajoč dolenjski glas na drugi strani pa jim je predlagal, naj na CD-ju izdajo njegov miks Madonne in Michaela Jacksona, ki bo imel zagotovo dober uspeh, ker ga je prodal že nekaj tisoč na kasetah.
Ostali so bolj premeteni.
»Na tem področju zakonodaja ni urejena,« odločno odgovori.
Vsak pirat vam bo siknil enako.
Zakone so dodobra proučili.
Počutijo se varne.
Potrebna sta dva zakona.
Prvi - zakon o avtorski pravici -, ki avtorska dela zaščiti.
Drugi - kazenski zakonik -, ki preganja in kaznuje tiste, ki avtorska dela neupravičeno izkoriščajo.
Oba imamo, pripravljata pa se njuni novi, bolj učinkoviti verziji.
Zakon o avtorski pravici izhaja iz leta 1978, je v žargonu (samoupravljalske fraze) zastarel in v upoštevanju razvoja nove tehnologije zapoznel (že fotograf ni zaščiten pred krajo svojih fotografij).
Novega, ki bo usklajen z evropsko zakonodajo, pripravlja pravnik Miha Trampuž.
So prefinjena oblika piratstva.
Po zakonu brez dovoljenja avtorja (glasbenika) ali nosilca avtorske pravice (njegove založbe) ni dovoljeno reproducirati ali kakorkoli izkoriščati avtorskega dela.
Zato tudi na vsaki laserski plošči (ali na njenem ovitku) piše, da je prepovedano neavtorizirano kopiranje, najemanje (hiring) in izposojanje (lending).
To pa pri nas počnejo zasebniki (WOM, RENT-A-CD) in celo državniki (knjižnice).
Zasebnik: Damirja Vodopijo je poklicna kariera vodila iz kadetske šole v protidiverzantsko enoto in od tam v zavarovalnico.
Začel se je ukvarjati s presnemavanjem laserskih plošč na kasete in s prodajo tega piratskega blaga na bolšjem trgu dokler ni julija 1989 v Astri za Bežigradom odprl svojo prvo izposojevalnico s 300 do 400 CD ploščami in se po enoletnem uspešnem poslovanju začel ozirati za primernejšo lokacijo.
Oči je vrgel na Helidonovo prodajalno kaset in plošč v pasaži med Čopovo in Nazorjevo ulico.
»Dal sem jim prazno položnico in rekel, naj za najemnino napišejo kakršnokoli vsoto.«
Za 1700 DEM najemnine na mesec je Helidon pripeljal konkurenco v svojo lastno trgovino.
Leta 1991 je kupil vso trgovino in razširil dejavnost na prodajo laserskih plošč, praznih in posnetih video- in avdiokaset ter opreme hi-fi.
Pred pol leta je odprl trgovino na Kersnikovi ulici, v njej pa prodaja opremo hi-fi in prazne kasete ter ima izposojevalnico laserskih pološč (za 150 SIT dnevno).
»Tudi če prepovejo izposojevalnico,« pravi, »so še vedno luknje: lahko uvedem lizing.«
Največ tovrstnega blaga (najpogosteje uvoženega iz Italije) je na voljo v trgovini Vinilmanija (Škuc) na Starem trgu.
Tam prodajajo piratske laserske plošče in kasete najrazličnejših rokovskih izvajalcev, od Georgea Michaela in Pearl Jam do U2 (kar tri piratske kasete z letošnje turneje).
V Državni založbi Slovenije na Šubičevi ulici še vedno ležita piratski koncertni laserski plošči New Life skupine Depeche Mode in Play For Today skupine The Cure.
Vsi omenjeni izvajalci imajo svoje zastopnike v Sloveniji.
Kot sta Osmi dan in Tednik tipični, tako je TV Dnevnik idealna oddaja magazinskega žanra - idealna zato, ker samo v TVD popolnoma različne reči delujejo kot del celote, to pa zato, ker si samo TVD lahko privošči pretvezo, da posreduje najpomembnejše reči, ki so se tega dne zgodile »doma in po svetu« (v tem zaporedju).
Dokaz, da tega, kar počne TVD, ne more početi nobena druga oddaja na TV, je oddaja Četrtkove posebnosti, ki hoče početi prav to.
Reči, ki so bile posnete v različnih produkcijah ob različnih priložnostih in na različnih koncih sveta ponuja kot smiselno celoto, pač kot Četrtkove posebnosti, čeprav jim je skupno le to, da vse napoveduje ista voditeljica.
Na prvi pogled to res nima nobenega smisla, toda verjemite mi, ima ga.
Četrtkove posebnosti so nedvomno najlažji način, kako narediti 55 minut lastnega programa - kupiš 30 do 40 minut tujega TV programa, posnameš svoje napovedi, daš svoje ime in uvrstiš v program.
Podobno je na začetku delovala MTV, toda TVS hoče biti nacionalna TV, nacionalna pa je neka TV samo pod pogojem, da predvaja predpisan delež svojega programa.
Če bi se izkazalo, da TVS za svoj program šteje tudi tega, ki si ga prisvaja po receptu Četrtkovih posebnosti, bi bil to škandal.
Veleblagovniška narava TV je lahko pretveza za marsikaj, za vse pa ne.
Velika avantura zahodne civilizacije v Severni Ameriki, ki ji je Hollywood postavil spomenik v vesternu, je od nekdaj vznemirjala domišljijo Evropejcev.
Čuki so si za video Ta vlak nadeli klobuke in obuli škornje, se povzpeli na konja in na vlak, toda s tem niso nič bliže Karlu Mayu, Sergiu Leoneju in Pierru Briceu, velikim evropskim kavbojem, ki so vedeli, da ni kavboja brez ameriške prerije, tudi če so si morali pomagati s Plitvicami.
Čuki bi bili radi kavboji doma, a kaj, ko je Slovenija premajhna za konje in vlake.
Še manj so Čuki Pet Shop Boys, kavboji na način Star Treka, saj Star Trek ne uporablja tehnologije, temveč domišljijo.
Največje presenečenje: Lojze Kovačič je ostal pri istih pripovednih motivih, istih toposih in modelih.
Po prvem branju pa že lahko rečemo, da je pisatelj tokrat stilistično svojo poročevalsko deskriptivnost samo še stopnjeval.
Opisom mest, ljudi in dogodkov sledijo spet opisi, ki so podani s pravo fotografsko, pronicljivo in drobnjakarsko natančnostjo.
(Nekje pravi, da ne zna biti nenatančen.)
Šele ko smo na sredi knjige, pa se morda zgroženo zavemo, ne le da ni dialogov, pač pa da tudi odstavkov ni več, kot bi jih lahko prešteli na prste ene roke.
KPD Dob obdaja visoka ograja, dolga 1.136 metrov.
»Pa kaj ti to pomaga,« se huduje Sandi Jevnikar, vodja zunanjega zavarovanja, »če je kje v Sloveniji megla, potem je zagotovo na Dobu.«
In ko smo se sprehajali med paviljoni, med katerimi se razprostirajo prostorne zelene površine in urejene potke ter sem ter tja kakšna umetelno sestavljena skulptura, kot je na primer iz kamnov izdelan simbol sarajevskih olimpijskih iger, je mimo nas pritekel obsojenec, v hitrem tempu, nabirajoč kondicijo.
»Pripravlja se na pobeg,« je prostodušno izjavil Jevnikar.
In ko je videl naše nejeverne poglede, je preprosto dodal: »Saj je sam večkrat rekel, da jo bo zbrisal ob prvi priložnosti.«
Jevnikar se pritožuje nad izjemno majhnimi plačami in delovnimi razmerami.
Pravi, da je življenjska doba paznikov še krajša od tiste novinarjev: v povprečju jih pobere pri 43,2 letih, je natančen.
Njegovi kolegi trpijo za alkoholizmom, stresom in raznimi želodčnimi obolenji.
Kljub beneficirani delovni dobi se sam nikoli več ne bi odločil za ta poklic: »Prav imajo tisti zaporniki, ki pravijo, "mi bomo od tod nekoč odšli, vi pa ne".«
Ko bi jim posodobili vsaj alarmni sistem in postavili video kamere, se huduje, ne pa da morajo čepeti na kontrolnih stolpih in stražiti.
Bo že vedel, ta veteran z več kot dvajsetimi leti zaporniške službe, ki je prisostvoval med drugim tudi pri velikem uporu obsojencev leta 74.
Razbili so ga miličniški odredi pod vodstvom Pavleta Čelika, Jevnikar pa meni, da je uporu botrovala prenaseljenost, saj se je takrat na prostoru, ki je bil predviden za maksimalno petsto ljudi, gnetlo okrog osemsto arestantov.
Problem tega, da v zaporih pač ne boste našli velikih rib, je bržkone star prav toliko kot zapori sami.
Po domače povedano, če verjamete v štorije o udbomafiji, udbomafije v zaporih pač ne boste srečali.
In zgodbam o tem, kako sedijo le majhne ribe, se tudi v enem najbolj odprtih zaporov, ženskem KPD Ig, ne boste mogli izogniti.
»Naredila sem samo eno napako, pustila sem se ujeti,« pravi obsojenka, ki sedi na Igu zaradi 'finančnih transakcij', »pravi lopovi so zmeraj na prostosti.«
In je vpričo upravnice in vzgojiteljice začela naštevati priimke, kot so Grubelič, Kenda …
Vsi skupaj smo sedeli v bistroju Blabla, kot se imenuje lično prirejena in okrašena soba za kuhanje kave v okrog 500 let starem dvorcu na hribčku nad Igom, ki predstavlja edini ženski zapor v Sloveniji.
Ni čudno, da je stavba zamikala tudi obrambno ministrstvo, ki se je je pred časom hotelo polastiti.
Vse je tam, od porodnišnice, kjer so včasih zaporniške mamice previjale otroke, prek male vikend hišice, kjer lahko sorodniki skupaj z zapornicami preživijo počitnice, do pravega pravcatega bazena, ki pa resda že nekaj časa ni primeren za kopanje.
Le okrog trideset zapornic je zdaj tam za zapahi, če lahko v polodprtem in odprtem oddelku kaj takega sploh rečemo.
Sobe so kljub častitljivi starosti zidov snažne, vsaka je v svoji barvi.
Zato ni čudno, da upravnica Irena Križnik KPD Ig imenuje »pokazni« zapor, saj se po njem često motajo tuje delegacije.
Zgodilo se jim je že, da jih je neki ameriški novinar obdolžil, da so mu razkazali zdravilišče, ne pa zapor.
Nam pa se je ob odhodu motala po glavi le ena stvar: če bi že morali biti zaporniki v Sloveniji, bi si želeli biti zapornice.
