Večina fantov med 12. in 17. letom je osredotočena na tehnična področja, kar vodi v usmeritev v tehnične poklice, medtem ko se enako stara dekleta raje odločajo za biološke znanosti in jezike.
Ena pot vodi do znanstvene in inženirske kariere, druga pa do poklicev v medicini, pravu in družboslovju.
Tekmovanja iz znanja matematike in fizike pri nas organizira Društvo matematikov, fizikov in astronomov (DMFA) Slovenije.
Poleg tega najboljšim dijakom omogoča dodatno izobraževanje v obeh predmetih, velik del sredstev pa prispeva ministrstvo za šolstvo, znanost in šport.
Prvi cilji sodobnih služb nujne medicinske pomoči (NMP) in drugih reševalnih služb so čimhitrejši dostop usposobljene ekipe na čelu z zdravnikom do vsakogar, ki potrebuje medicinsko pomoč, kakovostna medicinska oskrba na kraju dogodka ter hiter in obziren prevoz pacienta v ustrezno zdravstveno ustanovo ali, povedano drugače: pripeljati pravega pacienta, pravilno oskrbljenega, pravočasno v pravo bolnišnico.
Helikopter je zato v sistemu nujne medicinske pomoči nepogrešljiv dejavnik sodobne obravnave hudo bolnih ali poškodovanih pacientov.
(1) Visoko v Karavankah je odpovedalo srce starejšemu planincu.
Navzoči so ga oživljali in poklicali pomoč gorskih reševalcev, ki so se proti kraju nesreče odpravili s terenskim vozilom in peš ter obenem aktivirali še policijski helikopter, ker so vedeli, da gre za izredno stanje in je potrebna čimprejšnja pomoč.
Toda helikopter je opravljal policijske naloge na drugem koncu Slovenije, vojaški helikopter pa takrat ni bil dosegljiv, medtem ko samo za nujno medicinsko pomoč in reševanje namenjenega in opremljenega helikopterja v Sloveniji takrat ni bilo, kot ga ni niti danes .
Helikopter je zaradi oddaljenosti in vmesnega iskanja usposobljenih reševalcev in zdravnika - vsi so bili v svojih rednih službah - priletel na kraj dogodka več kot dve uri po klicu na pomoč, ko je bilo že zdavnaj prepozno ...
V tem primeru gre za kolizijo dveh načinov razmišljanja in delovanja.
Na eni strani imamo k pacientu usmerjeno medicinsko stroko, na drugi pa preplet stališč in doktrin, kjer ni bistvene razlike med gašenjem požarov, reševanjem premoženja in ljudi.
Včasih se celo zdi, da je bolj pomembno, kdo »komandira«, kot pa kakšen bo končni rezultat.
Končni rezultat s stališča nujne medicinske pomoči pa je vedno pacient, njegovo življenje in posledice poškodb ali bolezni.
Kot je bilo že omenjeno, se je večina pozitivnih stvari na tem področju dogajala v gorah, torej v okviru GRSS, policije in v zadnjih letih tudi slovenske vojske.
Od skromnih začetkov leta 1967 se je zgodil velik napredek, dejavnost pa še ne dosega v celoti visokih standardov sodobne nujne medicinske pomoči.
Solidno že precej let potekajo tudi sekundarni helikopterski prevozi v sodelovanju med Kliničnim centrom in letalsko policijsko enoto.
Gre predvsem za prevoze pacientov med perifernimi bolnišnicami in KC v Ljubljani.
Med »potniki« te nujno potrebne dejavnosti so predvsem nekateri dojenčki in najhuje prizadeti bolniki in poškodovanci, ki jim ustrezno oskrbo lahko zagotovijo le v centru.
Tudi tu se izvajalci srečujejo z bolečim dejstvom, da v Sloveniji nimamo samo nujni medicinski pomoči namenjenega in ustrezno opremljenega helikopterja.
Ali bo Slovenija poleg številnih vojaških in nekaj policijskih helikopterjev, dragega vladnega letala in drugih megalomanskih projektov končno dobila vsaj en medicinski helikopter, ki bo namenjen in opremljen izključno za izvajanje nujne medicinske pomoči?
Večina psihologov, psihoanalitikov in sociologov, če navedemo le osnovne discipline, ki ne zajemajo več mnogih interdisciplinarnih vej, je po svojem izhodišču židovske ali krščanske vere.
Morda je tudi to krivo, da je bilo izogibanje verskemu fundamentalizmu islama, ki je daleč najmočnejši, tako dolgotrajno.
Pomembno vlogo pa je gotovo odigral tudi strah politično nekorektnostjo, ki je od vojne sem vse močnejša notranja zavora.
Ne glede na motive, zaradi katerih bi se vsi raje izognili razlagi, kaj se dogaja, ostaja dejstvo, da je mnogo preprostih, gnevnih besed o »zlu«, ki grozi človeštvu, pa osupljivo malo tehtnih razlag, od kod se napaja, kako in zakaj.
Zdi se, da je šele srhljivi bombni napad 11. septembra 2001, ki je uničil nebotičnika Svetovnega trgovinskega centra v New Yorku in del Pentagona v Washingtonu ter v nekaj minutah pobil več kot 3000 ljudi, dovolj pretresel strokovno javnost.
Ker se nizek položaj žensk v islamu ponavadi obravnava samo po zunanjih vidikih, kot je ogrinjalo, brezpravnost v politiki ali gospodarstvu, se tudi posledice priznavajo bolj ali manj mehansko, češ, polovica ljudi nima možnosti za vključevanje v družbo.
Toda posledice vzgoje, ki jo opravljajo tako fizično in psihično zatrte ženske, so bistveno hujše in bolj daljnosežne.
Kako neizmerno sovraštvo in zaničevanje vcepljajo v svoje sinove, je mogoče zaslutiti iz naslednjega primera: Mohamed Atta, ki je leta 1996 organiziral bombni napad na Svetovni trgovinski center v New Yorku, je pred akcijo napisal testament.
V njem je prepovedal, da bi se njegovega pogreba udeležile noseče ženske ali nečisti ljudje, prav tako, da bi ga pokopali zraven ženske, ali pa, da bi ženske obiskovale njegov grob.
V vaši biografiji preseneča dejstvo, da ste vsa svoja leta v ZDA preživeli na isti univerzi.
To je sicer običajno za naše razmere, ne pa tudi za akademske v ZDA.
Zakaj torej niste menjali univerze?
Odgovor je zelo preprost.
Univerza Clarkson mi je v vsem ustrezala, tako po legi na severu države New York kot po kakovosti opreme in sodelavcev, pa tudi po velikosti.
Ne maram velikih univerz, rad imam specializirane in naša je takšna, pretežno inženirska in na tem področju uživa precejšen sloves.
Tako tudi dobivamo bolj izobražene študente s solidnim predhodnim znanjem matematike in drugih naravoslovnih ved.
Naša univerza je tudi zasebna univerza, kar pomeni manj birokracije.
Pomembno pa je, da sem očitno jaz ustrezal njej, saj - ne pozabite - v ZDA navadno univerze izbirajo profesorje in ne obrnjeno.
Od vseh svojih študentov sem se tudi sam kaj naučil.
Ker sem jih imel v svoji karieri vsaj 15.000, to pomeni, da sem se veliko naučil ...
Moj oče je imel parfumerijo in je zato verjetno želel, da postanem farmacevt.
Vendar sem se raje odločil za študij kemije in nikoli mi ni bilo žal - če bi se danes odločal znova, bi izbral enako.
Na primeru Slovenije lahko pokažemo, da blaginja prebivalstva in s tem njegovo zadovoljstvo ali sreča nista odvisna samo od višine BDP, ampak predvsem od njegove porazdelitve med prebivalstvom.
Za pravičnejšo oceno blaginje lahko uporabimo naslednje tri kazalnike: pričakovana starost prebivalstva, umrljivost novorojenčkov in raven nepismenosti.
Ti kazalniki so zadostno reprezentativni, saj dokazujejo indirektno splošno skrb za prebivalstvo (zaposlenost, stanovanje, zadovoljiva infrastruktura), raven razvitosti zdravstvenega varstva in šolstva.
Usklajen in sonaraven, dolgoročen razvoj zahteva od politikov, gospodarstvenikov in okoljevarstvenikov veliko več truda kot usmerjanje klasičnega gospodarskega razvoja.
Večina se jih za ta proces noče skoraj nič potruditi, ker je bila metoda celovitega planiranja razvoja, s katerim je mogoče to doseči, razglašena (vsaj pri nas) za socialistični konstrukt.
Tržno gospodarstvo in liberalizem je smer razvoja, na katerega danes prisegajo vsi.
Praksa pa tako gledanje zelo hitro in močno zavrača: planiranje se vrača v razvojno prakso skozi:
Velik pospešek temu je dalo ravno približevanje EU, čeprav naj bi še pred desetletjem ravno tržna naravnanost EU utemeljevala opustitev razvojnega načrtovanja v Sloveniji.
Postavlja se tudi vprašanje, zakaj nimamo v Sloveniji, po desetih letih »demokracije«, poleg srednjeročne gospodarske izdelane tudi dolgoročne strategije lastnega trajnostnega razvoja.
Odgovor morda najdemo v dejstvu, da ne uporabljamo več lastne pameti pri usmerjanju razvoja države.
Pomanjkanje uporabe lastne pameti je, zaradi pritiska iz EU, v Sloveniji - posebno med državno administracijo - doseglo že takšno stopnjo, da bodo potrebna desetletja za vzpostavitev normalnih razmer.
Nikoli, razen takoj po drugi svetovni vojni, ko so veljale revolucionarne razmere, nismo bili tako odvisni od tuje pameti, kot smo danes.
Rezultat III : možna in učinkovita sanacija prvih dveh rezultatov je v privzemu dodatnih kriterijev razvoja, poleg dobička; postavlja se dilema, ali so različne države sposobne privzeti operativni koncept večkriterialne globalizacije sočasno.
Zanimivi in močno posledični so še nekateri drugi rezultati.
Tako na primer zgornji rezultati govorijo v prid povečanju stabilnosti gospodarskega razvoja po globalizacijski formuli s privzemom večkriterialnega krmiljenja globalizacijskih dejanj.
Ostaja pa odprto vprašanje, ali je globalizacija sploh mogoča, če med te kriterije privzamemo tudi povsem neekonomske učinke (socialno-ekonomski aspekti!).
Če torej predhodno ni dosežen svetovni konsenz o pojmu blaginje, je globalizacija tvegana pot človeštva v neznano.
Ker se je tudi izkazalo, da so gospodarstva manj razvitih držav uvoznic tujega kapitala v splošnem zelo ranljiva, je zanje pojem katastrofe mnogo ostrejši.
Kako v takšnih primerih zagotoviti uravnoteženo rast blaginje v luči globalizacijske »doktrine«?
Pragmatična dimenzija tega rezultata je neizprosna: brez poznavanja katastrofalnih stanj vseh držav nimamo nobene moralne pravice sploh sprožiti globalizacijski proces.
Zgoraj smo orisali nekaj temeljnih rezultatov analize neoliberalistične globalizacije.
Poudariti je treba, da ti veljajo samo v primeru, ko se zanjo ne uporabljajo nobeni korektivi.
Preden se lotimo razmišljanja o možnih korektivih, si v strokovno manj strogem jeziku oglejmo posledice teh rezultatov.
Opustimo pregled nadaljnjih posledic, kot so razvrednotenje finančnega, intelektualnega in človeškega kapitala, in se raje vprašajmo, kako to preprečiti ali vsaj ublažiti.
Korektiv I : Da bi preprečili upadanje kupne moči, prihodnja globalizacija ne sme sloneti na dobičku kot edinem kriteriju odločanja.
To pa pomeni (vsaj) zamenjavo profitnega z dohodkovnim kriterijem; v teoriji optimalnega sistemskega upravljanja je dokazano, da so večkriterialne rešitve bolj stabilne ob motnjah v razmerah upravljanja.
Privzem dohodkovnega principa bi pomenil dvokriterialno upravljanje svetovne ekonomije.
Ta korektiv ni nov, saj potrjuje na primer Keynesa (1936), na katerega ponovno opozarja Merhar (2001): prehod od profitnega na dohodkovni motiv.
V zbirki so med drugim nekatere najstarejše eksperimentalne heliografije na svetu, slavnega fotografa Nicéphoreja Niépceja, in portret na papirju, med ohranjenimi najstarejši na svetu, ki ga je leta 1840 posnel William Henry Fox Talbot .
Tega zaradi fizikalnih zakonov ni mogoče spremeniti, posredovanje avdioinformacij na kratko-, srednje- in dolgovalovnem območju pa lahko izboljšamo in tako združimo obe prednosti, to je velikost dosega in kakovost reproduciranega zvoka.
DRM je edini svetovni patentno nezaščiteni digitalni sistem AM, ki omogoča akustično kakovost, podobno frekvenčno modulirani, in ki bo tržno dostopen praktično vsakomur na svetu.
Njegove prednosti so kakovost zvoka, primerljiva, kot rečeno, s frekvenčno moduliranim, toda z dosegom, enakim amplitudno moduliranim valovom, potem boljši sprejem, poslušanje kadar koli in kjer koli, isto okolje (v zaprtih prostorih, v naseljih, v gozdnati divjini) kot doslej, poceni sprejemniki, majhna poraba energije, enostavno izbiranje postaj (po frekvenci, imenu postaje ali programski zvrsti), vsebine bodo zaradi uporabe vseh digitalnih tehničnih možnosti pestrejše, izbor sprejemnikov bo širši, z več in boljšimi tehničnimi lastnostmi, na voljo bodo programi s pripadajočimi tekstualnimi informacijami, denimo z imeni postaj, naslovi skladb, imeni izvajalcev itd.
Poslušalcu ne bo treba spreminjati dosedanjih navad, saj bo šlo za iste frekvence in načine poslušanja.
Prvi (fiksni, namizni in prenosni) sprejemniki bodo na trgu že prihodnje leto.
Zato se znanstveniki trudijo, da bi predvsem za večje diamante našli zanesljive načine označevanja (imenujejo jih tudi »tehnika prstnih odtisov«), ki jih ne bo mogoče uničiti ali poneveriti.
Eden od doslej najbolj uporabljanih in zanesljivih postopkov se imenuje GEMPRINT International in ga uporabljajo za prepoznavanje ali določitev pristnosti diamantov.
V posebni napravi pada laserski žarek na površino vdelanega ali nevdelanega briljanta in v odvisnosti od razmerij in simetrij briljantnega brusa ter lomnega količnika diamanta nastanejo na polaroidnem filmu okrogle svetle pike.
Ponovljivost je zagotovljena, saj za isti kamen na filmu dobimo vedno enak razpored pik.
Ta enostavni postopek lahko uporabimo tudi takrat, ko moramo popraviti ali predelati nakit z briljanti, saj posnetek gemprint predstavlja »osebno izkaznico« vsakega kamna in tako zamenjava ni mogoča.
Kako diamante razbarvajo
