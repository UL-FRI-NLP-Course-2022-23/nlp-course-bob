Tu in tam na slovenskih tleh razmeroma v miru zraste tudi kak šampion, ki lastnikom preprosto prinaša dobiček in nihče se ne sprašuje, od kod ti prihajajo.
Žal se medtem politiki še vedno najrajši ukvarjajo z vprašanjem, kdo so primerni lastniki za velika slovenska podjetja.
Kar je še bolj dušeče, najbolj se ukvarjajo z vprašanjem, kdo so primerni lastniki podjetij zanje, politike same, da bi se čim dlje obdržali na oblasti.
Zaradi tega dobimo afere, kot je prodaja Mercatorja.
Če res hočemo, da bi mladi in stari v tej deželi lahko dobro živeli, je zadnji čas, da poiščemo drugo pot.
