KAZALO
Čeprav je marsikaj izmed navedenega grozljivo in obžalovanja vredno, se kot nasprotni argument pogosto navaja potreba po borbi proti komunizmu.
Poleg tega naj bi bile stvari danes drugačne, Združene države naj bi bile zavezane plemenitim stvarem, kot so mir, demokracija in splošne koristi, svet pa naj bi odrešile in ga naredile prijaznega.
A žal je prav to mnenje tisto, ki ga Guyatt prepričljivo ovrže.
Trdi, da so Združene države obdobje po hladni vojni res razglasile za nov začetek mednarodnega sodelovanja, a so v resnici delovale enostransko namesto večstransko, v duhu pristnega mednarodnega sodelovanja.
Pravi, da je v Somaliji, Iraku in na Kosovu zaradi njihove odločnosti, da s silo urejajo stvari po svoje, umrlo na tisoče nedolžnih ljudi.
Poleg tega so Združene države v primerih, ko namenoma niso želele posredovati denimo v Ruandi a so kljub temu hotele nadzorovati položaj, dejansko ohromile prava mednarodna prizadevanja in pripeljale do še večjega števila mrtvih.
Ničesar ni lažje javno obsoditi kot hudodelca;
Namen te knjige je, da poskusimo to zapletenost razčleniti, čeprav smo prepričani, da so odgovori na zapletene zadeve redkokdaj enostavni.
Ali lahko za nedolžne štejemo bogate ljudi, ki so se okoristili zaradi podkupljivega sistema ali so ustvarili dobiček na račun revščine nekoga tretjega?
Kljub takšnim in podobnim pomislekom pri opredeljevanju pojma "nedolžen" smo se osredotočili na ljudi, ki so se, preprosto rečeno, znašli na napačnem kraju v napačnem trenutku, ne toliko na tiste, ki so bili načrtno izbrani za tarče napadov.
Indijska "filozofija bombe" je zagovarjala stališče, da "terorizem vliva strah v kosti tiranov, zatiranim množicam pa prinaša upanje na maščevanje in osvoboditev.
Obotavljajočim daje pogum in samozavest, narod pa si v očeh svetovne javnosti ustvari karizmo, saj je upor najprepričljivejši dokaz njegove želje po svobodi."
Kljub prepričanju Arabcev o navezi med judi in Britanci mnogi v britanskem zunanjem ministrstvu niso podprli takšne vojne napovedi.
Ob koncu 30. let je njihovo mnenje še podkrepil dokument Georgea Antoniusa z naslovom The Arab Awakening (Arabsko prebujenje).
V njem poudarja moralno nasilje nad Arabci v Palestini, ki morajo nositi breme Hitlerjevega preganjanja.
Poudaril je, da "preganjanja enega naroda ni mogoče opravičiti s tem, da se omilijo posledice preganjanja drugega naroda."
(Antonius, 1938) Prišlo je do občutka, da je Evropa dopustila, da Arabci nosijo breme njene kolektivne krivde.
Ovendale je trdil, da so sionisti začeli praktično izvajati vojno napoved, ko so se soočili s tako očitnim zasukom mnenja o sionizmu.
27. februarja 1939 je denimo v vrsti bombnih eksplozij umrlo 39 Arabcev.
Poleg tega je namera sionistov sovpadla z mnenjem arabskega voditelja Ibn Savda, ustanovitelja Savdske Arabije, ki je predsedniku Rooseveltu dejal, da bi Arabci raje umrli, kot da bi prepustili svojo zemljo judom.
To je bil sod smodnika.
Skupini Irgun, pod poveljstvom Menahema Begina, in Stern sta zagrozili, da se bosta združili z Judovsko vojsko (Haganah), če bodo Britanci poskušali ovirati priseljevanje.
Haganah se je zavedal moči takšnih terorističnih navez.
Poleg tega se je v vedno trdnejšo zvezo sionistov zapletla tudi Judovska agencija.
Medtem ko so na pogled Američanov vplivale newyorške volitve, so britanske načrte slabile smrtne žrtve med njihovimi vojaki.
Čeprav je sionistična propaganda zatrjevala, da so naselja na palestinskih ozemljih za večino judovskih beguncev v Evropi edina možnost, so se Arabci ne brez vzroka spraševali, "zakaj morajo oni, kot rasa brez antisemitistične tradicije, nositi posledice grehov krščanske Evrope".
(Ovendale, 1992, str. 104) To mnenje je vsekakor imelo svojo težo.
Na neki konferenci, ki je sledila pozneje, se je iraški predstavnik vprašal, če so nemara poleg Arabcev še kak drug narod prosili, da plača za to, kar je Hitler storil judom.
Ustanovljena je bila judovska država Izrael.
Naslednje dejstvo ne opravičuje današnjega neprestanega terorizma, ki ga izvajajo Izraelci in Palestinci, ampak zgolj postavlja stvari v ustrezen kontekst: leta 1946 je bilo v Evropi 226.000 beguncev judovskega rodu, do leta 1949 pa je število arabskih beguncev s palestinskih ozemelj naraslo na skoraj milijon.
Ameriški mediji so to omenili samo bežno.
Ali je mogoče z nasiljem popraviti krivico?
Zagotovo ne, kakor koli že gledamo na določeno vprašanje.
Na to razpršeno območje, ki ga je združevala vera, so iz drugih delov Evrope prišle ideje razsvetljenstva ter zgledi revolucij iz ZDA in Francije.
Srbski kmečki upor v 19. stoletju je propadel, vendar je bil to še eden od zgledov.
V istem času je Otomansko cesarstvo začelo slabeti, države Grčija, Bolgarija in Srbija pa so že obstajale, resda ne v današnjih mejah.
Območje med temi državami je še vedno pripadalo Otomanskemu cesarstvu, znotraj njega pa je bila pokrajina Makedonija.
V tem osrednjem delu se ljudje niso opredeljevali za Grke, Slovane ali Turke, ampak preprosto za kristjane.
Zato so bolgarska, grška in druge cerkve postale pomemben dejavnik pri oblikovanju posameznih identitet.
Tako so bile v 19. stoletju za to območje značilne oborožene skupine prostovoljcev, pogosti nasilni vpadi in zelo nejasna prihodnost.
Mnogi so prepričani, da je Al Kaida navzoča tudi v Južni Ameriki in da še naprej vzdržuje položaj, ki si ga je ustvarila v Evropi.
Financira se prek nejasnih povezav v gradbenem imperiju Bin Laden, ki naj bi bil vreden več milijard dolarjev in iz katerega tudi Osama bin Laden sam pretaka svoj denar v organizacijo.
Tovrstno financiranje Al Kaide so vzeli pod drobnogled zlasti po 11. septembru 2001, ko so se posebej osredotočili na pranje denarja in mednarodne finančne transakcije.
Kaže pa, da ima Al Kaida dovolj sredstev za nemoteno nadaljevanje svojih operacij.
Al Kaida naj bi bila odgovorna za celo vrsto terorističnih napadov, tako "uspešnih" kot ponesrečenih.
Mednje spadajo napad 11. septembra, bombni napad na letalonosilko USS Cole leta 2000 in bombardiranje ameriških ambasad v Keniji in Tanzaniji leta 1998.
(Vse omenjene napade podrobneje obravnavamo v četrtem poglavju.)
Povezujejo jo tudi z načrtom za atentat na papeža med obiskom na Filipinih leta 1994.
Podoben načrt je bil izdelan za atentat na ameriškega predsednika Billa Clintona leto pozneje in za bombni napad na letališče v Los Angelesu.
Decembra leta 2001 je "čevljarskemu bombašu" Richardu Reidu spodletel poskus, da bi na letalu, ki je letelo proti ZDA, aktiviral bombo.
A vsaj v tem primeru je Al Kaida Reidu najbrž služila samo za navdih.
Glede na to, da zelo malo ljudi na svetu pozna trenutni kraj bivališča Osame bin Ladna ali celo to, ali je sploh še živ, pa po drugi strani o njem vemo zelo veliko.
(Nekatera dejstva, ki jih "vemo", pa lahko tudi ovržemo.
Nekateri trdijo, da sovraži vse, kar je ameriškega, celo Rotary Club, in da zato izvaja svoje napade.)
Med dejanji, za katere je prevzela odgovornost, so trije samomorilski bombni napadi s tovornjaki leta 1983 v Libanonu, čeprav je verodostojnost teh navedb vprašljiva.
Napade je izvršila v imenu islamskega džihada (svete vojne).
Po napadih leta 1983 je sledil še en samomorilski napad leta 1984, za katerega je odgovornost prav tako prevzel Hezbolah.
Ista skupina naj bi bila odgovorna tudi za ugrabitve in usmrtitve zahodnih talcev v 80. letih.
To naj bi bila tudi skupina, ki je ugrabila posebnega odposlanca v Bejrutu Terryja Waitea.
Trije člani Hezbolaha, Imad Mugnija, Hasan Iz al Din in Ali Atva, so na ameriškem seznamu 22 najbolj iskanih teroristov, in sicer zaradi ugrabitve letala TWA, let 847, pri čemer je bil ubit potapljač ameriške mornarice.
Skupina se je leta 1992 preselila zunaj običajnega območja delovanja, ko je napadla izraelsko ambasado v Argentini.
Dve leti pozneje je napadla še izraelski kulturni center v tej državi.
Skupina, ki je bolj znana pod imenom Tamilski tigri, si že več kot 20 let prizadeva za vzpostavitev etnične države Tamilov v Šrilanki.
Skupina ima več bojnih organizacij, kot so Svetovno tamilsko gibanje, Ellalanska enota in Sangilanska enota.
Tamilski tigri so bili ustanovljeni leta 1976, a so se k oboroženemu boju zatekli šele leta 1983.
Računajo, da je v bojih doslej življenje izgubilo 60.000 ljudi, na tisoče pa je bilo razseljenih.
V taktiki se zatekajo k samomorilskim napadom in prav Tamili naj bi prvi razvili poseben tip bombe, ki si jo samomorilski napadalec pritrdi na telo.
Tovrstno taktiko sta pozneje začela kopirati Hezbolah in Hamas.
Tamili trdijo, da predstavljajo okoli štiri milijone prebivalstva, ki živijo v severnem in vzhodnem delu Šrilanke, večinoma v državi Tamil Nadu.
Njihova vera je hinduizem, medtem ko je večina Šrilančanov singalskega rodu budistov.
Od 80. let pa do danes je LTTE (Elam v tamilščini pomeni "domovina") izvedla več kot 200 samomorilskih napadov.
Zaradi velikega števila tovrstnih napadalcev v svojih vrstah, znanih pod imenom Črni tigri, lahko rečemo, da gre za skupino, ki se je na to taktiko naslonila bolj kot katera koli druga skupina na svetu.
Za tarče si med drugim izbirajo civiliste, poslovne stavbe in budistična svetišča, napadli pa so tudi že Svetovni trgovinski center v glavnem mestu Šrilanke, Kolombu.
Skupina izvaja tudi klasična bombardiranja ter atentate na vodilne šrilanške uradnike in civiliste.
Borci LTTE so znani po tem, da za primer, če jih ujamejo, s seboj nosijo kapsule cianida.
Na višku svoje moči naj bi imela skupina 10.000 oboroženih borcev, finančna sredstva pa naj bi dobivali od zelo razpršene tamilske populacije v Evropi in Severni Ameriki.
Mnogi zunanji opazovalci so za boj te skupine prvič slišali leta 1999, ko so turške oblasti aretirale vodjo skupine, Abdulaha Ocalana.
To dejanje je sprožilo množične demonstracije med Kurdi v zahodni Evropi, nekateri protestniki pa so se ob novici celo javno zažgali.
PKK, ki jo sestavljajo v glavnem turški Kurdi, je bila ustanovljena leta 1974.
Že od samega začetka je njen cilj ustanovitev neodvisne kurdske države na jugovzhodu Turčije, kjer je velika večina prebivalstva Kurdov.
Poleg tega so posamezne etnične skupine Kurdov razpršene še po Iranu, Iraku, Siriji in v državah nekdanje Sovjetske zveze.
Od začetka spopadov z oblastjo v Madridu naj bi ETA ubila okoli 500 ljudi, jih 1000 ranila in 60 ugrabila.
Med tarčami so bili tudi baskovski industrijalci.
Med pripadniki organizacije ETA je bilo okoli 100 žrtev, 20.000 so jih aretirali, okoli 600 pa naj bi jih bilo trenutno v zaporih.
Poleg napada na Luisa Carrero Blanca je ETA skušala umoriti nekdanjega španskega premiera Joseja Mario Aznarja, čeprav je res, da je bil leta 1995, ko je do poskusa prišlo, Aznar v opoziciji.
Ponesrečil se je tudi poskus atentata na španskega kralja Juana Carlosa istega leta.
Upanje za konec nasilja se je pojavilo leta 1999, ko je prišlo do začasnega premirja; slednje ni zdržalo dolgo, saj so novembra leta 2001 ubili sodnika in dva policista.
Marca leta 2002 so ubili še člana lokalnega sveta.
Do tega je prišlo le nekaj mesecev po tistem, ko so ubili francoskega žandarja.
Ta dogodek je bil zelo nenavaden, saj je ETA vedno pazila, da spora ne bi razširila na francosko ozemlje.
Ameriški kongres je končno umaknil veto na sankcije proti Južnoafriški republiki, ki ga je vložil Ronald Reagan, večina podjetij pa je tudi hitro ugotovila, da se jim ne splača več podpirati režima, ki je po vsem svetu tako osovražen.
Leta 1990 je bil padec rasistične južnoafriške vlade samo še vprašanje časa.
Ustanovljena leta 1996 kot javna protikriminalna skupina, ki se bori proti mamilom in nasilju v Cape Townu.
Leta 1998 se je preoblikovala v skupino, ki nasprotuje vladi, Zahodu in islamu.
Protestantska skupina trde linije, ki ji pripisujejo umor irske pravnice za področje človekovih pravic, Rosemary Nelson.
V tem času je Moro napisal več pisem političnim voditeljem, papežu Pavlu VI (ki je na koncu osebno vodil Morovo pogrebno mašo), generalnemu sekretarju Združenih narodov Kurtu Waldheimu in svoji družini.
Nekateri so namigovali, da je na ta način skušal družini poslati šifrirana sporočila, vendar so kasneje mnogi začeli dvomiti v pristnost teh pisem.
V ujetništvu mu je sodilo "ljudsko sodišče" Rdečih brigad in ga nazadnje usmrtilo.
Truplo so pustili v avtomobilu, parkiranem na eni izmed stranskih rimskih ulic, le nekaj metrov stran od sedežev Komunistične partije Italije in stranke Krščanskih demokratov.
Dejstvo, da je Rdečim brigadam uspelo pustiti Morovo truplo na takem kraju, kljub obsežnemu policijskemu nadzoru, je pomenilo še zadnji udarec policiji in državnemu aparatu.
Mora so ubili 9. maja 1978.
Star je bil 61 let.
Poleg tega motivov za odstranitev Mora z oblasti ni treba iskati zunaj Italije.
V zelo burnih časih za italijansko politiko je Moro prišel na dan z radikalnim predlogom, ki bi premešal tedanje politične karte v Italiji in ogrozil oblast nekaterih interesnih skupin, zlasti stranke Krščanskih demokratov.
Pojavila so se tudi vprašanja, ali je kdo vedel, kje so Mora med ujetništvom zadrževali; poleg tega so nekatere politike, za katere se je vedelo, da nasprotujejo načrtom za vključitev komunistov v vladni kabinet, obtožili, da so natančno vedeli za kraj, kjer so ga skrivali.
V zvezi z afero so opravili več preiskav, a je večina vprašanj ostala brez odgovorov.
Tudi po 25 letih jih še niso našli.
Neizpodbitno dejstvo je, da so Mora ugrabili in umorili.
Kljub njegovi osrednji vlogi v italijanski povojni politiki v času življenja se ga večina spominja bolj po načinu, kako je umrl.
4. novembra 1979 zjutraj je 3000 študentov, privržencev ajatole Homeinija, vdrlo v prostore ameriške ambasade v Teheranu in tamkajšnje osebje vzelo za talce.
Voditelji študentov so 52 talcev zadrževali naslednjih 444 dni, dokler se vodstvo v Beli hiši ni zamenjalo.
Na ta način se je pokazalo, da najmočnejša država na svetu nima neomejenega vpliva.
Odnosi med obema državama so zdrknili na novo najnižjo točko in ta dogodek še danes greni ameriško-iransko politiko.
Tako je Washington kmalu po 11. septembru 2001 objavil, da je Iran del "osi zla", ki grozi vsemu svetu v takšni obliki, kot ga poznamo danes.
Politični center sikhov je bil Zlati tempelj v Amritsaru, ki je v sikhovski religiji posvečen kraj.
Vendar pa je Gandijeva v njem videla središče, od koder Bindranval usmerja svoje akcije proti indijski državi, zato si ga je prizadevala onemogočiti.
Junija 1984 je začela operacijo "Modra zvezda", s katero je želela enkrat za vselej opraviti z Bindranvalom.
V napadu na Zlati tempelj je bil vodja sikhov ubit, še huje pa je bilo to, da je bil tempelj oskrunjen.
S tem si je Gandijeva nakopala smrtno sovraštvo sikhov po vsej Indiji.
V napadu na Amritsar je umrlo več kot 600 ljudi, na Gandijevo pa so nekaj mesecev pozneje zaradi te operacije izvedli atentat.
Po umoru so za voditelja države postavili njenega sina Radživa.
S sikhovskimi voditelji je sklenil mir, vendar je tudi sam postal žrtev atentata leta 1991 so ga umorili tamilski tigri.
Z umorom Radživa so mnogi na Zahodu začeli usodo Gandijev primerjati z usodo družine Kennedy v Združenih državah.
Radživova vdova Sonia Gandhi, po rodu Italijanka, se je za napad na Amritsar, ki ga je vodila njena tašča, pozneje javno opravičila.
Prvič, do incidenta je prišlo le pet mesecev po tem, ko je ameriška bojna ladja USS Vincennes nad Perzijskim zalivom "po nesreči" sestrelila potniško letalo iranske družbe Iran Air, let 655, pri čemer je umrlo vseh 290 potnikov na letalu.
Nekateri izmed njih so potovali v islamsko sveto mesto Meka.
(Kapitana ladje Vincennes je ameriška vlada pozneje odlikovala z Legijo zaslug za "izjemne zasluge pri opravljanju svojih dolžnosti".)
Približno dve leti po tragediji so s prstom nehali kazati na Iran in Sirijo kot na državi, odgovorni za napad, usmerili pa so ga proti Libiji.
Leta 1991 so ZDA nenadoma potrebovale podporo Irana in Sirije za zavezništvo v koaliciji za napad na Irak.
Presenetljivo bi namreč bilo, da bi v koalicijo v zalivski vojni vključili državi, ki so ju še nedolgo pred tem sumili, da podpirata teroristična dejanja proti Združenim državam.
Stališče Washingtona in njegovih zahodnih zaveznic se je prikladno spremenilo tako, da ti dve državi nista bili več odgovorni za napad zato pa je postala sumljiva Libija.
Z obsodbo Al Megrahija naj bi bil primer vsaj glede krivde končan.
Vendar pa je Jim Swire, predstavnik britanskih družin, ki so imele svoje člane na letu 103 (v nesreči je umrla tudi njegova 23-letna hči Flora), nedavno izjavil, da je prepričan, kako so bili storilci tisti, ki so jih sumili že na začetku.
"Brez sence dvoma smo prepričani, da za napadom stoji Iran, da je Sirija sodelovala pri sami izvedbi in da ima vse skupaj zelo malo ali pa sploh nič opraviti z Libijo," je novembra 2002 povedal časopisu The Guardian.
A Velika Britanija in ZDA so kljub temu uvedle sankcije proti Libiji, dokler ta obeh osumljencev ne izroči sodišču.
Januarja 2002 je prišlo do prve obtožbe, ko je sodišče v Dublinu Colma Murphyja spoznalo za krivega zarote, ki je povzročila eksplozijo v Omaghu.
Obsojen je bil na 14 let zapora.
Mirovni proces na Severnem Irskem trenutno miruje, severnoirski parlament pa so razpustili zaradi vohunskega škandala v vladi v Belfastu.
Po napadih 11. septembra 2001 in vojni, ki so jo terorizmu napovedale zahodne države, je cel svet čakal, kdaj in kje bo prišlo do novega napada.
Ta je bil v takih okoliščinah skoraj neizogiben.
Razen terorističnih napadov manjšega obsega je 12. oktobra 2002 svet dobil odgovor na indonezijskem otoku Bali.
Odgovornost za obe eksploziji so pripisali Džamaji islamiji.
Indonezijska policija je bila v začetku deležna kritik Zahoda zaradi neuspešne preiskave, čeprav se je na koncu izkazala za veliko uspešnejšo od svojih zahodnih kolegov v lovu na krivce za napade 11. septembra.
Novembra 2002 je priprla "duhovnega vodjo" napadov na Baliju.
Šlo je za 35-letnega muslimana Imama Samudro, ki so ga prijeli na severozahodu Jave, ko naj bi skušal odpotovati na Sumatro.
Samudra, po rodu z Jave, naj bi pred tem večkrat obiskal Afganistan, kjer se je naučil izdelave bomb.
Svoje sodelovanje pri omenjenem zločinu je priznal, pri pripravi in izvedbi pa naj bi mu pomagalo še deset sodelavcev.
Ministrski predsednik John Howard je 15. oktobra 2002 moral priznati (čeprav je to sprva zanikal), da je avstralska vlada res prejela obveščevalne podatke, v katerih je bil Bali omenjen kot možna tarča, a se je odločila, da priporočila državljanom, namenjenim tja, ne bo spreminjala.
Tudi britanska vlada je bila prisiljena izdati pojasnilo o tem, kaj v zvezi z grožnjami zahodnjakom na Baliju je vedela in česa ne.
Države so po 12. oktobru seveda izdale novo priporočilo za vse morebitne potnike na ta otok.
Eksploziji na Baliju bosta skoraj zagotovo imeli širše politične posledice, saj je indonezijska vlada pod močnim pritiskom, da Zahodu dokaže svojo brezpogojno podporo vojni proti terorizmu.
Poleg tega se bo jugovzhodna Azija najbrž izkazala za pomembno območje v tej vojni.
Omenjeni teroristični napad na Baliju je okrepil položaj Howardove vlade, kljub notranjim kritikam, da je bila prav njena politika tista, ki je do napada pripeljala.
V žarišču pa so se znova znašli skrivnostni svet obveščevalnih služb, kakovost njihovega dela in vprašanje, kako resno vlade jemljejo obvestila, ki jim jih pošiljajo njihove tajne službe.
"Prosim, oprostite nam, ker ne vemo, kaj so delali v našem imenu.
Prosim, oprostite nam, čeprav ne vem, ali boste lahko."
Državni terorizem je zelo težko opredeliti.
Če upoštevamo glavni pomislek, smrt nedolžnih ljudi, to drži še toliko bolj.
Ponovno se srečamo z vprašanjem, da je terorizem kot premišljena taktika države po svoje izraz nemoči oziroma nekaj, kar temelji na principu "udari in zbeži".
Zato močne države na ta način pogosto obtožujejo šibke.
Tako se kaj lahko zgodi, da se močne države sicer uspešno izognejo pridevniku "terorističen", a so kljub temu lahko neposredno odgovorne za številne žrtve med nedolžnimi ljudmi.
Hkrati moramo poudariti, da ima oznaka "teroristična", ki jo damo neki državi, izrazito slabšalen in podcenjevalen pomen.
Biti moramo določnejši.
Denimo, ali država daje teroristom zatočišče ali jih podpira finančno?
Morda želimo reči, da uporablja, financira in spodbuja uporabo terorističnih metod na mednarodni ravni, da s tem propagira svoje prioritete.
Ob tem dodajmo, da je komu, ki že ima v rokah veliko moči, zelo težko dati oznako "terorist".
Zato Jenkins predlaga, da bi terorizem opredelili glede na naravo dejanja in ne vzroka zanj.
Če terorizem opredelimo glede na dejanje, potem bi ZDA tako vsaj dokazujejo nekatere študije morali šteti vsaj med države, ki so v terorizem vpletene do te mere, da bi bila večina njenih državljanov lahko zaradi tega upravičeno zaskrbljena.
Zgodba je preveč znana, da bi bilo treba iti v podrobnosti, zato se omejimo samo na osnovna dejstva.
Morda zato, ker je bil Hitler nasprotnik, Stalin pa zaveznik, je obsojanja vredna nacistična zgodovina bolj znana od zgodbe, ki jo je v Arhipelagu Gulag tako doživeto opisal Aleksander Solženicin.
Kljub grozodejstvom na nacizem opozarjamo zlasti zato, da spomnimo na potrebo po strpnosti in previdnosti pred zlorabo moči.
Hitlerjeva država terorja je delovala zaradi popolne brezobzirnosti.
Kdor je spregovoril, so ga avtomatično povezali z judi, komunisti ali homoseksualci, s tem je sam sebi napisal smrtno obsodbo.
Tako kot pri Stalinu in njemu podobnih je tudi tu šlo za izbiro kdor ni za nas, je proti nam.
Srednje poti ni bilo.
V svobodni družbi je takšno razmišljanje vedno nevarno.
ZDA PO KONCU HLADNE VOJNE: ALI SE JE KAJ SPREMENILO?
John Pilger, znani kritik zlorabe ameriške moči, se sprašuje, "koliko ljudi v povprečju mora umreti, ko se na prizorišče prišopiri največji svetovni pretepač."
Z izgovorom, da z zračnimi napadi civilistov ne ubijajo namerno, ZDA lahko nemara prepričajo same sebe, medtem ko ta argument ne zdrži trezne presoje.
Le kako lahko odvržeš ogromne količine eksploziva z velike višine in nato trdiš, da so civilne žrtve zgolj nesrečno naključje?
To seveda lahko uradno izjaviš, vendar to še ne pomeni, da je res tako.
Ameriška odločenost, da ravna enostransko, da se sama odloča, kje in kako bo delovala, ne glede na mnenje mednarodne skupnosti, predvsem pa njena odločenost, da ubija nedolžne civiliste (ali da jih ubijajo drugi z njenim orožjem), je v mednarodni skupnosti pripeljala do nezadovoljstva, ki ga bodo ZDA težko popravile.
Vojna proti terorizmu je bila izgubljena, še preden se je začela.
Bolj konstruktivna, resnično humanitarna in poštena zunanja politika (denimo v primeru Izraela) bi bila lahko veliko učinkovitejše orožje.
Trenutno pa je vse skupaj videti tako, kot če bi zmaju sekali glavo, a bi na istem mestu vsakokrat zrasla nova.
"Padec vlade v Somaliji leta 1991 je sprožil silovite spopade med različnimi somalskimi skupinami.
Zaradi nestabilnih razmer je država prišla celo na rob množične lakote."
Z veliko operacijo pod vodstvom Združenih narodov in Združenih držav so stradanje res zaustavili, vendar ZDA niso pokazale nobene želje po tem, da razorožijo sprte strani, čeprav je generalni sekretar ZN Butros Gali opozarjal, da je to nujno potrebno.
Tudi ko se je večina ameriških vojakov umaknila, je znaten del vojaških sil ostal in tudi operativni nadzor je bil v ameriških rokah.
Američani so se nato osredotočili na generala Aidida in to v taki meri, da se je nekaj, kar se je začelo kot humanitarna akcija, sprevrglo v stanje, ki ga je večina Somalcev razumela kot vojaško okupacijo.
Po napadih, v katerih je umrlo 18 marincev, so Američani nazadnje pobrali šila in kopita ter zapustili Somalijo.
Ocenjujejo, da so s humanitarno akcijo rešili na tisoče ljudi, ki pa so potem umrli v oboroženih spopadih.
John Pilger ugotavlja, da je napad izraelske vojske na Ramalo in druga mesta leta 2002 uradno veljal za protiteroristično operacijo.
V resnici je šlo za surov psihološki in kulturni napad na palestinsko ljudstvo.
Panične obsodbe na račun antisemitizma, ki običajno spremljajo takšna pojasnila, ne bi smele odvračati ljudi (vključno z nekaterimi pogumnimi Izraelci) od tega, da takšno vedenje obsodijo.
Kulturno ministrstvo v Ramali so sistematično uničili, in če bi to dejstvo še nekako lahko šteli za neljubo pomoto, tega nikakor ne moremo reči za sramotno obnašanje, ko so vojaki z lastnimi iztrebki zamazali stene in opremo ter se znesli nad razstavo slik, ki so jih ustvarili palestinski otroci.
Takšno ravnanje po besedah Izraela ni terorizem (s podporo ZDA), ampak protiterorizem.
Treba je povedati še to, da je moral biti samomorilski napadalec, tako kot vsak samomorilec, obupan, da je to storil, čeprav varnost Palestincev očitno nikogar ne zanima.
Izraelski javnosti samomorilske napadalce prikazujejo kot fanatična dejanja norih posameznikov, čeprav bi širše zastavljena analiza morda pokazala, da je tovrstne napade mogoče ustaviti.
Samomorilske napadalce je lahko obsoditi, in to lahko z vso pravico tudi naredimo, veliko težje pa je ustvariti razmere, v katerih bodo ti ljudje videli upanje namesto obupa.
Poleg tega ZDA kot priznano edina supersila ali "največja velesila na svetu" vztrajajo pri samosvoji politiki.
Na ZN se obračajo samo takrat, ko tam iščejo politično opravičilo za svoja dejanja, hkrati pa jih ignorirajo, kadar se jim zahoče.
Združenim narodom puščajo zapletene naloge, ko je stvari treba počistiti, hkrati pa jim ne pustijo, da bi delovali kot svetovni policaj, kar naj bi bili (če sploh kdo).
Kritika na račun ZDA za tisto, česar niso naredili v Ruandi ali kar so naredili na Kosovu, je morda videti ostra.
Ker pa so ZDA vztrajale, da imajo stvari pod nadzorom in ker niso dovolile, da bi mednarodna skupnost delovala neodvisno od njih, lahko rečemo, da so bile resnično vpletene v neštete žrtve med civilnim prebivalstvom.
Ali če gremo še korak dlje svojo moč v dobro človeštva bi lahko uporabile učinkoviteje kot samo na besedni ravni.
Zanimivo pri tem je, da ZDA obtožujejo Sirijo, da skuša pridobiti orožje iz istih razlogov kot Irak ter da ga je celo sama oboroževala, zato pozive iz Washingtona po napadu na Bagdad lahko v najboljšem primeru razumemo kot pristranske.
"Sirija si s tujo pomočjo prizadeva razširiti svoj program kemičnega orožja, vključno z zalogami živčnega plina.
Po naših podatkih ta država razvija biološko orožje in je sposobna izdelati vsaj majhne količine bioloških bojnih sredstev.
Sirija si prizadeva pridobiti tudi Severno Korejo in nekatera ruska podjetja, ki bi ji pomagala pri razvoju raket.
Ta država je postala eno izmed večjih skladišč blaga in tehnologije na poti v Irak," je v govoru novembra 2002 dejal ameriški državni podsekretar John Bolton.
ZN je pozval, naj določijo rok, do katerega mora Bush odstopiti in oblast prepustiti predsedniku v izgnanstvu, Alu Goru, sicer zakonitemu zmagovalcu volitev leta 2000, katerih rezultate so poneverili z grobimi kršitvami volilnih pravil in z zastraševanjem.
"Ne zagovarjamo spremembe režima, pač pa zgolj vzpostavitev prejšnjega stanja in svobodo," je dejal Hatami.
Poleg tega je še dodal, da morajo ZDA uničiti svoje orožje za množično uničevanje, zagotoviti vsem državljanom osnovne človekove pravice in pristati na spoštovanje mednarodnega prava ali pa se bodo "soočile s posledicami".
Večina opazovalcev se strinja, da je s temi "posledicami" mislil na dolgotrajne zračne napade na večja ameriška mesta in vojaške objekte, čemur bi sledil kopenski napad pod vodstvom evropskih oboroženih sil.
"Med civilnim prebivalstvom bi bilo najbrž veliko žrtev," meni francoski vojaški analitik.
"Vendar pa je ameriško ljudstvo treba osvoboditi izpod diktature."
Strokovnjaki so prepričani, da bodo za osvoboditev Združenih držav potrebne številne kopenske sile ne samo iz Evrope, pač pa tudi iz drugih držav.
Temu bo sledil obsežen program obnove, ki bo stal več milijard evrov.
"Ameriški politični sistem je bil že pred Bushem v razsulu," je dejal prof. Salvatore De Luna z Univerze v Madridu.
"Njihovo enopartijsko plutokracijo bo treba spremeniti v pravo parlamentarno demokracijo.
Poleg tega bo treba njihovo gospodarstvo preoblikovati iz trenutnega modela vojaške diktature v katerem gre tretjina zveznega proračuna vojski, davke pa plačuje večinoma delavski razred v model, ki bo upošteval osnovna človekova vprašanja, kot sta denimo izobraževanje in revščina.
Tudi njihova infrastruktura je v razsulu, saj nimajo niti državnega železniškega omrežja za potniški promet.
Obnova tako močno prizadete države bo trajala več let."
Eden izmed ključnih dejavnikov boja proti terorizmu je uspešna vzpostavitev delovanja držav pod novimi režimi.
Če ta proces ne bo uspešen, bodo številne države še naprej ostale rodovitno gojišče za nove teroristične rekrute.
V Afganistanu je veliko število žrtev (več kot jih je umrlo v Svetovnem trgovinskem centru) morda že spodbudilo marsikaterega osirotelega 10-letnega Afganistanca, da bo nekoč prijel za orožje.
Na Zahodu morda menijo, da so dogodki po padcu talibanskega režima pokazali, da so se razlogi za akcijo izkazali kot upravičeni, saj se začenjajo kazati obrisi neplemenske, pluralistične družbe s čutom za človekove pravice.
ZDA so po lastnih ocenah do februarja 2002, ko so se začeli zračni napadi, za "humanitarno pomoč" v Afganistanu namenile 230 milijonov dolarjev, za leto 2002 pa so obljubile 300 milijonov dolarjev pomoči.
Kanada je tako prispevala 160 milijonov, Nemčija jih je obljubila nekaj manj kot 70, Velika Britanija pa 60 milijonov funtov.
Pomoč kršiteljem človekovih pravic v vojni proti terorizmu ni omejena samo na Afganistan.
Busheva administracija je v prizadevanjih, da odpre več front, v naglici dala finančno pomoč državam na prvih frontnih linijah, kljub njihovi porazni tradiciji spoštovanja človekovih pravic.
Tako sta Armenija in Azerbajdžan leta 2001 dobila vsak po štiri milijone dolarjev vojaške pomoči.
Gruzija je dobila 2,510.000 dolarjev, kljub dokazanim kršitvam in obtožbam iz Moskve, da daje zatočišče čečenskim teroristom.
Indonezija je prejela 400.000 dolarjev, čeprav so jo dolgo obtoževali državnega terorizma, saj naj bi nekateri pripadniki njenih varnostnih sil zagrešili mučenja in posilstva.
V Kazahstan je šlo okoli milijon in pol dolarjev.
Največji zmagovalec je bil Pakistan, ki je za boj proti terorizmu prejel okoli 50 milijonov dolarjev, saj naj bi se veliko Al Kaidinih operativcev skrivalo v odmaknjenih pakistanskih gorskih območjih.
Filipini so podobno dobili 18 milijonov, Uzbekistan pa 6 milijonov.
V ZDA se že dolgo govori, da je njihova vojska izvajala poskuse na lastnem ozemlju.
Med drugim naj bi na newyorški podzemni železnici leta 1966 izvedli poskus z bakteriološkim orožjem, tudi v San Franciscu naj bi prišlo do izbruha bakterij.
Napadi z antraksom, do katerih je prišlo kmalu po septembrskih napadih leta 2001 in ki so zahtevali več človeških življenj, pa so pokazali, da strah pred tovrstnimi terorističnimi dejanji ni čisto iz trte izvit.
Uporaba kemičnih bojnih sredstev, to je uporaba plinskih ali kemičnih strupov, ki so jih pošiljali nad vojake in v novejšem času tudi nad civilno prebivalstvo, sega vse do prve svetovne vojne.
Smrtonosni plin za potrebe vojaškega bojevanja je najprej uspelo razviti nemški vojski, večinoma z delom enega samega človeka, kemika Fritza Haberja.
Čeprav sta obe vojskujoči si strani že pred tem uporabljali solzilec, so strupeni plin prvič uporabili 22. aprila 1915 pri kraju Ypres v Belgiji.
Nemški častniki, ki so obupani obtičali v strelskih jarkih, so vojakom ukazali, da nad zavezniške vojake izpustijo 200 ton klorovega plina.
Kmalu je zavezniške linije zajela gosta zelena megla.
V dveh urah je umrlo 5000 vojakov, 10.000 pa je bilo ranjenih, od tega jih je veliko utrpelo trajne poškodbe.
A s tem tovrstnih napadov še ni bilo konec.
Ko so zavezniki videli njihovo učinkovitost, so tudi sami odgovorili na podoben način.
25. septembra 1915 je prvi napad s kemičnim orožjem izvedla Velika Britanija.
Ta napad s klorom pa se je deloma ponesrečil, saj je veter nekaj plina zanesel nazaj na zavezniške vojake.
Sadam Husein je leta 1988 v mestu Halabdža zagrešil smrt na tisoče Kurdov.
Tega zločina ga obtožujejo tudi Združeni narodi, hkrati pa je to eden izmed razlogov, ki so ga ameriški in britanski voditelji navajali kot razlog, zakaj je v Iraku moralo priti do spremembe režima.
Ob tem je zanimivo dodati, da v času, ko je do omenjenega zločina prišlo, Američani niso hoteli pretrgati diplomatskih odnosov z Irakom in da je predsednik Reagan preprečil morebitne sankcije proti tej državi.
Preteča grožnja terorizma je navzoča na vsakem koraku, pri tem pa je očitno pomembnejša zaskrbljenost, do katere je prišlo, kot dejstvo, da se je naša ogroženost statistično gledano povečala tudi samo za malenkost.
Napadi 11. septembra so bili brez dvoma grozljivi, hujši, kot bi si jih večina izmed nas lahko kdaj predstavljala, zato nas sedaj očitno nič več ne more presenetiti, ko gre za teroristična dejanja.
Kaj nas bi torej še presenetilo, če se lahko v resničnem življenju zgodi nekaj po hollywoodskem scenariju?
Najbrž skoraj nič, zato svetovni voditelji izdajajo opozorila v apokaliptičnem slogu, naj bodo ljudje previdni, ker obstaja možnost samomorilskih napadov na središča večjih mest, naj bodo pazljivi, saj lahko teroristi napadejo katerega izmed pomembnejših objektov infrastrukture ali pa nekako pridejo bodisi do kemičnega ali celo do jedrskega orožja.
Gre za stvari, ki na prvi pogled spadajo v znanstveno fantastiko, in to slabo, bolj podobno plehki zgodbi, ki bi jo brez težav našli v kakem filmu B produkcije iz 50. let prejšnjega stoletja.
Celo tisti, ki so bili še bolj neposredno prizadeti, imajo včasih enake poglede.
V izjemnem dokumentarnem filmu Palestine is Still the Issue (Palestinsko vprašanje je še vedno odprto) avtorja Johna Pilgerja, zaradi katerega so mu (zagotovo nekritično) celo grozili s smrtjo, češ da podpira terorizem, oče govori o smrti svoje hčerke zaradi samomorilskega napada.
Njegovo 14-letno hčer Smadar je 4. septembra 1997 ubil samomorilski napadalec, ko je nakupovala skupaj z dvema prijateljicama.
Ena izmed njiju je v napadu prav tako umrla, druga pa je bila hudo ranjena.
Če izražamo zahtevo po razumevanju stisk, ki privedejo do terorizma, to po drugi strani ne pomeni, da bi morali razumeti same teroriste, kaj šele, da bi opravičevali njihova dejanja.
Panični odzivi v tem primeru ne morejo biti uspešni, vsako iskanje uspešne rešitve se namreč mora začeti tako, da težave najprej razumemo.
Včasih se zdi, da v vojni proti terorizmu postajamo podobni svojim sovražnikom.
Tistega, ki je kritičen ali oporeka odločitvam, skušajo utišati ali ga označijo za izdajalca, saj je v skladu z mnenjem vodilnih v tej vojni lahko samo "za nas" ali "proti nam".
Sumljive osebe so zaprli in proti njim v tajnosti sprožili postopke, ki presegajo običajna pravila obnašanja vlad.
Postali smo sumničavi in nestrpni, zahtevamo kri.
Zlasti slednje igra pomembno vlogo: v vojni proti terorizmu imamo pogosto občutek, da je stvar ravno v tem, da je treba žrtvovati določene skupine ljudi, saj le tako lahko prevlada naš ideal ne pa z močjo argumenta ali zgleda.
Mogoče je sicer trditi, da pri zračnih napadih ne ciljamo izrecno na nedolžne civiliste, vendar je to tako, kot če bi kdo na polnem nogometnem stadionu streljal z zavezanimi očmi in trdil, da ni meril na nikogar.
