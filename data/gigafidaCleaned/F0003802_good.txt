Oblast zavrača trditve, da Natovi vojaki niso prišli zaradi Kosova, temveč da bi ostali
Skopje - Skopski Dnevnik v svojih člankih vztrajno ponavlja, da Natove enote v Makedonijo ne prihajajo samo zato, da bi skrbele za varnost opazovalcev OVSE, temveč se nameravajo tukaj namestiti za daljši čas.
Najprej smo lahko brali, da se čete in tehnika zavezništva izkrcavajo v solunskem pristanišču in da bo na to območje prišlo okoli 50.000 vojakov.
Zdaj so ta podatek spremenili in navajajo, da gre za 15.000 do 20.000 ameriških vojakov iz sestave enot za hitro posredovanje, njihov prihod pa je le formalno povezan z »morebitno evakuacijo članov verifikacijske komisije OVSE na Kosovu«.
Sicer pa so si mnenja glede (ne)prihoda Nata v Makedonijo in njene vključitve v to močno zvezo dokaj različna.
Prevladuje strah, da bi lahko to državo pahnilo v nezaželene širše spore in morebitne blokovske delitve ali pa povzročilo zaostritev njenih odnosov s sosedami (zlasti na severu), s katerimi ima že tako vrsto nerešenih državnih, gospodarskih in drugih vprašanj.
Zato so nekateri skopski analitiki mnenja, da je bilo to vprašanje »dokaj spretno podtaknjeno« prav pred iztekom parlamentarnih volitev, da bi tako vplivali na odločitev volivcev.
Kakorkoli, Nato je zdaj makedonska realnost.
V Makedoniji so to sprejeli kot začetek njenega vključevanja v varnostni sistem zveze.
Pri sosedih, zlasti severnih, pa je slišati povsem drugačna mnenja: da gre za »posebne cilje«, usmerjene zoper ZRJ, Rusijo, Bližnji in Daljni vzhod, Kitajsko in druga, za Nato še vedno »neosvojena« območja.
Pa ste v sedanjih razmerah tudi optimist?
Je uvedba evra modra poteza?
Je torej 'tretja pot' zgolj dobro volilno geslo?
Zakaj ste pravzaprav postali ekonomist?
Mislite, da bo Nobelova nagrada, ki ste jo dobili za svoje delo, vplivala na svet, da bo pred vstopom v tretje tisočletje postal humanejši, manj agresivno kapitalističen?
Dunaj, Rim - Poslanci avstrijske poslanske zbornice zahtevajo kazenski pregon v Britaniji aretiranega nekdanjega čilskega diktatorja Augusta Pinocheta (na fotografiji) za očitane zločine zoper človečnost.
V odprtem pismu se je 60 poslancev iz vrst obeh vladnih strank, pa tudi zelenih in liberalnega foruma obrnilo na člane britanskega zgornjega doma.
»Da bi se nekdanji diktator vrnil domov brez sodnega postopka, kot svoboden človek, ni mogoče utemeljiti ne pravno ne politično, pa tudi ne opravičiti pred tisoči Pinochetovih žrtev,« so zapisali.
Vatikanski zunanji minister Jean-Louis Tauran pa je kot neutemeljene zavrnil govorice, da Sveti sedež posreduje v prid Pinocheta.
Svoji trditvi je dodal besedico »doslej», srečanje vatikanskega državnega sekretarja Sodana s čilskim namestnikom zunanjega ministra pa ocenil kot »srečanje starih znancev«.
Sarajevo - Dr. Nikola Poplašen, radikalec in med vojno četniški vodja, je v sredo zvečer, dva meseca po splošnih volitvah, na konstitutivni seji skupščine Republike srbske prisegel kar dvakrat - pred poslanci in predstavniki Srbske pravoslavne cerkve.
Tako je postal tretji predsednik srbske entitete v BiH, za Radovanom Karadžićem in Biljano Plavšić.
Za predsednika skupščine je bil znova izvoljen Petar Đokić, član socialistične stranke, SDS in radikalci pa v parlamentu niso dobili nobenega vodilnega položaja.
