V dveh zaporednih koncih tednov smo tokrat doživeli kar dve dirki serije RS Street Race.
Najprej so za zabavo poskrbeli na ulicah Murske Sobote, teden dni zatem pa je bila na sporedu še zaradi dežja prestavljena dirka na slovenjegraškem letališču.
V Slovenj Gradcu je bilo še bolj divje.
90 avtomobilov na štartu, nekaj gostov iz Avstrije, ki so poskrbeli, da je bil prvič zaseden tudi razred 12-13 sekund, zmaga Mitsubishija Lancerja pred Corvetto in ekshibicijski nastop dveh čisto pravih dragsterjev (10 sekund na 402 metra, sedemlitrski osemvaljnik s kompresorjem, dobrih 800 konjev) pa so poskrbeli za navdušenje gledalcev.
