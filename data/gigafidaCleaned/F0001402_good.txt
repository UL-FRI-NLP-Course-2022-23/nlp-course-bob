Priština, Beograd - Ko zberemo vse, čeprav sporne podatke, ki so včeraj prispeli v Prištino z različnih kosovskih bojišč, ugotovimo, da so imeli albanski gverilci najmanj 20 novih žrtev, kar je glede tega eden »rekordnih« dni polletne kosovske vojne.
Na območju Đakovice, pri vasi Smonice, jih je bilo ubitih najmanj deset, prav toliko pa naj bi jih padlo na drugih bojiščih.
Demokratska zveza Kosova je opozorila svetovno javnost, da Milošević ne le ni končal policijsko-vojaške ofenzive, kot je obljubil, ampak jo je še okrepil.
Zato zveza prosi za hitro posredovanje, sicer bo na Kosovu pravi pogrom.
Tudi tokrat so prosili za posredovanje Natovih enot, čeprav vanj Albanci vedno manj verjamejo, saj mislijo, da jih je Zahod »prodal«.
Zato so voditelji Osvobodilne vojske Kosova izjavili, da se bodo borili sami, njihove gverilske vrste pa se krepijo, saj ni res, da so jih razbili, da se zdaj bojujejo brez kakršnekoli koordinacije in v skupinah napadajo posamezne poti, kot zatrjuje srbska stran.
Nasprotno, vodstvo OVK trdi, da ima na Kosovu popoln nadzor nad svojimi vojaki in dogajanjem.
Srbsko gibanje prenove pa je tudi uradno predstavilo pobudo, naj zvezna in srbska skupščina v skladu z ustavo na tistih delih Kosova, ki jih nadzoruje Osvobodilna vojska Kosova, vpeljeta izredno stanje.
Hkrati je voditelj te najmočnejše opozicijske stranke Vuk Drašković izjavil, da mora »Srbija premagati t. i. Osvobodilno vojsko Kosova.«
»Dokler bo živela velikoalbanska teroristična gverila, niso možna prava pogajanja med političnimi predstavniki države Srbije in kosovskimi Albanci,« je rekel Drašković.
Novega državnega tožilca bo sicer najprej izbral pravosodni minister, nato koalicija oziroma vlada, na koncu pa bo o njem rekel svoje še parlament.
Če imajo v slovenskem turizmu statistiko radi ali ne, dober gospodar ne more brez nje.
Takšna, kot jo premorejo v najbolj turistični slovenski občini (piranski), vsaj približno kaže naslednje: ne glede na statistiko in samohvalo portoroških hotelirjev, kako dobro jim gre, je junijski in julijski obisk prinesel našim turističnim krajem bistveno manj od pričakovanega.
To na pamet vedo taksisti, čolnarji, smetarji, upravljavci kopališč, tisti, ki oddajajo plovila, številni trgovci, zasebniki, ki ponujajo sobe in počitniška stanovanja, in še mnogi drugi.
Prvič se je zgodilo, da so natakarice iz hotela Metropol lahko odšle na dopust v juliju.
Andreja Humar Fatorič iz turističnega informativnega centra trdi, da so se navade turistov in pričakovanje gostiteljev v zadnjih letih bistveno spremenile.
Turisti ostajajo največkrat tri do štiri ali pet dni in le izjemoma teden in več.
Marsikdo se pritožuje nad turističnimi cenami, ne upošteva pa visokih stroškov (draga voda, odvoz smeti, visoki davki ...), ki dražijo turistični izdelek.
