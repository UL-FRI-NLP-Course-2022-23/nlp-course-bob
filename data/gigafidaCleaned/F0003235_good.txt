Najprej bom prebral knjigi dveh izvrstnih pisateljev: Vladimirja Kavčiča Vrnitev v izginule kraje in Mateta Dolenca Morje v času mrka .
Na duši mi leži neprebrana Uta Ranke Heineman Ne in amen .
Tudi »debelega« Gospoda Pepija pisatelja Jožeta Snoja še nisem uspel prebrati.
V zaostanku sem tudi z zadnjimi številkami Nove revije in Sodobnosti.
Priznam, da bo z menoj na morje romala tudi kakšna kriminalka.
Uvodoma Strgar navaja, da je bil človek že od nekdaj povezan z rastlinami in s celotno naravo, ki je življenjskega pomena, saj so vrtovi in njegove rastline človekovi nepogrešljivi spremljevalci.
Zdrav način življenja, po katerem sodobni človek vse bolj koprni, je močno povezan z rastlinami: te namreč čistijo zrak, dajejo hrano, ugodno vplivajo na podnebne razmere in vplivajo na splošno počutje.
Tako naj bi vrtove urejali že v starem Egiptu in v Grčiji in tudi današnji človek meni, da neurejen vrt okoli hiše v bistvu pomeni, da je neurejeno človekovo bivališče.
Vrt je pomemben prostor za rekreacijo, oddih, razvedrilo in gibanje, poleg tega pa je še pomemben gospodarski prostor.
In konec koncev človek potrebuje vrt zato, ker mnogokrat dela v zaprtih prostorih s slabim zrakom in ropotom.
Knjiga nespokoja je skupek dnevniških zapiskov, lirične proze, filozofskih razmislekov, vsakdanjih opažanj ...
Sestavljena je iz kratkih besedil, ki skupaj izrisujejo celovit avtorjev pogled na svet in življenje, ki je zanj »gostišče, kjer mora ostati, dokler ne pride kočija iz globočin«.
Ne ve, kam ga bo ta odpeljala, saj pravzaprav - odmev sokratskega »Vem, da nič ne vem« - ne ve ničesar.
Svet se mu namreč kaže kot nesmiselni kaos, življenje kot komaj znosna tlaka.
Spričo plahosti in nezmožnosti delovanja se zapira v polžjo hišico, živi življenje »večnega knjigovodje«, hrepenečega po južnih otokih in velikih svetovljanskih strasteh.
V svet se še najraje zazira skozi stekleno steno in raje, kot da bi vanj posegal, ga opazuje ter zapisuje vtise.
Izmišlja si bolj in manj prepričljive alibije za svojo nedejavnost, iz življenja pomočnika knjigovodje ustvarja univerzalno metaforo človeškega življenja, vdaja se popolnemu relativizmu, obsoja svojo dobo, hkrati pa se zaveda, da so si v bistvu vse podobne.
Zateka se v sanjanje in sanjarjenje, prezira človeške živali, razpreda o superiornosti »višjih ljudi«.
Ti so v osnovi podobni Nietzschejevim nadljudem, s prevratnim filozofom, ki ga sicer ne omenja, pa ga druži tudi mučno spoznanje o neobstoju (univerzalne) resnice.
Svojo dušo, ki kljub vsemu hlepi po neskončnosti, rešuje s pisanjem, z ustvarjanjem dodatne, iluzorne resničnosti.
To početje sicer drago plačuje, saj se je, da bi ustvarjal, moral najprej uničiti kot osebnost, postati »živo prizorišče, kjer različni igralci igrajo različne igre«.
Smisel svojega delovanja vidi v poskusu doseči »apoteozo nove nepovezanosti, ki bi bila kot negativna tvorba nove anarhije duš«.
Zaveda se, da bo v svojem času nerazumljen, a verjame, da ga bodo sprejeli in povzdignili prihodnji rodovi.
Ozračje Knjige nespokoja zaznamuje značilen, prav nič optimističen pojmovni svet.
Potopimo se za nekaj trenutkov vanj in veliko bolje bomo razumeli, zakaj Soares/Pessoa na nekem mestu samokritično zapiše, da je ta knjiga »eno samo stokanje«: turobnost, tesnoba, sanjaštvo, defetizem, samotnost, vseenost, strašna izostrenost občutij, mrtva volja, absurdnost, zmeda, izničenje, mračenje, hrepenenje, obup, globok in gnusoben prezir, odrevenelost, metafizična osuplost, prirojena pijanost, naravna norost, popolna nevednost, potrtost, sivasta monotonija, grenkoba intimne praznine, prah ali umazanija na površini nespreminjanja, tragedija zanikanja, utrujenost, groza, zavestni obup, somrak, odpovedovanje, opuščena dejanja, žalobni nered, osama, inteligentne družabnosti z nikomer, opustošenje, postskripti odpadnega, nična brezpomembnost papirnate sfinge, veliki sramotni poraz, prehlad duše, življenjebolje, žvižg gole tesnobe ...
Avtor sebe označuje za samotneža, izgnanca, spalca življenja, popotnika, bolnika, prašiča usode, ujetnika, mimoidočneža vsega, dekadenta, ustvarjalca ravnodušnosti, obnemelega otroka, sanjača ..., predvsem pa sanjavca, poleg nespokoja pa je nosilni pojem te proze mlakobnost .
Samo od sebe se vsiljuje vprašanje, zakaj nekdo, ki življenje slika v tako temnih barvah, temu preprosto ne obrne hrbta, a tudi misel na samomor avtor - s precej neprepričljivim argumentom - zavrača.
Ljubše mu je pač tiho ždenje, »življenje upokojenega majorja v podeželskem penzionu«.
Žalobno jadikovanje, ki ga je knjiga polna, čeprav je vmes tudi marsikaj drugega, na primer precej sončnih zahodov, je za avtorja očitno nepogrešljiva samoterapevtska metoda, pri bralcu pa tovrstna terapija - kljub razumevanju za značilno portugalsko saudade (koprnenje, hrepenenje, nostalgija ...) - poraja zvečine nasprotne učinke.
V zbirki Mulci na kvadrat je izšla knjiga o otroških dogodivščinah.
Avtorici so snov zanjo, poleg njenih zdaj že odraslih otrok, vsak dan sproti ponujali tudi njeni učenci.
Ti ji v šoli vsako jutro pripovedujejo, kaj se jim je zgodilo prejšnji dan.
