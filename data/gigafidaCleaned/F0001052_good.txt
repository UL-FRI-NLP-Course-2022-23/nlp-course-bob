Korak na stopnico in: »Hej, stari, dans si pa spet vleko puno špuro, kaj?« me lepo kot vselej ogovori Brane.
Še ves zadihan in v obupu skušam kar se da mirno stlačiti mesečno vozovnico v žep; za odgovor nimam ne moči ne volje.
Avtobus spelje in mrki pogled našega ljubega voznika nas budno spremlja po avtobusu.
V vseh ogledalih vidim samo njegove oči.
Voznika smo poimenovali Igor, po vrsti krompirja, saj je v eni izmed svojih svetlobno hitrih voženj eni izmed potnic, ki je imela pripombe glede njegove ekscentrične, majajoče se vožnje, razložil, in to na zelo prepričljiv način, da ne vozi krompirja, kot pravi ona, ampak gnoj, gnoj za krompir.
Avtobus se ustavi na postaji in vstopi še zadnji veliki kralj našega štiričlanskega dream teama, poimenovan Buldožer, pa ne zaradi njegove telesne konstitucije, ampak zaradi fotra, privatnika, buldožerista.
»Kaj ste tak tiho, pubeci, da ni kiri umrl, ha?«
»Ja, kaj je zaj z vami, pa saj je konec, end; ni več Alojzov in statike, ni več Jakajev in matematike, kaj je torej z vami, hej, bliža se life!«
Naši pogledi so nekje daleč, misli še dlje.
Zdirjali smo dol in megleno, a kljub temu, ujeli obraz Igorja, ki mu ni bilo najbolj jasno, zakaj smo tako kisle volje.
Najbrž je mislil, da imamo popravne, ali kaj.
Nismo ga motili v razmišljanju, bo danes vsaj produktivnejši kot običajno.
No, za nadure pa mislim, da le ne bo, ali pač ...
Mogoče pa je njegov šef kiflčar, kdo ve.
V veliki dvorani so nam v treh urah predstavili vse mogoče podrobnosti o služenju vojaškega roka.
Spoznali smo svoje pravice, posebej so seveda izpostavili naše dolžnosti; nadaljevanje je bilo na temo rodov vojske, kateri so, koliko jih imamo ...
Vse skupaj pa so zelo prebrisano zaključili s filmom o obrambi domovine.
Pogledam ga še ves omotičen.
V roki pa še vedno krčevito stiskam diplomo; saj sem se zelo trudil zanjo, potreben je čvrst, možat prijem.
Te alkoholne turneje niso bile za vse in vsakogar, mi kralji dream teama pa smo se v tem kar dobro držali, celo odlično, razmišljam.
Brane doda: »Do začetka septembra so še celi trije meseci, to je še ogromno cajta, gremo se ga vlit!«
Mama me nekam čudno gleda, še vedno nič odgovora.
Pa še vedno je nekaj močno narobe, njene oči ne lažejo, dobro jih poznam.
»Ne greš v Zadar.«
Ja, zdaj ne moremo narediti nič več, čez tri tedne se moram javiti v vojašnici.
Torej realno čez dva tedna, teden dni itak potrebujem, da sploh pridem do tja.
Dobršen del večera porabim, da bi izbrskal kaj o Titovi Mitrovici, vendar ne ugotovim nič več kot tisto o industriji, kar mi je mama že itak prej omenila.
Pokličem Bojča po telefonu: »Hej, stari, kako je?«
Naslednje tri dni porabim za aktivno gostovanje v univerzitetni knjižnici.
Berem, dobesedno gutam vse o Kosovem, Metohiji, o belih kapicah.
Postanem ekspert za kosovsko vprašanje in lahko pričakujem, da me bodo v kratkem poklicali, da rešim zaplet z Albanci na Kosovu.
Za seminarske v šoli sem porabil le desetino tega časa, kot za to našo avtonomno pokrajino.
Odgovor je bil torej dober in jasen, tudi brez pojasnila.
Bradonja je zadovoljen.
September se že preveša čez polovico in vse bolj se bliža moj usodni osemnajsti.
Nikoli prej nisem razmišljal, da je osemnajst tako čudna številka!
Vsekakor bi rajši imel kakšno liho, pravljično, takšno, da bi samo tlesknil z roko in se prebudil iz teh morečih sanj, ki so sedaj postale celo moj vsakdan.
»Stari, morava iti, kaj češ!« ga nagovorim.
Ko pridem domov, se zaprem v sobo in sploh ne pridem več ven.
Mama in ata še poskušata reševati stanje, pa odnehata; naenkrat je družina iz vesele, normalne, prešla v stanje kaotične depresije.
Izpustim zajtrk, kljub maminemu prigovarjanju, da bi bilo dobro, da bi nekaj spravil vase, in odidem v gozd.
Sprehajam se po svoji stari poti, po kateri sem tolikokrat nabiral kondicijo in se kot mulec igral ravbarje in žandarje, pa skrivalnice.
Poznam vsako drevo, vsak grm, zdi se mi, da poznam celo vsako iglico na gostih borovcih, ki se vzpenjajo visoko proti nebu.
Med domačimi ni pravega vzdušja, čeprav se trudijo.
Sedijo v dnevni sobi, medtem ko se jaz tam le na trenutke pojavim, sem kot duh.
Spotoma grem do Zvoneta, ki mi je že poprej obljubil, da bo šel z mano na postajo.
Pridruži se nama še nekaj prijateljev.
Kar dobre, celo židane volje so, jaz pa v obupu.
Kljub poraznemu stanju se moram še enkrat nasmehniti, ko vzame enemu izmed policajev kapo iz glave.
Policaj pa je ves zmeden in ne ve, kaj bi naredil, salve smeha.
Hitro, v domačem kriminalnem slogu, se poslovim od prijateljev in stopim v vagon.
Primem ga pod roko in ga odpeljem na peron.
V Zagrebu je že za spoznanje bolj sveže, pa tudi ura je že čez polnoč.
Svež zrak ga malo spravi k sebi.
Petrovo srečanje z realnostjo je bilo prav gotovo mnogo hujše kot pri meni, saj je bil ves čas dodobra pod vplivom maliganov.
Peter opravi do konca svojo pojedino.
Sploh se ni dal motiti.
Kakšen želodec ima?
Zapustiva lokal in se spustiva nazaj proti železniški postaji.
Pred vhodom naju obsije soj bliskanj, kot da sva sredi nevihte.
Ne dojamem, kaj se dogaja, medtem ko Peter že jemlje iz žepa denarnico in plačuje tri črvene, kot čujem na ves glas s strani nevihtnežev.
Šele takrat opazim, da so to fotografi, ki nas slikajo, kot pravijo mlado vojsko, pri tem svečanem trenutku vstopa v vojsko.
Sam se komaj ubranim napada in ne pristanem na tovrstno pogodbo, izgleda da imam nekaj pravniške žilice.
Samo še tega mi je treba, svojih fotografij, fotografij utopljenca, svečanost pa taka.
Ko opazujem Petra, kako pozira za fotografe, se nehote spomnim na manekene.
Ne vem.
»Kakšen DZB neki,« se brani Peter.
Pa saj ne bi niti vedela, da je zaključna, izhodna, če se ne bi sprevodnik zadrl na ves glas: »Ajde vojsko, izlazi, napred so Bugari.«
V Bolgarijo pa zaenkrat še ne greva, vsaj v vojsko ne, sva pravilno sklepala.
Bolj sem se zamislil nad tem, kako je vedel, da nas je v vlaku toliko vojakov, če pa še sam nisem tega opazil.
Zdi se mi, kot da sem na divjem zahodu, v vlogi Clinta Eastwooda, samo cigara mi še manjka.
No, tudi pištole še nimam, pa bom verjetno že čez nekaj dni imel tudi že kakšno orožje.
Hotel je bolj podoben kakšni dotrajani gostilni, ki kar sama kliče po sanitarni inšpekciji oziroma po tem, da bi jo zaprli.
Receptor, ki je, kot se izkaže, tudi natakar, vljudno poveže telefonski klic z nakupom pijače.
Kljub temu da še vedno drživa vsak svojo litrco v roki, ostane neomajen in pravi, da ima on mnogo boljšo pijačo.
Pred vrati tega nobel hotela s petimi zvezdicami je precej velika gneča in izgleda, da imajo vsi iste informacije, kje je telefon v mestu.
Ko naročiva drugo rundo, naju ob očitnem veselju novega naročila poduči, da je najbolje, če greva komaj okrog enajste ure v vojašnico, na ta način bova najbolje prišla skozi.
Ni nama sicer jasno, kaj misli s tem, ampak ker tako nimava kaj izgubiti, ga poslušava in se okrog enajste ure, po še nekaj naročilih in občutnem izboljšanju dnevnega izkupička Kafane Srbija, pridruživa neki skupini na poti.
V kafani sva res naročila kar nekaj pijač, vendar je bilo vse v stilu, da pač nekaj stoji pred nama, vsaj jaz sem pil večji del le z očmi, pa še to hlape ...
V daljavi se počasi prikazuje moj novi dom, kot pri sestavljankah, pri »puzzlih«.
Nič kaj mogočen se mi ne zdi, le tu pa tam kakšna migetajoča luč.
Ko čakam na pregled, opazim, da gre ura že proti eni.
Po opravljenem manekenskem in zdravniškem pregledu se moram obleči nazaj in spet v vrsto.
Poslušam posvetovanje sedaj celotne komisije na temo: »Šta čemo sa vama?«
Razmišljam, samo da ne na »preki sud«.
»Slovenac,« odgovori nekdo.
Ta bi bil zagotovo rad desetar, pomislim, spominjajoč se zgodb starejših kolegov o takšnih ritoliznikih.
»Prva vrsta dva koraka naprej,« je bila njegova naslednja komanda.
Smeh goniča nam preseka bobniče.
Pogledam ga, kako se v bolečinah zvija od smeha in nam pripoveduje neko, vsaj meni nerazumljivo zgodbo in zaključi: »Pa vi ste totalno ludi, ovo još nisam video.«
Pri sebi, seveda v popolni tišini svojega možganskega procesorja, zaključim, da je nekdo res nor tukaj, samo jaz nisem ...
Podpišem!
Čez kakšno minuto se voda spremeni v običajno, torej le zna oni glavonja izza stekla narediti takšno vodo, kot je treba, če le hoče.
Videti je, da je to del testiranja, gre za nekakšno vojaško usmerjeno izobraževanje.
Kaj ni bilo tega že dovolj v šoli?!
Nič ne ugovarjam, zato pa slišim Petra, ki ima iste probleme in le vpraša, če je dobil srajco s kratkimi rokavi, ali kaj.
Odgovor oficirja je bil zelo kratek, z dolgimi, kljub temu da so bili Petrovi rokavi še za srajco s kratkimi rokavi prekratki.
Z vidno nejevoljo pogledam proti desetarju, a opazim, da so njegove oči uprte drugam, za mano.
V vrsti se začuje: »Opet Sims, svaki dan isto.«
Pomislim, Sims je tudi Slovenec.
Previdno se obrnem nazaj, da ne bi padel še kakšen ostav, čeprav ne vem, če je lahko ostav na ostav, pa vendar, dozdeva se mi, da je v tej pravljični deželi vse mogoče.
Na srečo je poleg Mareta prostor.
Izkoristim svoj postni čas in ga temeljito izprašam o vsej tej jutranji tumariji.
Čez nekaj časa se oficir izza odra zadere: »Voljno.«
Pred celo vrsto stopi naš debeli poročnik in nam komandira, da naj gremo v letno učilnico.
V šolo sem hodil več kot dobro desetletje, pa še nisem slišal za letno učilnico, to bo gotovo neka noviteta z Balkana.
Kmalu ugotovim, kaj je to letna učilnica, ko sedimo v nekem polovičnem rovu, ki je z ene strani zabetoniran do višine pol metra, to so tudi naši sedeži.
Kljub temu da je precej vroče, je v tem pol rovu vlažno, kot da sedimo v kakšni vlažni kleti.
Adijo ledvice, če se bo nadaljevalo takšno učenje.
Poročnik vsakega pokliče, mu preda orožje ter mu čestita, z besedami, da ne more vsak dobiti puške.
Ob tem se spomnim profesorja iz srednje šole, ki je imel drugačno razlago in je rekel, da je za v rov prav vsak dober, še posebej pa za šus v glavo ...
Zazebe me po križu, ko se spomnim, da sedim v rovu ...
Res dobimo še dva napada, ampak tokrat leti postolje daleč od mene in so sedaj drugi v nevarnosti in ne jaz.
K meni pristopi moj sostanovalec iz drugega nadstropja in mi reče: »Pravi si postoljaš, sve češ nas ubiti.«
Dobim vzdevek postoljaš.
Ocenim, da je to bolje kot prejšnji vzdevek, novi ...
Ob petih smo spet zbrani na poligonu, vendar tokrat v srajcah.
Ponovno nabiramo kondicijo in zbiramo ostave v album, moj bo kmalu poln.
Na koncu ugotovim, da smo zjutraj prišli še dobro skozi, popoldne smo namreč imeli ultra maraton ...
Obvezno moramo strmeti v smeri televizije, v kolikor kdo premakne glavo, mora iti v umivalnico, češ, da je spal.
Osebno bi rad videl tistega, ki bi v smrdljivi maski zaspal.
Po nekaj minutah je v maski vse bolj zadušljivo in kar čutim, kako mi iz oči proti ustom kaplja znoj.
Poskušam se nekako obrisati, vendar me moj ljubljeni desetar Brezovci opazi in že sem v umivalnici, da se umijem, da ne bom spal.
Res se umijem po obrazu, pa ne zaradi spanja, ampak zaradi tega, da si sperem vse bojne barve, vso umazanijo, ki je v maski ostala od prejšnjega trpina.
Nato se vrnem proti učilnici in potrkam na vrata.
Desetar mi dovoli, da vstopim, vendar mi, ko se hočem usesti, da ostav, ker se po njegovem nisem dovolj dobro umil.
Tako se trikrat vračam v umivalnico.
Ko četrtič poskušam loterijo, pride v umivalnico moj mitraljezec.
Odpne si masko in na obrazu vidim, da je jezen kot sto hudičev.
»Vsak dan do sedaj sem se še umival,« mi reče.
Vendar se vidi, da je on več dni v vojski in ima že prakso.
Polije se namreč kar po srajci, tako da je le-ta skoraj cela mokra in se nato vrne v učilnico.
Isto storim tudi jaz in obema uspe, da ne zaspiva.
Po koncu dnevnika v spalnici ponovno nadaljujemo s plavanjem in ostavi.
Vsi že komaj čakamo, da bo ura deset, saj se morajo takrat ne glede na vse, ugasniti luči.
Navkljub vsej resnosti plavajoče situacije, si ne morem kaj, da se ne bi skupaj z ostalimi na ves glas zasmejal, ko je šel Buco okrog devete ure opozorit enega izmed desetarjev, da ima premalo krpo ter da zato ne more dobro čistiti tal.
Desetar pa mu je mrtvo hladno vzel krpo, jo pretrgal na pol ter mu dal polovico nazaj, rekoč, naj poskusi s polovico, morda bo šlo tako bolje.
Buco je nadaljeval plavanje samo s polovico!
Res je šlo dosti bolje ...
Za povrh vsega pa še nismo smeli uporabljati svoje kreme, ki smo jo, vsaj večina, prinesli od doma, ampak neko njihovo, vojaško, ki naj bi bila mnogo boljša.
V resnici pa je bila tako mastna, da se sploh ni dala prav razmazati.
Lahko si jo še ne vem kako poliral s ščetko, pa ni bilo posebnega rezultata, še manj sijaja.
V tem času sem spoznal skoraj vse vojake do potankosti, kolikor mi je le dopustila situacija.
Ob tem sem v večini primerov samo potrdil tisto mnenje, ki sem ga imel že pri svoji predstavitvi.
Te analize so bile v bistvu edini primer, da sem kdaj uporabil svojo glavo, in to celo v prave namene.
Drugače res drži pravilo, da, ko greš v vojašnico, pusti glavo, predvsem pa pamet zunaj.
Zapustil sem pisarno z razumem druže desetaru, to je pa zagotovo razumel ...
Tako sem ponoči v spalnici v čisti temi napisal nekaj ne preveč vzpodbudnih besed domov, bile so besede totalnega obupa nad vsem tukaj.
Ko sem tako poskušal pripraviti oči, da bi kar najbolj zaznavale robove dopisnice, sem v oddaljenem kotu pri oknu zagledal Mareta.
Tudi on je nekaj pisal ...
»Ja, če ti pride žena!«
Malo pred polnočjo padem v posteljo in zaspim kot ubit.
To noč od svojega telesa izvem, kako dobro se spi na mokri postelji.
Če bi bil dojenček bi jokal, tako pa ...
Pet minut do petih sem že buden ...
Ko naposled pridejo ven, nam Dante, kot predsednik te komisije, spregovori, da je vse dobro, samo tla moramo še malo sčistiti.
Spogledamo se in vidim, da smo vsi enakih misli, estrihi bodo zares ven pogledali, če bomo še naprej ribali.
Vendar ko pridemo v sobo, vidimo, da je komisija trdno delala, celo garala vseh deset minut.
S škornji so potegnili črte po tleh, tako da se je soba spremenila v črnosiv pod, poln črt, likov in napol napisanih črk.
Izgleda, da so nekateri člani komisije precej manjkali v 1. razredu osnovne šole, ko se je učila abeceda.
Čez čas se ponovno odprejo vrata in tokrat pokličejo moje ime.
Ni mi takoj jasno, za kaj gre, saj nisem nič nenavadnega naredil.
Ko pridem v spalnico, ni o pesku več ne duha ne sluha, le Marijan se mi smeji izza svoje postelje.
Ne vem, če je še pod vplivom peščenih sipin ali je kaj drugega.
Pove mi, da so celo sami desetarji pomagali prazniti pesek iz sobe, ker so se oni delali še kar naprej smotane, pa tudi premalo jih je bilo že na koncu.
Tudi sam se iskreno nasmejim.
Sva že precej naprej od gostilne, ko se za nami še slišijo besede: »Znaš, nema jebača bez opasača!«
Nič ne komentiram, samo razmišljam, kako različne poglede ima ta naša skupna domovina na vojsko in na služenje.
Za mamo zavijem v neko stransko ulico, bolje rečeno na neko blatno pot, ki ni bila široka več kot slab meter.
Že od včeraj vem, da ni dobila prostora v hotelu, torej pri mojem prijatelju natakarju, ampak se je utaborila v privatni hiši.
»Kaj si povedala našemu asketu, mislim poročniku, da si se pogovarjala v komandi?«
Po dolgem času sem se najedel kot normalen človek, pa še hiteti mi ni bilo treba.
V vojašnici bi v tem času že petkrat stal v vrsti in čakal, kaj se bo spomnil kateri od veleumnih desetarjev.
Uh, da glava peče ...
Po kosilu sva si naročila še desert in užival sem v civiliziranem, človeka vrednem življenju.
Za večino normalnih smrtnikov je to normalno, za nas, ki pa smo v vojski, pa je to mondeno življenje.
Pri meni osebno ne gre za to, da bi imel neke probleme s samo vojsko, ampak me moti, da se delajo norca na vsakem koraku, in to takšni, ki so sami največji pastirji, pa še za pastirje bi bila to največja mogoča žalitev, sem na poti proti novemu vikend domu razlagal mami.
Po stari štajerski navadi predlagam, da nadaljujeva kramljanje v kakšni gostilni.
Najdeva eno rupo in tam spustiva korenine, saj jo zapustiva malo pred pol dvanajsto.
V tem času predebatirava vse in vsakogar v vojašnici, še enkrat več prekolneva tistega, ki naju je poslal sem, in spijeva kakšno kišto piva.
Nekaj plačava sama, ogromno pa nama plačajo domačini, kot se izkaže, imajo vsaj nekateri vojake kar radi.
O samem stanju, v kakršnem se znajdeva, ni vredno izgubljati besed, tako sva pod pritiskom maliganov, da se izgubiva v gostilni, tega pa ne zmore vsak in se ne zgodi vsak dan.
Usodno je bilo to, da je Madžar odšel na stranišče, potem pa se nisva več našla.
Nekaj časa še iščem, potem pa, ko nad šankom zagledam uro, ki je primerno velika, saj svoje na roki tako že nekaj časa ne vidim več, zapustim birtijo.
Pri vratih v megli opazim, da se mi neka ženska, verjetno natakarica, zahvaljuje, tako da maje z glavo.
Meni se maje pred očmi cel svet ...
Glede na račun, ki sva ji ga plačala, bi lahko šla ta natakarica, majavka, jutri zjutraj delat gušterske letove namesto mene ...
Na vlaku je skupek vsega mogočega, od policajev, carinikov, švercerjev, z eno besedo cela Jugoslavija v malem.
V enem izmed kupejev je pet žensk in moški v super elegantni obleki, toplovodnega ustroja.
Šele čez čas me prešine misel, da bi lahko bil makro, zvodnik.
Ko čujem, da govorijo bolgarsko, se moja teorija močno nagiba k potrditvi hipoteze.
V Vinkovcih se moški zamenja z drugim, ki je iz istega testa.
Kaj le delajo miličniki na vlaku?
Sedijo v bifeju in pijejo, čez nekaj časa ugotovim, ko se vrnem iz bifeja, kamor sem se zatekel na stranišče, saj je bilo v mojem vagonu že od začetka vožnje zasedeno.
Tudi to bo šverc ali pa kdo brez karte.
Napetost je opazil tudi kapetan ter je takoj prekinil pričakovani let martovcev s plitkim izgovorom, da je res premrzlo za takšne aktivnosti.
Ja, kako je bilo mrzlo šele zjutraj pri fizkulturi, bolje, da ne ve ...
Uspelo mu je sicer nekako rešiti kočljivo situacijo, pa vendar pod vplivom tega neugodnega vremena res vre v celotni vojašnici.
Pred dvema dnevoma je stražar, naša klasa, streljal na dva martovca, ki sta se vračala iz vasi ter hotela preko ograje priti nazaj v vojašnico.
Baje se nista odzvala klicem stoj ...
Malo dvomim v te klice.
Pri tem se takoj spomnim tudi na besede Bucota, na neko pametovanje Bečira, češ, da lahko pride, kadar je on na straži, vedno noter mimo njega, ne da bi ga Buco sploh videl.
Buco je odgovoril: »Za tebe imam vedno pripravljen metek, ti samo pridi!«
Jutro kot vsako se mi je odprlo pred očmi že zjutraj, ko sem skladno s pravili vlekel prve kroge atletike po zamrznjenem stadionu.
Opažam, da je vse manj vojakov zjutraj pri naših dejavnostih, verjetno jim ni všeč, siknem med zobmi proti nebu, še posebej me glede na mraz skrbi, kdo mi bo dal nove ledvice?
Ob tej misli pljunem na tla in zazdi se mi, da čujem top odzven!
Ja, res mora biti mrzlo ...
»Razumem,« in se obrnem proti vratom.
Pred vrati me doleti še eno vprašanje: »Pa kaj si delal s svojo obleko, da je tako umazana, si jedel na njej?«
Preslišim vprašanje in nič ne odgovorim, le pogledam proti kapetanu ter ga tako okrivim za to.
Vidim, da je tudi njemu nerodno.
Ko zapustim pisarno, me ven pospremi kapetan, rekoč: »To sam ti ja sredio, ne zaboravi to!«
Kljub nekaterim poskusom, pri katerih sta prevladovala Buco in Rašo iz Cetinja, martovci ne pustijo, da bi se tudi mi oblekli ter pripravili na juriš.
Moj juriš bo seveda mnogo krajši, saj grem samo do piste, kjer čakam na interno prekomando.
Opremo, ki mi je preostala, imam pripravljeno v kaseti, je pa za več kot dobro polovico lažja, kot je bila prvi dan, kljub temu da je sedaj v njej kar nekaj osebnih stvari, predvsem knjig, ki jih bom verjetno lahko prebral šele doma.
Imam jih tako za boljši vtis, pa da seveda ostanem pismen!
Popoldne imamo do petih prosto, ampak zares prosto, ne samo tako navidezno.
Takoj zavijem proti trgovini in se najem keksov ter na koncu vse skupaj poplaknem z dvema sicer sparjenima pivoma.
Bolje išta nego ništa!
Nato se vrnem v pisarno in se uležem kar na police, pogrnjene z zimskimi vetrovkami, družbo mi dela Madžar, ki je postal šef kopalnice.
Popoldan po peti uri pridejo rezervisti in se skoraj dve uri mučim s pakiranjem njihovih stvari in predvsem s kartoni, po katerih preverjam, kaj sploh morajo zadolžiti.
Dva, ki sta prišla razdolžit vojaško opremo, pošljem domov, ker nista prinesla pasov za hlače nazaj, eden pa se odloči in raje kar na licu mesta plača.
Ko predam denar Orlu, me samo začudeno pogleda, češ, kaj je zdaj to.
Kasneje me Stanoje pomiri, saj on še ni nobenemu rezervistu kasiral, le rednim vojakom, ki pridejo iz karavl in res nimajo dobesedno nič opreme s seboj.
Pa sem zaoral ledino ...
Malo čez osmo se po večerji vrnem v nove prostore.
Še preden mi dežurni pokaže novo posteljo, ugotovim, da je šla oprema skozi carino.
Zmanjkale so mi vse knjige in že tretja zobna krtačka, odkar sem prišel v vojsko.
Slaba zobna higiena je moja misel, ko zaspim ...
Sanjam o ciganih, kako berejo moje knjige ...
Nekaj naslednjih dni se ne zgodi nič presenetljivega, razen tega, da se poročnik iz svoje pisarne dere na vse in vsakogar, ki pride k njemu.
Vsaj tak občutek imam, saj nenehno bobni ...
Čez dopoldan nimam pravega dela, saj mora Stanoje, preden mi preda nulto stanje, kot je rekel Orel, urediti vse papirje tako, da bodo štimali, zato je več ali manj sam v pisarni.
Mene zato čaka delo pri civilistkah, kot jih kličem, na likalnih strojih.
Vse ženske so starejše, čez petdeset let, le ena je stara kakšnih petintrideset, pa še ta je žena nekega oficirja.
Tako imam sedaj namesto puške v roki likalnik in ta je zares vroč.
To je vroče orožje, ki ga ne obvlada vsak, pa še njegove številke mi ni treba vedeti na pamet ...
Pomlad se je spustila tudi nad kasarno, in kadar sonce pogleda izza oblakov, je kar prijetno toplo.
V vojašnici je mrtvilo, saj se martovci pripravljajo na odhod domov, pa tudi septembarci se jim več ne dajo.
Na fizkulturi zjutraj skoraj nobeden več ne dela vaj, razsulo jutranjih dejavnosti ...
V servisu se ni nič spremenilo, le nova sopotnika sem dobil cigarete in alkohol, bolje rečeno razni domači zvarki na temo rakije, manastirk, klekovač ...
Kljub temu da nisem nikoli kadil, morda tako s prijatelji, je, kot kaže, vojska naredila svoje.
Tako rešim tudi do tri škatle na dan, še posebno takrat, ko sem dežurni.
Ne vem sicer, če je res, ampak nekako lažje prenašam vse skupaj.
Od poročnika naprej pa do smrdljivih nogavic, ki me ponoči spremljajo na hodniku.
Prav prijeten občutek je, ko te spremlja 70 parov škornjev in na njih po dve nogavici z vonjem Armani, ali Gucci.
Ob dveh ponoči še vedno zadolžujemo nove vojake.
Vedno bolj smo nervozni, kar je verjetno posledica utrujenosti.
Če slučajno reče kdo, da mu kaj ni prav, ga doleti salva neprijetnih besed, psovk, tako da tudi ni kaj več dosti poskusov.
Počasi je vsem vse prav, lahko bi delali samo eno številko konfekcije in obutve.
Ko takole gledam te reveže, se spomnim svojega prvega dne, svojega šotorskega krila in pravzaprav lahko ocenim, da sem imel srečo, da sem takrat naletel na Orla, prav tako se spomnim tudi natakarja in se mu še enkrat zahvalim!
Ob treh zaspim kot ubit ...
V nedeljo se prijavim za odhod v mesto, čeprav nisem uspel nobenega od svojih pridobiti za kakšno alkoholno turnejo.
Vsi so namreč zasedeni: bodisi dežurni ali pa na straži.
Kljuka pa ne more iti ven, ker je bil prejšnjo soboto in imajo zato sedaj prednost drugi vojaki.
Edini, ki ga poznam, je Grale, čevljar iz servisa.
Znan je po tem, da ima vedno majhen rdeč tranzistor na ušesu, iz katerega odmevajo folk melodije, narodnjaki.
Ko ga takole gledam, ni videti, da bi bil za kakšno akcijo.
Vseeno se mu pridružim in skupaj ga mahava proti mestu.
Odločim se, da bom preživel prosto popoldne po njegovo, po bosansko.
Vem, da moram upoštevati, da je to poročnikova služba, da tako ali drugače vodi našo četo, pa vendar je vsak človek pod kožo krvav.
Torej bi bilo potrebno med vso to krvjo najti tudi nek mali strdek, nek mali košček dobrote, tolerance, strpnosti, razumevanja in razumnosti, pa vendar tudi ob pomoči najboljših in najmočnejših mikroskopov temu žal ni tako.
Petek je bil zelo težek dan, saj se ni lahko kar tako posloviti od prijateljev, s katerimi si skupaj služil vojaški rok, in to z nekaterimi kar celo leto.
Steklo je kar nekaj solz, čeprav je bilo mnogo govorjenja, pa saj se še vidimo, pa vendar je, realno gledano, vsaj za večino navadnih smrtnikov malo možnosti, da bi se še kdaj srečali, saj je Juga prevelika, pregorata.
Še posebno težko sva se poslovila z Madžarom, dvanajst mesecev je pač zelo dolga doba.
Ko sva se poslavljala, je Madžar, da bi presekal tesnoben molk, rekel, spomni se na lepe trenutke, ko boš zagledal pralni prašek, vem, da se boš spomnil name ...
Jutro je sončno, še bolj sem sončen jaz, ko stojim v obleki, takšni za med ljudi, zadnjič v vrsti in čakam, da me pride Pele pozdravit.
Preseneti me, da vsakega posebej objame in poljubi na lice, vsakemu spusti tudi kakšno besedo v pozdrav.
Večina nas je deležna njegovega znamenitega stavka: »Pazi se žena!«
Torej, Dejan mu je rekel, da je zares pravi urar.
Vrba je bil seveda nad to pohvalo ter enačenjem z urarjem zelo ponosen, saj da mu to reče nekdo, ki je se je šolal v Ameriki.
To pa že ni kar tako.
