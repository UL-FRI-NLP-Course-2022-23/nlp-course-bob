shrani v shrambo
Matjaž Kovačič pozna formulo uspeha: dinamične zamenjave strank
Današnjo potrditev nove uprave NKBM, s katero se - mimogrede - nadaljuje tudi "ženski trend" v mariborskem bančništvu, so pospremili različni, tudi žolčni komentarji.
Na primer: država, ki se v nasprotju z napovedmi ne umika iz gospodarstva, ampak se v njegove pore zažira skozi imenovanja nekompetentnih nadzornih svetov in tudi uprav (naj omenimo le Zavarovalnico Triglav in Slovensko odškodninsko družbo ), je v tem primeru storila prvo pravo potezo.
Drugi ocenjujejo, da bo morala nova uprava banko pravzaprav najprej postaviti na noge, saj je na trgu zdaj tako rekoč ni čutiti, šele na to bo prišla na vrsto možnost privatizacije.
Spet tretji so hudomušni: očitno pravi recept za uspeh ni strokovnost, ampak pravočasna zamenjava strankarske pripadnosti.
Kovačič je pravzaprav edini kader Marjana Podobnika, ki se je vsa ta leta obdržal na položaju.
In še: dinamičnost uprave, ki jo je pri NKBM pogrešal guverner Gaspari, bo morda lahko dala le nova članica; pri Kovačiču je namreč v minulih letih nekako ni bilo zaslediti.
Morda zato, ker je čakal na svojo priložnost.
Zdaj jo je dobil.
