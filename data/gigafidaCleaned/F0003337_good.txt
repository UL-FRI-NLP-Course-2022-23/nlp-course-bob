Kolega Rutar je dober trgovec in razumen človek, ki ve, kaj je lastnina.
In mislim, da mu je tudi jasno, da s trojčkom ne bo nič.
Zato se dogovarjamo o sodelovanju.
Najprej se bomo poskušali sporazumeti o tem, da oboji umaknemo tožbe.
Nato lahko čakamo, da poteče leto dni do nove vloge za dovoljenje vlade.
Obstaja pa tudi možnost, da ta rok prehitimo.
Emona Merkur bi lahko imela v Mercatorju poseben status samostojne pravne osebe z lastno blagovno znamko.
Če do tega ne bo prišlo, bomo pač počakali do januarja.
Skupno domače povpraševanje se je marca v Sloveniji močno povečalo, in sicer za 14,4 odstotka.
K temu so prispevali vsi trije sestavni deli.
Najbolj se je povečalo trošenje prebivalstva, za 20,5 odstotka, najmanj pa naložbe, za 7,7 odstotka.
Po opaznem februarskem povečanju plač v korist širše in ožje države, so se skupne marca izplačane plače krepko povečale tudi v korist zaposlenih v gospodarstvu.
Masa plač v gospodarstvu je poskočila za 3,4 odstotka, medtem ko se je tako v družbenih dejavnostih kot v ožji državni upravi zmanjšala za 0,4 oziroma za 2,7 odstotka.
Ker se industrijske cene pri izdelovalcih celo zmanjšujejo, pritisk plač pa raste, bi nadaljnje naraščanje plač lahko opazno povečalo težave podjetij, saj gre predvsem za izvoznike.
»Triodstotna podražitev najbrž ne bodo zrušili celotnega založništva in ljudje 1. julija letos nehali brati, ker bi se jim ta dejavnost zazdela predraga.
In ker ne bo avtomatične obdavčitve zalog, pač pa se bo obstoječi davek storniral in namesto njega prištel novi davek na dodano vrednost - kar pomeni, da se bodo obstoječe zaloge in knjige v knjigarnah zanesljivo podražile za tri odstotke - bo tudi založniški denarni tok preživel prvi šok,« je prepričan direktor Založbe Vale-Novak Luka Novak.
Knjige, ki jih bodo tiskali po uvedbi DDV, pa bi se morale po njegovih izračunih poceniti vsaj za tri odstotke, če ne več.
Tudi ljubljanska Termoelektrarna-Toplarna (TE-TO) lahko z vladno privolitvijo pridobiva elektriko precej dražje od evropskega povprečja.
Sicer pa podatki kažejo, da je vlada v zadnjih devetih letih ceno elektrike iz posameznih elektrarn določala precej čez palec, očitno na podlagi političnih računic.
Censkih skokov si namreč po mnenju poznavalcev drugače ni mogoče razložiti.
Sarajevo - Vojna in notranje spremembe so naredile svoje, zato je bila vlada Federacije BiH prisiljena občutno revidirati razvojne stopnje in ekonomsko politiko za letošnje leto.
Razmere v srbski entiteti so še slabše, saj so v razsulu, zato se je OHR angažiral za iskanje dodatnih donacij, s katerimi bi podprli proračun vlade Milorada Dodika.
Besni delničarji, ki so praktično izgubili ves svoj denar, vložen v delnice ene najbolj znanih madžarskih bank Postabank (Poštna banka), se pripravljajo, da prvič v sodni praksi države vložijo skupno tožbo proti tej finančni instituciji.
Ob tem, ko je država s pomočjo 156 milijard forintov (780 milijonov dolarjev) lani sanirala banko in s tem ušla polomu, so pozabili na delničarje, katerih »papirji« so čez noč izgubili vso vrednost - njihova vrednost je namreč z deset tisoč forintov (51 dolarjev) padla na vsega pet forintov (0,025 dolarja), kar so te dni potrdili tudi v finančnem ministrstvu.
Poštna banka je že pred nekaj leti veljala za drugo največjo banko na Madžarskem.
Prvi znaki razsula so se pokazali na začetku leta 1997, ko so po govoricah o alarmantnem stanju začeli varčevalci množično dvigati svoje prihranke.
Prepričevanja najvišjih državnih uradnikov so preplašene ljudi pomirila, toda lanska podrobna revizija poslovanja je razkrila nenormalno visoke izgube.
Zaradi potratnosti in slabega poslovanja direkcije Poštne banke je finančno ministrstvo na začetku letošnjega leta vložilo tožbo proti prejšnjemu direktorju banke Gaborju Princzu, ki se še vedno skriva nekje v Avstriji.
Kakih dva tisoč delničarjev Poštne banke se zdaj pripravlja, da po sodni poti dobijo izgubljeno: za svoje delnice zahtevajo 13 do 14 tisoč forintov (55 do 59,5 dolarja).
