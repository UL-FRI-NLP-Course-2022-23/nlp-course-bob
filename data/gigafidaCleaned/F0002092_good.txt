V začetku maja bo na nebu spet zelo nenavadna konstelacija planetov
Od Vietnama prek Aljaske in Langleyja do trenutno neudobnega fotelja v BrusljPobeglega zapornika sta v torek opazila planinca v bivaku pod Košutno
Zakonodajnega napredka za varnejšo rečno plovbo ni, prve žrtve pa že v predsezoni
prihaja
Ne smemo pozabiti turjaških žrtev
Kako neizmerno je upanje in kako silno je hrepenenje človeka, ki stopa iz teme v svetlobo, iz štiriletne zime v prebujeno pomlad, v mesec maj, v mesec cvetja in ljubezni...
Vse se je pripravljalo na praznovanje.
Dekleta so šivala zastavice, fantje so poiskali harmonike, da bi pozdravili osvoboditelje.
Branko Grims se v imenu SDS moti tudi glede razlik v LDS: te se ne dotikajo spoštovanja ustavnega reda, temveč se nanašajo na vprašanje volilnih sistemov.
Po tistem, ko smo med političnimi strankami dolgo iskali konsenzualno in pravno korektno rešitev, smo januarja vložili svoj predlog zakona, ki v nasprotju s predlogom SDS ni pred očmi ljudstva skrival volilnih okrajev in izsiljeval drugih protiustavnih rešitev.
Kasneje nismo zavrnili volilnega sistema, pač pa izsiljevanje z neustreznim zakonskim predlogom SDS.
Da smo imeli še kako prav, kažejo ne le popravki zakona s strani SDS, pač pa tudi živahna ljudska razprava o volilnih okrajih.
Čeprav prvak SDS zatrjuje, da javne obravnave ne potrebujemo, je ravno ta pokazala, da je bilo volilne okraje nujno vključiti v zakon, ne pa jih aklamirati z rogoviljenjem naročenih ploskačev.
Po mnenju Janeza Janše predčasne volitve po zdaj veljavnem zakonu ne bi bile le nelegitimne, ampak tudi nezakonite
Želim verjeti, da se poslanci v polni meri zavedajo odgovornosti, ki so jo prevzeli s svojo odločitvijo in jo morajo nositi do rednih jesenskih volitev.
Do takrat se morajo poslanci ob vseh drugih nalogah končno vendarle izreči o zahtevi ustavnega sodišča in odločiti, po kakšnem volilnem sistemu bodo državljanke in državljani tedaj volili.
Imajo pravico, da to vedo pravočasno.
Gre za uresničevanje njihove najpomembnejše politične pravice.
Kolikor bo pri parlamentarnih strankah obstajala volja, da odločijo o volilnem sistemu, sem se tako kot gotovo tudi vi pripravljen angažirati, da pride do potrebnega soglasja, je še zapisal predsednik Kučan v čestitki izvoljenemu predsedniku vlade Bajuku.
Zavrnitev Drnovškove ponudbe je desnico potisnila na pravcato politično minsko polje, kamor bi stopila, bi lahko počilo.
Predčasne volitve bi Janšo potisnile ali v obljubljeni bojkot ali v izbljuvanje zarečenih besed, oboje bi ga politično pohabilo za daljši čas, morda za vedno.
Izvolitev domnevno najvišje pozicioniranega bančnega uradnika Slovenca je postala za Janšo stvar političnega obstoja, hkrati pa se je bolj kot prostodušnejši zavezniki zavedal nevarnosti nekajmesečne desne vlade.
Bajuk je videti spodoben gospod, toda vodenje evropskega predstavništva banke (mnogo manj imenitne, kot kaže njeno ime), ki v Evropi sploh ne posluje, pač ni referenca, primerljiva z, na primer, Drnovškovimi.
Opozarjanje levih poslancev na Bajukovo emigrantsko nekompetentnost je bilo večkrat na robu okusa (enako kot replike z desne, ki so ga primerjale z zgodovinsko uspešnimi emigranti), vsekakor pa je Bajuk tako politično neizkušen kot strokovno neprepoznaven (njegovo bizarno idejo o razbitju obeh državnih bank na komunalne hranilnice raje benevolentno pozabimo).
V nekaj mesecih vladanja bo Bajukova vlada, če bo sploh izvoljena, težko prevzela odgovornost za ugodne gospodarske razmere, ki trajajo že vsaj pet let, mnogo lažje pa za kakšne avtohtone napake.
Njena največja skušnjava bo sproženje velike kadrovske čistke nad nomenklaturo, po kateri desnica hrepeni že vse od leta 1990.
Seveda ve, da jo bodo levica in njej naklonjeni mediji čakali ravno pri tem, češ, tile desničarji tako in tako ne znajo nič drugega, toda vprašanje je, ali ne bo nebogljena žrtev lastne čudi, tako kot tisti škorpijon iz basni, ki je iz gole objestnosti pičil žabo, ki ga je nesla čez reko.
Deutsche Börse in LSE si bosta lastništvo iX delili v enakih deležih, sedež skupnega podjetja pa bo kljub nemški tehnološki in vodstveni prevladi ostal v Londonu.
Ob današnjem razvoju tehnologij lokacija borznega središča ni več pomembna, vsaj ne zaradi finančnih razlogov, menijo strokovnjaki iz časopisa Wall Street Journal.
Borze niso več prostori, v katerih se srečujejo in sklepajo posle kupci in prodajalci vrednostnih papirjev, saj to lahko zdaj počne vsakdo, kdor premore osebni računalnik in modem.
Zato pa je še vedno pomembno, kje so nastanjeni vrhunski investicijski bankirji, finančni svetovalci, raziskovalne ustanove, odvetniki in računovodje, v tem pa nemški Mainhattan, kot imenujejo Frankfurt, še ne more tekmovati s svetovljanskim Londonom.
Merrill Lynch tako v Londonu zaposluje 6500 ljudi, v Frankfurtu pa samo tristo in celo Deutsche Bank in Dresdner Bank imata več strokovnjakov za investicije v londonskem Cityju kot doma.
Že vojna na Balkanu je prisilila evropske države v vzpostavljanje večjih morskih povezav z Grčijo.
V zadnjem desetletju se je velik del transporta v smeri SalzburgSolun (koridor št. 10) preselil s kopnega na morje.
Od tega so imela največ koristi prav italijanska pristanišča, saj so izkoristila dobro geografsko lego glede na Orient.
Čeprav je na krajše razdalje cestni transport najugodnejši, mu na daljše razdalje morski že kar resno konkurira.
Povprečna razdalja prepeljane tone v cestnem transportu znaša 100 km, v rečnem 270 km, v železniškem 300 km ter v morskem transportu na krajše razdalje 1385 km.
Morski transport na krajše razdalje je lahko učinkovit samo, če je dobro povezan s cestno in železniško infrastrukturo.
Brez dobre logistične povezave je njegova učinkovitost minimalna.
Skupni izvoz blaga in storitev se je lani v primerjavi z letom prej po podatkih v ekonomskem ogledalu ZMAR realno povečal za 2,7 odstotka, uvoz pa je bil realno večji kar za 7,9 odstotka.
Ob tem se je izvoz blaga povečal za 3,9 odstotka, uvoz blaga kar za 8,2 odstotka, izvoz storitev se je zmanjšal za 2,5 odstotka, uvoz storitev pa se je povečal za 6 odstotkov.
Posledica teh rezultatov je bil blagovni primanjkljaj, ki se je lani, merjen v ameriških dolarjih, v primerjavi z letom 1998 nominalno povečal kar za 49,3 odstotka.
Vzroki za takšen blagovni primanjkljaj so v glavnem znani.
Na uvozni strani je uvedba davka na dodano vrednost povzročila drastičen porast uvoza blaga.
Mesec pred uvedbo DDV je bil tako blagovni primanjkljaj celo največji po letu 1992.
Realno rast uvoza pa je spodbudila tudi živahna investicijska dejavnost (uvoz proizvodov za investicije se je povečal za 16,2 odstotka), predvsem nakupi strojev in naprav, namenjenih prestrukturiranju gospodarstva.
Tako blagovni primanjkljaj vsaj delno lahko imenujemo kot razvojni deficit.
Pri življenjskem zavarovanju je zavarovalnica Generali kar druga v Evropi.
To visoko uvrstitev je dosegla v zadnjih štirih mesecih.
Na skupščini so v glavnem podprli program za naprej, ki je usmerjen v vrsto naložb, priporoča pa tudi intenzivnejše sodelovanje pri bančnih operacijah.
Program je deloma nov, saj so se Generali, kakor kaže, odločili za odcepitev od italijanske v bistvu poldržavne ustanove Mediobanca, ki se ukvarja zlasti z naložbami.
Skratka, v politiki tržaške zavarovalnice ni bilo dovolj sodobnega dinamizma.
Generali imajo že nekaj let objektivno možnost, da se približajo AXI, toda razdalja med njima je še zmeraj velika, opozarjajo tudi pri Banca d'Italia.
Zdaj pa je silnica globalizacije očitno začela delovati tudi pri družbi Generali.
Skupščina je potrdila nove programe.
Kadrovsko, ugotavljajo poznavalci, je začelo prihajati do značilnih premikov.
Odnosi med predsednikom družbe Alfonsom Desiatom, in najstarejšim delegatom Gianfrancom Guttyjem so še zmeraj na videz vzorni, v bistvu pa je med njima globok prepad; Gutty je namreč še zmeraj zaupnik Mediobance v Trstu, Desiata pa si že ves čas prizadeva za odmik od te osrednje italijanske bančne ustanove.
Tistemu, ki bi rad blokiral hrvaške ceste, so zagotovo že zablokirali možgani, se je na grožnje desničarjev odzval predsednik Stipe Mesić in jih označil za pustolovce.
Pri tem se je vprašal, kako to, da niso zaprli cest, ko je Miroslav Kutle pokupil 170 podjetij, zakaj jih niso zaprli zaradi vsega, kar je uničilo hrvaško gospodarstvo.
Po prepričanju ministra hrvaških branilcev v sedanji vladi Ivice Pančića gre za peščico ljudi, ki se še niso zavedeli, da je Hrvaška demokratska skupnost izgubila oblast in da njihovih zaščitnikov ni več.
Za liberalca Dražena Budišo so Liovićeve in Đapićeve grožnje zelo nevarne.
Kaj takega bi morali po njegovem prepričanju odločno preprečiti.
V najnovejši številki francoskega satiričnega tednika Le Canard en-chaine se je Le Pen pojavil v vsej svoji nagoti.
V resnici šef nacionalistov vidi sebe kot mučenca, ki ga je politična elita postavila na led.
Menil je, da bo članstvo stranke zaradi te žalitve najostreje protestiralo že na kongresu.
Kaj več kapitala za obnavljanje ugleda temu populistu tudi ni preostalo, kaj šele za napad na vladajoče socialiste in premiera Jospina: nemoten razvoj gospodarstva in nazadovanje brezposelnosti v Franciji sta zelo zmanjšala število tistih, ki niso zadovoljni s sedanjo vlado.
Tudi večna Le Penova tema (priseljenci) med ljudmi ne vžge več.
Jugoslovanskega dinarja ne bodo ukinili s predpisi.
Dinar bo ostal v obtoku kot vsaka druga tuja valuta, je hladno izjavil Božidar Gazivoda, predsednik denarnega sveta Črne gore.
Toda dinar bodo z denarnega trga izrinile ekonomske zakonitosti.
Od novembrske uvedbe nemške marke kot vzporedne valute je dinar pospešeno pehal v primerjavi z močnejšo valuto.
V šestih mesecih od njene uvedbe je bilo v obtoku desetkrat več mark kot dinarjev, in to kljub izrednim naporom Beograda, da bi Črno goro preplavil z nevrednimi, na novo natisnjenimi bankovci iz tiskarne na Topčideru.
Kot je povedal Gazivoda, bodo s slovesom dinarja s črnogorskega trga oblasti v Beogradu dokončno ostale brez glavnega orožja, s katerim že dlje časa želijo gospodarsko uničiti manjšo od obeh jugoslovanskih republik.
Gospodarsko samostojnost pa še poudarja osnutek zakona o banki Črne gore, ki ga je oblikoval denarni svet Črne gore.
Ta zakon namesto Narodne banke Jugoslavije vzpostavlja centralno banko Črne gore, ki bo oblikovala denarno politiko republike.
Po obstoječi inačici osnutka zakona bo centralna banka Črne gore povsem neodvisna ustanova, ki bo odgovarjala za denarno politiko, ta pa bo temeljila na nemški marki kot denarni enoti, sredstvu plačevanja in valuti za državne rezerve vse do uvedbe evra.
Oblasti v Podgorici so črnogorsko pravoslavno cerkev priznale preteklega januarja.
Črnogorski predsednik je tako v borbi za samostojnost poleg jugoslovanskega predsednika Slobodana Miloševića dobil še enega gorečega sovražnika.
Toda zgodbe s tem še ni konec.
Takoj po pretepu je sekretar Jugoslovanske združene levice, Ivan Marković sporočil, da je skupina nasilnežev s fašističnim zaščitnim znakom Odpor napadla nekaj članov njegove stranke in na enega tudi streljala.
Pri tem naj bi bil huje ranjen Saša Lazić.
Tisti, ki so bili vsemu priča, vedo povedati, da so imeli lahko pištolo le tisti, ki so varovali Marka Miloševića, se pravi brata Milan in Saša Lazić.
Precej zastarela zgodba o omejevanju jedrskih nabojev in precej cinična razprava o jedrskih poskusih sta zanimivi predvsem zaradi dvojega.
Članice jedrskega kluba, uradno jih je pet, so začele zagovarjati prepoved jedrskih poskusov šele potem, ko so jih uradno opravile že kakšnih 2000.
Razpravo so sprožile zdaj, ko so si že pripravile posebne, računalniško podprte sisteme za navidezno preizkušanje jedrskih nabojev, kar jim omogoča odkrivanje novih skrivnosti jedrskega razpada in izdelavo še bolj morilskih bomb.
Eksperimentiranja je veliko, znanja za nove načrte še več.
Ne nazadnje pa sporazum o zmanjšanju števila jedrskih nabojev s šest na tri ali dva tisoč, morda celo na tisoč na velesilo, sicer res zveni ohrabrujoče, če pri tem ne pomislimo, da bi 6000 bomb lahko stokrat uničilo vse življenje na Zemlji (govorimo na pamet), skrčena orožarna pa samo dvajsetkrat ali tridesetkrat.
Nekakšen odgovor na to vprašanje si lahko preberemo v omenjenih vojaških doktrinah.
Najprej je Nato lansko pomlad, ko se je spominjal svoje petdesetletnice, v svojo doktrino zapisal, da si pridržuje pravico, da v skrajnem primeru prvi seže po jedrskem orožju.
Pred nekaj dnevi pa smo zvedeli, da je tudi novi ruski predsednik Vladimir Putin podpisal novo doktrino, v kateri prav tako piše, da lahko Rusija v skrajnem primeru prva uporabi svoje jedrsko orožje.
Če ne gre za propagando, podobno tisti o izkrcanju na Mesecu, potem imata oba vodilna predstavnika dovčerajšnjih blokov res takšna sistema za obrambo pred jedrskim napadom.
To ne bi bilo slabo, toda težava je v tem, da je doslej še vsakemu odkritju kakšnega učinkovitega ščita pred napadom, pa četudi je bil tak ščit tankovski oklep, nevidno letalo ali kaj podobnega, sledilo iskanje orožja, ki bo sposobno prebiti tak ščit.
Vsakokrat bolj morilskega orožja, kot je bilo prejšnje.
MANILA, 4. Jug Filipinov je zajel najhujši val nasilja v zadnjih letih.
Mnoge uporniške skupine so skupaj zajele več kot sto ljudi, na letališča izstreljujejo granate in podtikajo bombe.
Samo včeraj je islamska osvobodilna fronta Moro sporočila, da je blizu mesta Cotabato ugrabila 70 ljudi.
Nevenka Fajdiga: Stanovanjski sklad prodaja objekt, ker gostinstvo ni naša dejavnost
Toča uničila tulipane v Mozirskem gaju
Konec lanskega leta je Istrabenz, ki je bil lastnik samo dobro leto, stavbo prodal Stanovanjskemu skladu koprske mestne občine po knjigovodski vrednosti 37 milijonov tolarjev.
Stavbo je prodal brez obvestila in mimo vseh dogovorov in pogodb, ki smo jih sklenili.
V objekt smo vložili veliko lastnih sredstev, o vračilu pa Istrabenz noče niti slišati.
Zato bomo ocenjeno škodo, ki po oceni sodno zapriseženih cenilcev znaša 323 milijonov tolarjev, izterjali s pomočjo sodišča, nam je povedal Ivan Vinčec, direktor podjetja Dom d.o.o., ki je bilo do konca lanskega leta upravnik Tomosovega bloka.
Dodal je še, da je bil celoten projekt prenove stolpnice vreden skoraj dve milijardi tolarjev.
RAVNE NA KOROŠKEM, 4. V okviru podjetja B.&Z. Inženiring za izobraževanje, svetovanje in raziskave deluje že drugo leto na Prežihovi 7 na Ravnah Klub brezposelnih, kjer se srečujejo ljudje iz Mežiške doline, ki so izgubili delo.
Dejavnost kluba usmerjata mentorici Barbara Sušnik, socialna delavka, in Irena Jalšovec.
Klub brezposelnih pa se je doslej javnosti predstavil s številnimi razstavami likovnih in ročnih del.
V majhni sobici na Prežihovi 7 je vse polno dekorativnih in uporabnih predmetov, ki pripovedujejo o tem, da znajo brezposelni marsikaj izdelati, po njihovem znanju in sposobnostih pa skoraj nihče ne povprašuje, saj prihajajo v klub predvsem tisti, ki so dolgotrajno brezposelni.
Klub je odprt vsak delovni dan od 8. do 18. ure, na mesec pa se zvrsti okoli 150 obiskov.
Klubska soba je premajhna, da bi v njej lahko opravljali kakršno koli dejavnost, zato je to bolj kraj za pogovor o tem, kaj bi počeli in kako bi našli delo.
Vmes doma slikajo, pletejo, izdelujejo čestitke, gredo kam skupaj na izlet.
Barbara Sušnik je povedala, da dejavnosti kluba brezposelnih ne financira nihče, za izdelke pa jim tukajšnja podjetja prijazno odstopijo material.
Klubovci bodo v kratkem spet opozorili nase z razstavo svojih izdelkov v koroški osrednji knjižnici dr. Franca Sušnika, sicer pa nimajo velikih načrtov.
-krat so se na vožnjo odpravili reševalci.
Prepeljali so 40 poškodovancev in 18 ljudi z notranjimi obolenji, dve bodoči mamici pa so odpeljali v porodnišnico.
Po nekega bolnika so se tokrat odpeljali celo do Čakovca.
LJUBLJANA, 4. Topli dnevi in veliko dežja vplivajo tudi na to, da trava raste veliko hitreje kot običajno.
Tako so komunalci in upravljalci stanovanjskih naselij, ki travo kosijo, polno zaposleni, po mestnih zelenicah pa prijetno diši po sveže pokošeni travi.
Medtem ko ima delovna enota Rast pri KPL natančno določena območja, za katera je zadolžena, pa se pri upravljalcih nekoliko zapleta, saj nekateri stanovalci niso pripravljeni plačevati košnje, z izgovorom, naj za to poskrbi kar mestna občina.
Pomagali beguncem, ljudem v stiski in starejšim
LJUBLJANA, 4. Ameriška veleposlanica v Sloveniji Nancy Ely-Raphel je včeraj sprejela dobitnici nagrad svetovnega programa Vizionarji novega tisočletja, Jožico Zupančič in Aleksandro Radović.
Program sta v sodelovanju z Unescom pripravili korporacija McDonald's in družba Walt Disney, njegov namen pa je bil v več kot devetdesetih državah poiskati in nagraditi tiste mlade ljudi, ki sprožajo spremembe v svojem okolju.
Ljubljanski vrtci se prilagajajo vedno bolj razvlečenemu delavniku staršev
V zaporu sem srečal razvpitega Jimmyja McCarthyja, imenovanega Mac.
Razvpitega zato, ker je ukradel poldrugi milijon dolarjev.
Zaprli so ga in ga obsodili, vendar denarja niso našli.
Ko so me namestili v njegovo celico, je bil zaprt že sedemnajst let.
Dobil je dosmrtno ječo.
Zaporniki so ga spoštovali, zato sem bil zelo počaščen, ko me je izbral za prijatelja.
Občudoval sem ga, ker je bil trden kot skala.
Nikoli ni popuščal.
Najboljši dokaz za to je, da ni izdal kraja, kamor je skril denar.
Čeprav je vedel, da nikoli več ne bo zapustil jetniške celice, ni bil nikoli slabe volje.
Je še živ? se je zasmejala in pokazala nekaj lukenj v dlesnih.
Vstopite.
Najbrž ste bili tudi vi tam notri.
Ne skrbite, navajena sem takšnih.
Z enim od vas sem se poročila.
Milijon dolarjev!? je končno bleknila.
Z materjo sva bili vedno prepričani, da ni pri pravi in zdaj je to dokazano.
Ubogi Mac, sem žalostno premišljeval.
V zaporu gnije zaradi tako nehvaležnega bitja.
Mračilo se je že, ko sva odšla po denar.
Znamenje, ki naj bi ga iskal, je bila ogromna lipa na praznem prostoru, ki ga je Mandy poznala.
Bedno smo živeli, ko sem se hodila tja igrat, mi je spotoma pripovedovala.
Kljub temu sem bila takrat srečna.
Velikokrat sem sedela pod tisto lipo z Jimmyjem in pripovedoval ni je o vitezih in zmajih...
Tako, skoraj tam sva.
Samo še po klancu morava dol.
Losangeleški policisti so priprli njenega nekdanjega moža in nekdanjega zaročenca
Zdaj se ljudje spet zanimajo zanjo, tokrat zaradi izsiljevanja.
Losangeleški policisti so priprli njenega nekdanjega moža in nekdanjega zaročenca, ki sta jo hotela skupaj z nekim odvetnikom izsiljevati in ji pobrati denar.
Vsi trije so ji zagrozili, da bodo ameriškim obrekljivim revijam razkrili nekaj neprijetnih podrobnosti iz njenega življenja.
Ogroženi kiti so rešeni
Tokrat bo šlo za precej več kot samo za opazovanje zvezd.
V vesolju namreč melje izredno precizno kolesje, ki utegne vplivati tudi na dogajanje na Zemlji.
Zemlja z Luno, za Soncem pa se v vrsto poravnava pet planetov, ki bodo najbolj poravnani prve dni maja.
Strokovnjaki se bojijo, da utegne ta konstelacija delovati kot energetski lijak in na Zemlji sprožiti kakšno naravno nesrečo.
Dandanes sedimo pred monitorjem in sunkovito sučemo igralno palico, pred tisoč leti pa so srepo zrli v igralno desko in premikali figure, metali kocke...
Človek se igra že nešteto stoletij, načini, s katerimi si je krajšal čas, pa so se spreminjali glede na razvoj.
Na http://library.advanced.org/26408/ se ukvarjajo z zgodovinskimi igrami, igranje podajajo z matematičnimi in psihološkimi razlagami, najboljše od vsega pa je, da se lahko tudi sami naučite katero od pradavnih iger.
Ne bo vam dolgčas!
Včasih so bile kočije lesene in možje železni.
"Nikakor," je odvrnil John Grant.
"Prepričan pa sem, da še niste preživeli otrokove smrti."
Vstal je in primaknil svoj stol tesno k njenemu.
"Prosim, pustite, da vam pomagam, Marie.
Moja mati vas ravno tako ceni kot jaz."
Vaška situla velja za največjo umetnino na Slovenskem in za najkvalitetnejši spomenik situlske umetnosti pri nas.
Leta 1882 jo je našel kmet Janez Grilc, ljubitelj starin na ledini Nad Lazom ob poti na Slemško.
Po bližnjih Vačah so jo poimenovali.
Izdelali pa v 5. stoletju pred našim štetjem.
To vedro iz bronaste pločevine meri v višino 23,8 cm, vanj so vtolčeni prizori iz vsakdanjega življenja, od vojščakov do sužnjev, rokoborcev itd.
Gre za veliko umetniško delo, nanj bi morali pazili kot na punčico v očesu, zato jo le redkokdaj posojajo za kako razstavo, izjema je bila razstava o etruščanih v Parizu, na katero je Drago Svoljšak odnesel tri zabojnike.
V enem teh je bila vaška situla, skrbno shranjena, v drugem trinožnik iz novega mesta in v tretjem uvožena etruščanska posoda.
Spahija ima enak okus kot Sagadin
Do sprememb je prišlo tudi v vodstvu zbora.
Igorja Zajca je na predsedniškem stolčku zamenjal Velenjčan Borut Meh, ki bo pomoč iskal pri Janezu Bukovniku.
Manj sreče imajo nordijci pri iskanju novega direktorja.
Do naslednje seje so tako predlagali interni razpis, vendar o imenih zaenkrat še ni bilo govora.
Te naj bi predlagali kar klubi.
Veliko več vroče krvi je povzročila razprava na temo prekrivanja novih skakalnic pri nas s plastično maso.
Velenje je namreč zaradi dograditve 90-metrske naprave naknadno dobilo prednost pred ostalimi kraji, kjer načrtujejo manjše skakalnice, kar je seveda nekatere kandidate zelo razhudilo.
Trenutno je pomembneje, da hitro dobimo dober poletni vadbeni center.
Naši tekmovalci vsako leto naredijo na tisoče nepotrebnih kilometrov.
To moramo preprečiti.
Pozabiti je treba na lokalne interese.
Gre za dobro skakanja pri nas, je povedal nekdanji direktor nordijskih reprezentanc Ljubo Jasnič.
Prva plastična 90-metrska naprava bo tako najbrž zgrajena v Velenju, načrtujejo pa jo tudi v Mislinju in Kranju, kar je znova razburkalo razpravo o smotrnosti naložb...
Junak tekme je bil mladi španski reprezentant Miguel Angel Angulo, ki je dosegel dva gola.
Valencia je kar dva gola dosegla v sodnikovem podaljšku, prvega iz enajstmetrovke, drugega po lepi akciji.
Zadnja tri moštva so že izpadla v drugo ligo.
Tipično tarnanje iz obdobja pred množičnimi pohodi na tržaški Ponte Rosso, ko je bil velik zadetek priti do tako imenovanega šuškavca, dežnega plašča iz umetne snovi.
Te so v kraje osrednje Slovenije švercali prebivalci obmejnih območij, ki so imeli maloobmejne dovolilnice.
Konfekcija je bila dolgočasna (imel si srečo, če si bil po jusu jugoslovanskem standardu), za kaj boljšega pa denarja ni bilo.
Danes celo uveljavljene trgovine s tradicijo od živilskih do tehničnih naseljujejo trgovci s tekstilom.
Jesse je narkoman, ki roma po ulicah Hollywooda in je neke noči priča srditemu prepiru med dvema moškima.
Ko se možakarja oddaljita, opazi kovček, poln denarja, in ga brez pomislekov vzame.
Takoj odplača stare dolgove in odpotuje v domači kraj, kjer ga pričakata mladostna prijatelja Morgan in Steve, s katerima so si pred dvajsetimi leti obljubili večno prijateljstvo.
V mesto pa zanese tudi jeznega Marshalla Boltona, lastnika kovčka, ki je za povrh še zloglasni preprodajalec mamil.
Seveda išče Jesseja in svoj denar.
Zdaj se morajo Jesse, Morgan in Steve odločiti, ali njihova obljuba izpred dvajsetih let še drži, kajti Marshall je pripravljen dobro plačati, da bi našel, po kar je prišel.
12.15Tedenski izbor: Svet poroča
14.00 Čezmejna TV, poskusne oddaje T3 FJK - Deželne vesti - 14.20 Euronews - 14.40 Anteprima, predstavitev TV programov - 14.45 Scoop, nadaljevanka; igrata Macha Grenon, Roy Dupuis - 15.30 Nogomet: Champions League. polfinale Real Madrid - Bayern M., posnetek - 17.10 Menjaj kanal!
No Limits z Witz Orchestra - 17.30 Ostanki starega Rima v Beneventu, dokumentarni film; režija Vittorio Armentano - 18.00 Program v slovenskem jeziku - Pomagajmo si - 18.30 Minute za...
- 18.45 Primorska kronika - 19.00 Vsedanes - TV dnevnik - Anteprima, predstavitev TV programov - 19.30 Gugalnica, otroška oddaja - 20.00 Četrtkova športna oddaja - 20.30 Hokej na ledu: Svetovno prvenstvo skupina A St. Peterburg: Finska - Slovaška, posnetek - 22.00 Vsedanes - TV dnevnik - 22.30 Program v slovenskem jeziku - Primorska kronika - 22.45 Halo, izzvani ste - 23.30 Čezmejna TV, poskusne oddaje T3 - TV dnevnik v slovenskem jeziku
12.00 Ponovitve - 13.40 Monoplus - 14.25 Poslovni klub - 14.55 Povabilo v gledališče - 17.15 Šport - 18.15 M magazin - 19.30 Glasba - 20.10 Ni imena na vratih, izraelski film - 21.50 Šport danes - 22.00 Hišice v cvetju, serija - 22.45 Dražen Zečić in gostje - 23.25 3 plus
(Aloha SummeR), am. komedija, 1987 - 13.05 Make-up in pištole - 14.10 Prisrčna agentka - 15.10 Cagney in Lacey - 16.10 Ulice San Francisca - 17.15 K1 Poročila - 17.25 Angel na Zemlji - 18.25 Pojdi na vse!
Za današnji dan lahko napovemo veliko sonca.
Vendar ne bo odveč dežnik v torbici, saj lahko popoldne pričakujemo mokro presenečenje z neba.
Težko bodo dihali predvsem srčni bolniki in vsi, ki imajo povišan krvni tlak.
Morda bo za njih bolje, da se zadržujejo v senci ali bolj hladnem prostoru.
Vendar pazite, da ne boste sedeli na prepihu, saj lahko zaradi njega pričakujete nove težave.
Ljubitelji dobre hrane naj te dni malo pazijo, kaj jejo.
Hudi prekrški bodo povzročili kolike.
Hujšanje po luni se bo začelo danes ob 6.12.
Nadaljnjih 24 ur bo treba vztrajati samo ob vodi in nesladkanem čaju.
Do okvare je prišlo približno 60 kilometrov vzhodno od brniškega letališča.
Pilot je na višini tri tisoč metrov zaznal okvaro na motorju, ker mu je nenadoma izteklo olje.
Motor se je začel pregrevati, zato ga je pilot izključil in začel jadrati.
Tik pred pristankom je pilot ponovno zagnal motor in varno pristal na vzletno-pristajalni stezi.
Letalski mehanik je na kraju dogodka ugotovil, da je olje izteklo zaradi počene cevi do oljnega filtra.
Okvare na letalu ni bilo mogoče odpraviti, zato bo letalo na letališču ostalo do odprave okvare.
Romunske državljane pa so proti Italiji odpeljali z reševalnim vozilom.
Tisti, ki snemanje kviza za oddajo Lepo je biti milijonar spremljajo v studiu, pravijo, da se tudi v zakulisju včasih dogajajo prav zanimive stvari.
V predzadnji oddaji je sodeloval brezposelni tekmovalec Miran, ki si je verjetno tudi zato takoj pridobil naklonjenost občinstva v studiu.
