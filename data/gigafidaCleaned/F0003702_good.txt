Varnostniki se po zaprtem območju mesta prevažajo z avtomobili in bolj kakor za morebitnimi nepridipravi oprezajo za poletno oblečenimi deklinami.
Starši so medtem primorani otroke varovati pred zgoščenim prometom vozil, ki bi morala skrbeti za večjo varnost, ne pa povzročati dodatnih nevarnosti.
Mladostniki se najbolj navdušujejo nad športom, zato ni manjkalo športnih dejavnosti.
»Prijetno smo bili presenečeni, ko smo spoznali, da bo raft ves čas zaseden«, je povedal Jože Velec.
Tako je Rafting klub Maribor nagradil najboljšo skupino fantov in tudi deklet s spustom po eni od slovenskih rek.
Dobro je bil obiskan tudi tečaj potapljanja, na katerem so mladi spoznali vse pasti in nevarnosti potapljanja na dah.
Pletarski mojster Adi Toplak jih je uvedel v skrivnosti izdelovanja košar in drugih pletenih izdelkov, na delavnicah so učili še izdelovanja ogrlic in cvetličnih aranžmajev.
Svoje umetnine so predzadnji dan letovanja prodali na dražbi; simboličen izkupiček pa namenili za urejanje otroških igrišč.
