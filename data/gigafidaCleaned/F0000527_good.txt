Vsekakor Slovenija sama sebe ne more zavarovati pred nobeno od sosednjih držav.
Nimamo niti človeškega in finančnega potenciala za kaj takšnega.
To nima niti smisla.
Se pravi, da država ne bi mogla vzdrževati profesionalne vojske?
Politika je v vojsko prišla skozi velika vrata, ko je Janša prevzel drugi mandat, januarja '93.
Pred tem je bila v ospredju stroka.
Bil sem zelo počaščen, ko me je gospod Janša v prvem mandatu nekajkrat ob določenih problemih vprašal, kaj menim, in je moje predloge tudi spoštoval.
Eden takih je tudi ta, da nimamo vojaške akademije.
Kasneje ni bil več dovzeten za stroko, ampak za nekaj ljudi okoli sebe, ki so mu bili zvesti, in iz tega je nastala skupina, imenovana para Vomo, skupina trinajstih zaupnih.
To opisuje tudi Troha - nočno kroženje helikopterjev nad ministrstvom in tako naprej.
Tako govorijo gospodje iz operativnega poveljstva v Kranju, s katerimi sem imel priložnost sodelovati v zadnjih nekaj mesecih.
Menda sta se vozila skupaj z načelnikom generalštaba.
Mislim, da vam je to povedal dr. Bebler in temu se popolnoma pridružujem.
Slovenska vojska je kopenska vojska.
Letalstvu dajemo prekomeren poudarek in mislim, da je tudi načelnik Podbregar pripomogel k temu, največ pa minister Kacin kot ljubitelj letalstva.
Mislim, da gre preveč denarja za letalstvo, ki v funkciji boja in usposabljanja v Sloveniji ne pomeni veliko.
Sploh pa ne ta sredstva, ki jih imamo - pilatusi PC 6.
To je metanje denarja skozi okno.
Zelo zanimivo je, da jaz nisem napredoval.
Pet let in pol sem bil v Slovenski vojski na brigadirskem položaju, na treh različnih položajih - predstojnik oddelka za učne zadeve, predstojnik centra za strateške študije, predstojnik Centra vojaških šol.
Ostali na teh položajih so napredovali.
Ko sem vprašal, zakaj ne jaz, so dejali, da v zakonu piše lahko dobi, ne pa mora dobiti.
To se pravi, da zakon tolmačijo, kakor komu ustreza.
Nisem posebej razočaran, da čina brigadirja nisem dobil, čeprav bi bilo čisto logično.
Ko je minister Turnšek že želel podpisati moje imenovanje v brigadirski čin, je v njegov kabinet menda stopil Teodor Geršak in rekel, ne, Gorjanc pa ne more biti brigadir.
To se pravi, da so merila čisto osebna.
Kaj menite o trditvah majorja Trohe?
