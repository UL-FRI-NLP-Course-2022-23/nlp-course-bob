Vsak politik bi moral imeti vsaj eno kravo
Vmes ste izgubili jugoslovanski, arabski in velik del ruskega trga?
Zelo dolgo pa ste delali z izgubo?
Bili so najlepši meseci za gradbeno delo, junij, julij, avgust, september.
Imate mašine, delati pa ne morete.
Hodil sem gor in dol - kako naj še zmanjšam število zaposlenih, da v firmi ne bo cirkusa.
Morate me razumeti.
Direktor je v enakem položaju kot doktor Drnovšek.
Lovi ravnotežje.
Na eni strani ima socialni mir, na drugi pa gospodarsko rast.
Tudi SCT sociala stane, da ne bo kdo mislil, da ne.
Marjan Podobnik misli, da smo denar poskrili, mi pa smo ga potrebovali za plače.
Da bi ostali zaposleni vsi, pa denarja ni bilo dovolj.
Jasno, ljudi lahko mečejo na cesto samo ta rdeči, ta črni ne.
Ko je šel moj sošolec dr. Jože Duhovnik za direktorja v Litostroj, sem mu rekel, naj tja ne hodi, da tam ne bo nikoli uspel, ker so to Titovi zavodi, on pa s klasično gimnazijo in ta črn.
Ni boga, ki bi mu lahko pomagal.
Korenine so premočne.
Jaz, ki sem nosil modro obleko skoraj deset let in sem imel hlače na kolenih zlepljene od nafte, lahko pomirim ljudi ali pa jih odpustim.
Točno vem, kako dihajo.
Ko sem pri svojih tridesetih letih prišel za direktorja v Mehanične delavnice, prej pa sem delal v Nemčiji, sem rekel, da je treba priti vsako soboto eno uro prej, da se sčistijo mašine.
Enega sem potem vprašal, ali jo je sčistil.
Ja, je rekel.
Šel sem z roko po njej, in ga s tistim, kar je ostalo na njej, pomazal po obrazu.
In vsi delavci so naslednji delovni dan štrajkali.
Mulc sem bil, pa se jih 68 zmetal na cesto, vsem pa drugim pa pri plači odbil za eno uro.
Vi se smejete!
(Se nagne naprej, s tisto svojo znamenito, malo naprej štrlečo brado in z ne preveč zadovoljnim izrazom).
Dobil sem tožbo proti kralju Huseinu zaradi zapadle terjatve v višini 6,7 milijona dolarjev.
Polovica je plačana, druga bo konec leta.
Od države bi moral dobiti nagrado, ne pa da me preganjajo zaradi nekega podpisa zaradi najema stanovanja, vrednega 46.800 mark.
Je naključje, da sta Jože Brodnik in Igor Zajec, včasih vaša namestnika, šef Darsa in državni sekretar na prometnem ministrstvu?
Investitor, kar Dars je, mora nastopati kot investitor.
To je logično.
To bodo drugi povedali.
Včasih je prišel na nogometno tekmo, ker ima rad nogomet.
Srečal sem se z njim.
Vedno sva se normalno pogovarjala in sploh mi ni jasno, zakaj je prišlo do vsega tega, kar se je dogajalo v zadnjih mesecih.
Z njim se nisem nikoli kregal, niti pod razno, tudi s Sonjo Bukovčevo ne.
Mogoče sem malce bolj glasen, temperamenten.
Imam kri B 1.
Saj veste, kaj je to.
Z doktorjem imam zelo dobre odnose.
Kadar sem se hotel pogovarjati z njim o strateških vprašanjih, je imel vedno čas.
Nikoli ni rekel, da me ne bo sprejel.
Gospod Zidar, revizijski pregled glede oškodovanja družbenega premoženja v vašem podjetju, končan konec leta 1995, je šel mimo nenavadno mirno, čeprav so inšpektorji ugotovili za 2,6 milijarde tolarjev oškodovanja.
To je bil zelo velik znesek.
Je.
Naredil pa sem kiks.
Tisti dan sem peljal družino v Čateške toplice.
Mislim sem oditi nazaj, da bi sprejel revizorje.
To sem že večkrat naredil.
Žena se matra kot tlačan dan in noč, še tistih par dni dopusta nisem z njo.
Takrat nisem šel nazaj.
To je bil res velik kiks.
To so mi zamerili - da sem visok, da nočem z njimi debatirati.
Mogoče so se me zato pozneje hoteli rešiti in so se povezali z zunanjimi.
Jaz pa sem jim povedal, da bom direktor toliko časa, kolikor bom hotel.
Mladini ste prejšnji teden dali izjavo, da se je gospa Boža Grešovnik za pomoč ljudski stranki po lastnih besedah obrnila s pooblastilom svojega predsednika in da vam je obljubila pomoč pri drugem soglasju.
Imate še kakšen dokaz, razen lastne besede?
Ste član udbomafije?
Dokler bom pri moči, ja.
Po fizičnih testih mi zdravniki pripisujejo, da sem star med 30 in 40 let.
Vas revizije spravljajo ob živce?
Imam dve lepi hčerki in pet vnukov.
To sem povedal že tudi na sodišču.
Dobil pa sem tudi priznanje nemške zbornice, ker delam tam.
Lahko ga greva pogledat.
Tole pa le napišite: vsak politik bi moral imeti vsaj eno kravo.
