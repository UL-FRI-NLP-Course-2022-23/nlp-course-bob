Opisuje najrazličnejše vrste sladkovodnih, somorničnih in morskih akvarijev ter najpomembnejše biološke, kemične in fizikalne pogoje, na katerih temelji ekološko ravnovesje tega majhnega umetnega življenjskega okolja.
Izvedeli boste, kako pomembne lastnosti so trdota in temperatura, slanost, svetloba in senca, kroženje dušika in še marsikaj, kar je življenjsko pomembno, a odvisno od dobrega akvarista.
graniti 12#23, 13
hitala 122
kljunata ščukica, mala 103
kolmež, pravi 202
tenčičarski moli 100
Akvaristika se je v zadnjih desetletjih neverjetno hitro razvijala in doba okroglih, z vodo napolnjenih posod za zlate ribice je že zdavnaj minila.
Današnji akvariji so seveda dosti bolj izpopolnjeni in posnemajo košček naravnega življenjskega okolja, v katerem je treba neprestano ohranjati kar najbolj usklajeno ekološko ravnovesje.
V naravi potekajo življenjski procesi po določenih stalnih zakonitostih, tako da se ekološko ravnovesje ves čas rahlo spreminja in spet uravnava z mnogimi nasprotujočimi si kemičnimi in fizikalnimi procesi.
Akvaristi morajo kar najbolje poznati ekološka dogajanja in jih po možnosti poustvariti tudi v majhnem življenjskem okolju akvarija, ki je večinoma prenaseljen z rastlinami in živalmi.
V akvariju ne delujejo številni naravni mehanizmi za uravnavanje ekološkega ravnovesja, zato mora akvarist nadzirati vse razmere in usmerjati mnoga dogajanja v poustvarjenem majhnem koščku narave.
Vendar je njegova vsemogočnost le navidezna in uspešna samo, kadar so življenjske razmere v akvariju zelo podobne naravnim.
Vsako preveliko odstopanje od tega ima zelo hude posledice in lahko v skrajnem primeru povzroči propad akvarija in vseh njegovih prebivalcev.
Akvarij za gojenje amazonskih rib je v zobozdravniški ordinaciji nasproti pacientovega stola. /puščica dol/
– akvarijski vodi primešamo bolj kislo vodo;
– zmanjšamo moč mešanja in prezračevanja vode.
Ogljikov dioksid se bo tako počasneje izločal iz vode in dajal vodi kislo reakcijo.
Pri zmanjševanju prezračevanja moramo biti previdni, kajti s tem zmanjšamo tudi raztapljanje kisika v vodi;
Preveč mehko vodo napravimo tršo s primešanjem naravne vode z večjo trdotno stopnjo; take vode je pri nas skoraj povsod v izobilju in jo je zato laže dobiti kot mehko vodo.
Namesto trde vode lahko damo v akvarij apnenčaste kamne in potem v vodi redno merimo povečanje skupne trdote.
Voda postane trša tudi z uporabo precejalnih materialov iz drobno zmletih lupin ostrig.
– je lepša in omogoča opazovanje akvarijskih rastlin in živali;
– je prozorna in omogoča prodiranje potrebne svetlobe tudi do rastlin, ki rastejo na vodnem dnu;
Nov akvarij ima v tleh še zelo malo bakterij.
Naseljujejo se zelo počasi in šele čez čas lahko začnejo v polni meri opravljati svoje delo v dušikovem krogu.
Zato lahko izbrane ribe naselimo šele nekaj tednov po zagonu novega akvarija, ko smo z rednim spremljanjem količin nitritov in nitratov v njegovi vodi ugotovili, da je začel dušikov krog normalno delovati.
V naravi in črpališčih je pitna voda mnogokje po Sloveniji preveč trda, zato jo je treba za potrebe nekaterih rib zmehčati z dodajanjem mehkejše vode.
Pravimo jim izvirske pitne vode, ponekod tudi mineralne vode, čeprav nekatere med njimi ne vsebujejo veliko rudninskih snovi in so kar precej mehke.
V akvaristiki bi bile lahko uporabne za mehčanje trdih vod, če ne bi bile naše izvirske vode večinoma trše.
Zaradi previsoke cene jih uporabljamo le za mešanje z vodovodnimi ali drugimi cenenimi naravnimi vodami.
Reke v Južni Ameriki, zlasti v porečju Amazonke, so rjavkastorumene do rjave.
Barvo pridobijo zaradi razkrajanja velikih količin odpadlih drevesnih listov in lesa.
V akvariju lahko napravimo vodo s podobnimi lastnostmi (nizka trdotna stopnja, pH-vrednost manj kot 7, obarvanost) s pretokom skozi šoto, ki jo vgradimo v filter med druge precejalne materiale.
pitna voda iz steklenic Razne vrste imajo različne lastnosti (glej preglednico na str. 23).
Uporabljamo jih za dodajanje k trdi in lužnati vodi.
voda iz izvirov ali potokov Lahko je zelo različne kakovosti; večinoma ni preveč motna.
Mešano z drugimi vodami uporabljamo za polnjenje akvarija ali delno izmenjavo akvarijske vode.
Za tropska morja je značilna precej stalna temperatura, ki se čez dan in tudi v različnih letnih časih skorajda ne spreminja.
Ribe in druge morske živali (tudi iz drugih morij) so zato slabše prilagojene za hitre temperaturne spremembe in jih teže prenašajo od sladkovodnih živali.
V morskem akvariju mora biti zagotovljena precej nespremenljiva temperatura okrog 25 ali 26 oC.
Z rednim merjenjem količine nitritov začnemo takoj, ko natočimo vodo v nov akvarij.
Ko se njihova vsebnost približuje ničli, se v vodi pojavijo nitrati in dušikov krog je sklenjen.
Počakati moramo le še nekaj dni, nato lahko začnemo v akvarij naseljevati prve prebivalce.
Merjenje količine nitratov v rednih presledkih je priporočljivo tudi v že delujočih akvarijih, saj nas morebitne spremebe opozorijo na nepravilnosti v poteku dušikovega kroga.
Lahko pripravimo bolj koncentrirano slano vodo, zato v izmerjeno prostornino zamešamo dvakratno ali celo trikratno količino soli.
Pri tem potrebujemo manj posod za shranjevanje, saj koncentrat umetne morske vode šele pred uporabo razredčimo na zahtevano gostoto.
Spojina iz obeh omenjenih prvin je natrijev klorid, ki je bolj znan kot kuhinjska sol.
Ta je res najpomembnejša sol, ki sestavlja morsko vodo in zaseda približno 85 % vseh raztopljenih snovi.
Čeprav je vseh drugih snovi v morski vodi le 15 %, so za mnoge morske živali prav tako nujno potrebne sestavine življenjskega okolja.
Za natrijem je v morski vodi največ magnezija, žvepla, kalcija, kalija in broma.
Žal omenjeni uradi in zavodi nimajo vedno podatkov o zadnjih merjenjih, katere lahko akvaristi dobijo le v svojih združenjih ali od znancev na raznih inštitutih, ki opravljajo naštete analize.
Morska voda ob koralnih grebenih vsebuje ogromno kalcija, pogosto 400 do 500 mg/l, kar je približno 20-krat toliko, kot ga ima zmerno trda sladka voda.
Kalcij je sestavina kalcijevega karbonata (CaCO3), ki je nujno potreben za razvoj apnenčastega ogrodja koral, je v oklepih rakov, pa tudi v polžjih hišicah in školjčnih lupinah.
Zato moramo te živali gojiti v zelo trdi vodi (6,5 do 15 oNT); če je voda v akvariju mehkejša, jo je treba zamenjati ali ji dodati kalcij.
Voda je lahko nekoliko mehkejša, če v morskem akvariju gojimo le ribe.
/poln krogec/ Pogosto (odvisno od mesta zajetja) vsebuje lebdeče trde delce in raztopljene organske in druge snovi, ki onesnažujejo okolje; lahko tudi bolezenske in gnilobne bakterije. /poln krogec/ V njej ni koristnih bakterij.
– akvarije z zmerno toplo vodo, ki jim pogosto pravimo kar hladni akvariji in v katerih je lahko temperatura vode med 5 in 25 oC;
Med afriškimi modeli so zelo zanimi akvariji, ki ponazarjajo življenjsko okolje, kakršnega najdemo v Tanganjiškem jezeru.
Zanj je značilna precej trda in nekoliko lužnata voda.
V naravnih okoljih je zelo malo vodnih rastlin, saj jih ribe večinoma hitro scefrajo.
Zato naj v akvariju prevladuje kamnito okrasje s številnimi skrivališči, ki skupaj z obsežnim prostorom za plavanje zelo ustrezajo nekaterim vrstam ostrižnikov.
Morski akvarij mora biti močno osvetljen, zato se navadno blešči v zelo živih barvah, ribe pa plavajo med algami in mrtvimi okrasnimi predmeti.
Naselimo ga lahko tudi s posameznimi kozicami in drugimi nevretenčarji.
Vzdrževanje morskih akvarijev je zelo zahtevno, zato ga neizkušenim akvaristom večinoma odsvetujemo, saj se morajo najprej naučiti akvarističnih spretnosti pri delu z manj zahtevnimi sladkovodnimi akvariji.
Pri obeh skupinah akvarijev je sicer treba upoštevati enake ekološke zakonitosti in omogočati živalim kar najboljše življenjske razmere; edina opazna razlika med sladkovodnimi in morskimi akvariji je slanost.
Sladkovodni akvariji so za začetnike primernejši predvsem zato, ker lahko v njih gojijo manj občutljive in zelo trdožive vrste rastlin in živali, ki so večinoma tudi zelo poceni.
Mnogi začetniki so namreč obupali nad akvaristiko prav zaradi neuspehov z morskim akvarijem in razočaranj ob izgubi dragocenih rib.
Nekatere morske ribe so resnično zelo drage, so stroški izdelave in obratovanja morskega akvarija pa le nekoliko večji kot pri sladkovodnem.
Amazonka je po dolžini (6280 km) druga najdaljša reka.
Njen tok zbira kar 15 % vse tekoče vode na svetu; blizu izliva ima pretok približno 190 000 m3/s. Skupna površina njenega rečja ali porečja (območja, odkoder se s pritoki zlivajo vanjo vse padavine) je velika dobrih 7 milijonov kvadratnih kilometrov, kar je približno ena tretjina površine vse Evrope in 345-kratna površina Slovenije.
Z Amazonko se seveda ne po dolžini ne po količini vode ne more primerjati nobena naša reka.
Posebna značilnost vzhodnega dela Afrike je nekaj velikih jezer, ki so po obsegu in bogastvu življenjskih oblik prava majhna sladkovodna morja.
Od severa proti jugu so razvrščena naslednja akvaristično najbolj zanimiva jezera: Viktorijino, Tanganjiško in Malavijsko jezero.
V njih živijo predvsem ribe iz družine ostrižnikov (Cichlidae); endemičnih je kar tri četrtine vseh vrst iz te družine, kar pomeni, da v naravi ne živijo nikjer drugje na svetu.
Na poplavnih območjih Azije je vodna gladina pogosto prekrita z vodnimi lečami. /puščica desno/
Prebavila pri ribah niso kaj dosti drugačna kot pri drugih vretenčarjih.
Mnoge mesojede in zlasti plenivske vrste imajo velik in raztegljiv želodec, kamor lahko pogoltnejo tudi zelo velik plen.
Prebavljanje se začne v želodcu in konča v črevesu.
Večji plen prebavijo v nekaj dneh, prebavljanje umetno pripravljene hrane v akvarijih pa traja kvečjemu nekaj ur.
Neprebavljive ostanke izloči riba skozi zadnjično odprtino.
Izločila
Za razliko od človeka in drugih sesalcev ribe rastejo do konca življenja.
Telesna rast je pri mlajših ribah precej hitra, s starostjo pa se večinoma upočasni.
V akvarijih večina rib ne doseže tolikšne velikosti kot v naravi živeče predstavnice iste vrste.
Za manjšo velikost je najbrž v največji meri krivo pomanjkanje prostora v akvariju, kar je tudi dokazljivo z zelo enostavnim poskusom: riba, ki je v akvariju že nehala rasti, se bo v prostornejšem spet nekoliko povečala.
/Nageoire dorsale/ hrbtna plavut
ALI RIBE PREPOZNAJO SVOJEGA HRANITELJA?
Ribam v ujetništvu je treba nuditi ustrezno hrano z vsebnostjo vseh sestavin, ki so potrebne za njihove normalne življenjske procese.
Hrana daje ribam snovi za izgradnjo njihovega telesa (predvsem beljakovine) in snovi, iz katerih dobivajo energijo za življenje (ogljikovi hidrati, maščobe in beljakovine).
S pravilnim hranjenjem zagotavljamo normalno rast in razmnoževanje akvarijskih živali, preprečujemo njihove bolezni in jim olajšamo življenje v ujetništvu.
Predvsem v tekočih sladkih vodah, ki vsebujejo veliko kisika, najdemo razne 1 do 2 cm dolge rakce, ki se večinoma zadržujejo na dnu in plavajo blizu obale.
Gre za raznovrstne sladkovodne postranice iz rodu Gammarus, ki jih na akvarističnem tržišču le izjemoma prodajajo žive, včasih pa liofilizirane (vakuumsko sušene).
Akvaristi si žive postranice večinoma sami nabirajo in z njimi krmijo nekatere vrste rib, ki ob tej hrani najbolje uspevajo.
Za večino akvarijskih rib so solinski rakci ena najbolj primernih vrst hrane, zato se mora vsak navdušen akvarist prej ali slej naučiti njihovega gojenja in vzdrževanja.
Uvrščajo se v skupino enostavneje razvitih ali primitivnih rakov z znanstvenim imenom Artemia salina, zato jim po rodovnem imenu mnogi akvaristi pravijo kar artemija.
Gojenje solinskih rakcev ne zahteva veliko izkušenj ali opreme in ga zmorejo tudi ljubiteljski akvaristi (glej besedilo v okviru).
Vendar so, čeravno majhni, preveliki za drobcena usta mladic predvsem raznih morskih in tudi nekaterih sladkovodnih akvarijskih rib.
Njihove mladice lahko poskusimo hraniti s kotačniki.
Ko jih na novo prinesemo v akvarij, se mnoge vrste rib po nekaj dni ne zmenijo za hrano; Takšno odklanjanje hrane je čisto normalno, saj so ribe preveč zbegane zaradi novega življenjskega okolja, ki se mu morajo prilagoditi.
Razne manjše vrste in manj živahne ribe pogosto ne pridejo do hrane zaradi nadvlade (dominantnosti) večjih rib ali ker jim pri hranjenju hitrejše ribe požrejo vso hrano izpred ust.
Klapavice so lahko dosegljiva (prodajajo jih v ribarnicah) in zelo hranljiva vrsta školjk, ki so cenjene tudi v človeški prehrani.
V akvaristiki so nujno potrebne predvsem za gojenje raznih morskih rib, ki se ne morejo privaditi na drugačno hrano, dajemo pa jih tudi mnogim drugim akvarijskim ribam.
Klapavice so izvrstna ribja hrana, ki je pri mnogih akvaristih zelo priljubljena, ker jih lahko shranjujejo tudi zamrznjene.
Vsebujejo veliko beljakovin in ogljikovih hidratov, a malo maščob.
Poleg tega so v njih številne, življenjsko nujne rudninske snovi (med drugim kalcij, fosfor, magnezij in železo), pa še vitamin C, ki je tudi pri ribah pomemben za vzdrževanje odpornosti in preprečevanje raznih bolezni.
Sveže klapavice je treba najprej dobro prekuhati, jim odluščiti lupini in odstraniti šop močnih vlaken, s katerimi so bile na gojišču ali v naravi pritrjene na podlago.
Kuhano školjčno meso sesekljamo in šele nato damo ribam ali pa zamrznjeno shranimo za pozneje.
/puščica gor/ Kuhane klapavice lahko tudi zamrznemo in so zelo praktična in hranljiva vrsta hrane, ki prija mnogim vrstam rib.
/puščica gor/ Na neoluščenem rižu lahko gojimo migetalkarje (infuzorije); riž bodisi natrosimo po tleh akvarija ali pa ga imamo v posebni krmilni pripravi s tubifeksi.
– Rib ne smemo hraniti do sitega, ampak jim moramo vsakič dati samo točno odmerjen obrok.
Akvarijske ribe se lahko razmnožujejo spontano (brez posebne človekove pomoči).
Jajčeca ali ikre odlagajo kar v akvariju, kjer so drsteče se ribe skupaj z vsemi drugimi.
Pogosto neizkušeni akvaristi pri samicah še ne prepoznajo znakov za bližajočo se drstitev.
Usoda iker, ličink in mladic je v takem primeru zelo negotova.
Precejšen del zaroda bo najbrž končal kot plen drugih prebivalcev akvarija, preživele mladice pa pogosto poginejo zaradi pomanjkanja ustrezne hrane, saj se s tisto za odrasle živali ne morejo prehranjevati.
Tudi po izleganju starša plavata okrog ličink in jih čuvata, dokler se ne začnejo samostojno prehranjevati.
/puščica levo/ Ribe, ki nimajo lepljivih jajčec, jih odlagajo na primerno trdno podlago (zgoraj), v naravne ali umetne votline (v sredini), mnoge vrste pa za jajčeca izkopljejo plitvo jamico v peščena tla (spodaj).
/puščica gor/ Pri vrsti Geophagus steindachneri (steindachnerjeva grbasta ustonoša) in drugih ribah iz družine Cichlidae (ostrižniki), ki valijo jajčeca v ustni votlini, se mladice še nekaj časa zatekajo v materina usta.
– Bolezen lahko zaide v akvarij in se razširi na druge z novo ribo, ki je okužena in oslabela zaradi neustrezne nege pri nevestnih prodajalcih ali zaradi stresov med prevažanjem iz njenega naravnega okolja.
– Včasih ribe zbolijo zaradi različnih snovi, ki po nesreči ali brez volje akvarista zaidejo v akvarijsko vodo in so za ribe močno strupene (npr. tobačni dim, razna pršila ali aerosoli, pesticidi).
– praske in druge rane, ki jih zadobijo ribe v medsebojnih spopadih, pri preburnem snubljenju ali zaradi drgnjenja ob akvarijsko opremo;
Tudi za akvarijske ribe velja pregovor, da je bolezni bolje preprečevati kakor zdraviti.
Preprečevanje pojava in razširjanja bolezni temelji na vsakodnevnem natančnem opazovanju rib ter njihovega obnašanja in okolja.
Seveda bo le izkušen akvarist, ki pozna telesno zgradbo (anatomijo) in življenjske navade rib, lahko pravočasno opazil in prepoznal prve bolezenske znake.
K preprečevanju bolezni akvarijskih rib pa največ pripomoreta pravilna prehrana in stalno vzdrževanje ustreznih življenjskih razmer in ekološkega ravnovesja v akvariju.
– Spremembe pri prehranjevanju: riba ne je in hitro hujša.
/Le parasite / Parazit zapusti gostitelja in pade na vodno dno.
deformirano ogrodje in telo mladic dedne bolezni Izvirajo od staršev. sladka in morska voda Kadar je prizadetih veliko ribjih mladic, je treba ločiti samca in samico, ker njune dedne lastnosti ne dajejo zdravega zaroda.
Pri mnogih vrstah rib je povsem normalno, da je v vsaki generaciji tudi nekaj nenormalno razvitih mladic.
NUJNA OPRAVILA PRI BOLEZENSKIH ZNAKIH
– Moramo takoj ukrepati.
– Uvesti moramo ustrezne postopke zdravljenja in dati zdravila.
– rodovnega imena, ki ga pišemo z veliko začetnico, in
OD KOD PRIHAJAJO AKVARIJSKE RIBE?
Zelena neonka (ponekod ji pravijo tudi kostelo neonka) je med akvaristi precej redka in je skoraj nikjer ne prodajajo.
Tej vrsti najbolj ustrezajo zmerno osvetljeni akvariji, v katerih je treba vodo redno menjavati.
Indijska mrenica (Puntius conchonius) je zelo družabna akvarijska riba.
Razmnožujejo se brez težav (samec dobi med dvorjenjem in drstitvijo rožnato barvo) v sladki in nekoliko postani vodi.
Samica pogosto odloži več kot sto iker, ki se prilepijo na akvarijske rastline ali drugo podlago; po drstitvi je treba starše odstraniti in dati v drug akvarij, sicer požrejo velik del zaroda.
Razvoj iker se konča čez približno 36 ur; ko začnejo mladice plavati, jih je treba vsaj dva dni hraniti z drobno živo hrano (živalskimi enoceličarji).
Akvaristi so vzredili tudi pajčolanast različek te vrste.
Za razmnoževanje navadne cebrice lahko uporabimo manjšo akvarijsko posodo brez nasute podlage.
Napolnimo jo s svežo vodo, ki ji primešamo nekaj vode iz akvarija, v katerem sicer prebivajo ribe pred drstitvijo.
Voda mora biti precej mehka, nevtralna (pH-vrednost blizu 7), drstitev spodbudi tudi nekoliko zvišana temperatura vode (26 do 27 oC).
Starši se zelo požrešno spravijo na zarod, zato jim je treba preprečiti dostop do iker.
Posoda za drstitev naj bo približno 10 do 15 cm visoka, ker oplojena jajčeca hitro tonejo.
Pred požrešnimi starši zavarujemo ikre z vodoravno mrežico na sredini akvarijske posode.
Skoznjo lahko prehajajo ikre in padajo na dno, ribam pa preprečuje prehod.
Ikre tudi zavarujemo, če posujemo dno s plastjo steklenih kroglic, med katerimi se porazgubijo.
Rdečerepa razbora potrebuje za razmnoževanje majhno in šibko razsvetljeno akvarijsko posodo, v kateri mora biti dovolj vodnih rastlin s tankimi listi.
Samica ob drstitvi odloži do 500 jajčec, iz iker pa se razvijejo negodne ličinke, ki jih je treba vsaj dva tedna hraniti z drobnimi živimi živalmi.
Siva mrenica ima ima podoben življenjski način kot črna mrenica, od svoje sorodnice pa se razlikuje po manj izraziti telesni barvi in popolnoma rdečih plavutih.
V akvarističnih prodajalnah imajo pogosto tudi brezbarvne (albino) različke, ki se brez težav križajo z normalnimi ribami, njihovi potomci pa dedujejo barvo enega od staršev.
Progasta rilčkasta činklja ima po telesu številne tanke prečne pasove, zato je ena najlepših predstavnic svoje družine.
Gojene triprogaste oklepne somiče lahko krasijo zelo različni barvni vzorci.
Najraje se zadržujejo v delih akvarija, ki so osvetljeni z razpršeno svetlobo.
Razmnoževanje ni vedno uspešno in zahteva od akvarista veliko več izkušenj kot razmnoževanje pikastega oklepnega somiča.
Akvaristi jih nabavljajo v raznih delih sveta.
Progasti somič je vsejeda riba in uživa hrano rastlinskega in živalskega izvora.
Živi v skupinah in nenehno plava, zato mu moramo pripraviti dovolj prostoren akvarij.
O razmnoževanju v akvarijih doslej še ni nobenih podatkov.
Indijski steklasti som je ena redkih akvarijskih vrst rib s steklasto prozornim telesom.
Na glavi ima dva brkom podobna izrastka, na katerih so predvsem čutila za tip.
Ne zadržuje se le pri dnu, ampak plava po vsem akvariju in najraje živi v skupini.
Skupaj z njim v akvariju ne sme biti drugih plavajočih rib, ki bi ga nadlegovale.
V akvarijih do razmnoževanja ne pride, v naravi pa se drsti v velikih jatah.
V DRUŽINO DRSTEČIH SE ZOBATIH KRAPOVCEV uvrščamo več kot 500 različnih ribjih vrst, ki živijo v sladkih vodah tropskega pasu in so razširjeni skoraj po vsem svetu; v naravi jih ni le v Avstraliji.
V čeljustih imajo zobe, usta pa so pomaknjena proti zgornji strani glave (nadstojna usta), kar je prilagoditev na prehranjevanje z živalmi, ki se zadržujejo na vodni gladini ali tik pod njo.
Nekatere vrste se zelo pogosto poženejo iz vode.
Večinoma živijo v mirnih, pogosto tudi stoječih in zelo plitvih vodah (včasih lahko celo v kratkotrajnih lužah).
Vode se lahko tudi popolnoma izsušijo, takrat odrasle živali poginejo, njihove ikre pa lahko sušo preživijo (glej ‘Razmnoževanje drstečih se zobatih krapovcev’).
Celotni skupini pravimo tudi enoletni, drugim (ki so prilagojeni življenju v stalnih vodah) pa trajni drsteči se krapovci ali kiliji.
Drsteči se krapovci so večinoma manjše živali, ki le redko dosežejo velikost nad 8 cm.
Zlasti samci so zelo barviti.
Pri nekaterih ljubiteljskih akvaristih so ribe iz te družine zelo priljubljene predvsem zaradi njihovega posebnega načina razmnoževanja.
Akvaristični zanesenjaki, ki gojijo drsteče se zobate krapovce, si lahko iz ene celine na drugo kar po pošti izmenjuje njihova oplojena jajčeca.
Zaradi dolgotrajnega razvoja je ikre mogoče pošiljati naokrog, saj brez težav preživijo, če so le v dovolj vlažnem in hladnem okolju.
Ikre enoletnih vrst drstečih se zobatih krapovcev preživijo v veliko bolj suhih razmerah kot druge vrste, nizke temperature pa še podaljšajo trajanje njihovega mirovanja ali diapavze.
Oplojena jajčeca enoletnega modrega prelestnika ali Sjoestedtovega kilija mirujejo 5 tednov pri temperaturi 22 oC.
Walkerjev prelestnik sodi v skupino enoletnih drstečih se krapovcev, ki so prilagojeni življenju v vodah, ki se ob suši skoraj redno izsušijo.
Če so jajčeca odložena na 18 do 20 oC toplo in stalno vlažno šoto, se bodo ličinke razvile čez 6 do 8 tednov.
Progasti ščukec lahko zraste do velikosti 10 cm in potrebuje precej prostoren akvarij, v katerem je dovolj rastlinja.
Samica odloži jajčeca na liste vodnih rastlin; mladice so zelo majhne, zato jih je treba hraniti s primerno majhnimi živimi živalmi, ki ustrezajo velikosti njihovih ust.
/poln krog/ rdeči meček: ima popolnoma rdeče telo in je pri akvaristih najpogostnejši različek;
Mala kljunata ščukica plava ves čas tik pod vodno gladino, kjer išče hrano.
Pod tem imenom prodajajo akvaristične trgovine več sorodnih vrst iz rodu Dermogenys.
Samice izležejo večinoma manj mladic kot predstavnice družine živorodnih zobatih krapovcev (Poeciliidae); mladice nimajo značilne oblike staršev in so brez ščukastega gobčka, ki se jim razvije šele čez več tednov.
OSTRIŽNIKOV SE DRŽI nekoliko pretiran sloves prepirljivih in nadležnih rib, ki v akvarijih ne počno drugega kot napadajo druge vrste in tudi sovrstnike ali pa pustošijo po okrasnih akvarijskih rastlinah.
V rekah in drugih sladkih vodah Amerike in Afrike živi približno 1500 vrst evropskemu ostrižu sorodnih vrst, nekatere najdemo tudi v azijskih vodah.
Vse vrste ostrižnikov imajo samo eno hrbtno plavut, ki se vleče skoraj po vsej dolžini hrbta.
Mnogi ostrižniki dosežejo precejšnjo velikost in imajo zelo čokato telo.
Med njimi so tudi zelo požrešne mesojede vrste z zobatimi čeljustmi.
Nekatere vrste so izredno živahne in nemirne ter celo napadalne – ali pa takšne postanejo med drstitvijo, obrambo svojega življenjskega prostora in ob drugih podobnih priložnostih.
Rumeni ali zlati ostrižnik je precej napadalna vrsta, zato potrebuje razmeroma velik akvarij s prostornino najmanj 500 litrov.
V naravnih življenjskih okoljih najdemo predvsem sivo obarvane ribe, zlatorumeni primerki pa so zelo redki.
Za razliko od drugih vrst ameriških ostrižnikov odlagajo samice ploščatega ostrižnika jajčeca na navpično podlago, po izleganju pa starša ličinke prestavita in pritrdita na drugo podlago.
Živali te vrste so zelo napadalne in požrešne, zato jih ne smemo imeti skupaj z manjšimi vrstami akvarijskih rib.
Samica odloži lepljiva jajčeca in jih prilepi na vodne rastline z velikimi ploščatimi listi (zlasti rade imajo liste žabark ali suličark iz rodu Echinodorus), na plastične cevi za prezračevanje ali prečiščevanje akvarija, akvarijska stekla in celo na grelne naprave.
Samec in samica skrbita za oplojena jajčeca in prek njih s plavutmi pahljata svežo vodo; ličinke se izležejo čez 1 ali 2 dni.
Če starša ne skrbita za zarod (kar se pogosto zgodi pri prvi drstitvi para), ju je treba vzeti iz akvarija in k oplojenim jajčecem postaviti razpršilnik za prezračevanje; tako poskrbimo za pretakanje sveže in s kisikom bogate vode okrog iker.
– azurni diskus se je šele pred kratkim pojavil v prodajalnah z akvarijskimi živalmi in ga je zelo težko razmnoževati.
Ta majhna riba izvira iz porečja Amazonke, je majhna in po naravi precej mirna; nekoliko bolj napadala postane le med drstitvijo.
Samica odloži na primerno podlago do 1000 jajčec, ki jih potem oba starša čuvata do izleganja ličink.
Izležene negodne ličinke se prilepijo na podlago s posebno snovjo, ki jo izločajo posebne žleze na glavi; mladice potem samostojno plavajo in jih je treba sprva hraniti z navpliji (ličinkami) solinskih rakcev ali artemij.
To vrsto iz rodu Julidochromis krasijo po telesu velike črne lise, ki so razporejene v tri prekinjene vzdolčne proge.
V trgovinah z akvarijskimi živlami je zelo redka, kar velja tudi za vse druge opisane vrste iz tega rodu.
Rumeni vitki ostrižnik živi v stalnih parih kar pomeni, da ostajata samec in samica skupaj tudi zunaj razmnoževalnega obdobja.
Najraje se zadržuje v skalnatih predelih, kjer najde primerna zavetja in skrivališča, pogosto pa stalno živi v okoljih, ki so primerna za njegovo razmnoževanje.
Samica odloži nekaj sto jajčec, jih prilepi na strop skalne votline ali drugega primerno skritega mesta in jih potem čuva do izleganja ličink, samec pa varuje in brani njun ožji življenjski prostor pred vsemi vsiljivci.
Mladice začnejo samostojno plavati 8 do 10 dni po izleganju in starša jih ves čas budno pazita.
Za živali iz vrste J. ornatus so značilne tri črne vzdolžne proge na večinoma rumeni osnovni barvi.
Med vsemi vrstami iz rodov, ki jih združujemo v skupino m'buna, so zlate ustonoše najbolj napadalne ribe, zlasti bojeviti dominantni samci.
Samica odlaga jajčeca na skritih mestih in pa brani drstišče pred vsemi vsiljivci.
Samec ima večinoma svetlo rumeno osnovno barvo in vzdolž telesa dve temnejši progi; obarvanost samic je pogosto ravno obratna tako, da imajo svetlejši progi na temnejšem ozadju.
Mladice rastejo precej hitro.
Vrsta je zelo trdoživa in prenese temperature od 13 do 33 oC, ob postopnem zviševanju slanosti se lahko prilagodi tudi na življenje v morski vodi.
Zlasti slednja vrsta akvarijskih rib je zelo mirna in celo plašna ter se v nevarnosti takoj skrije v zavetje vodnih rastlin.
Samica je za razliko od bleščeče obarvanega samca bolj motnih barv in med drstitvijo odloži izredno veliko jajčec.
Dva dni po oploditvi se iz njih izležejo ličinke, ki se prehranjujejo z majhnimi živimi živalmi.
Akvaristom je zlasti všeč oranžni različek te vrste, pri katerem je samica prav tako zelo medlih barv.
V trgovinah z akvarijskimi živalmi prodajajo več različnih vrst iz družine napihovalk ali ježaric (Tetraodontidae).
Za vse je značilno, da se lahko v primeru nevarnosti močno napihnejo z zrakom in vodo in s povečanim telesom prestrašijo sovražnika.
Imajo močne zobe, s katerimi lahko drobijo lupine mehkužcev in oklepe rakov ter tako pridejo do hrane.
Mrežasta napihovalka se počuti najbolje v rahlo slanih vodah in je precej napadalna riba.
Prehranjuje se z živimi živalmi in z drugo mesno hrano.
V ujetništvu se ne razmnožujejo.
Progasti hlastač se hrani večinoma z majhnimi ribami in rakci.
Mladi primerki so manj živo obarvani od odraslih in imajo na telesu temno liso.
Debeloustni gaterin živi samotarsko ali v zelo majhnih skupinah; v naravi se zadržuje blizu koralnih grebenov in čeri.
Mlade ribe imajo po telesu velike bele lise, ki pri odraslih živalih skoraj povsem izginejo.
Podnevi v glavnem mirujejo, sicer pa v akvariju potrebujejo dovolj prostora za neovirano plavanje.
Mladi gaterin ima po telesu vzdolžne pasove, starejši osebki pa svetlo rumeno in temnejše pikasto telo.
Te miroljubne živali so mesojede in se hranijo z odraslimi solinskimi rakci ali artemijami in drugo mesno hrano.
Predstavnice te družine so izredno lepih barv in zato so v morskih akvarijih zanesljivo med najlepšimi ribami.
V naravi so zelo pogoste in razširjene v vseh tropskih morjih, kjer naseljujejo predvsem koralne grebene in čeri.
Živijo samotarsko ali v parih.
Zaradi ploščatega telesa lahko plavajo po ozkih razpokah in prehodih med koralami.
Mlade ribe se pogosto razlikujejo od odraslih in imajo drugačno barvo telesa, zaradi česar lahko manj izkušeni akvaristi zamenjajo posamezne vrste te družine.
V naravi se zadržujejo v plitvejših obrežnih vodah.
Prehranjujejo se z bolj ali manj posebnimi vrstami hrane, ki je lahko zelo različna pri različnih vrstah rib.
Nekatere se hranijo z algami, ki jih mulijo in strgajo s podlage, mesojede jedo lovke morskih vetrnic in cele polipe koral ali pa lovijo druge vrste nevretenčarjev.
Zaradi njihove izbirčnosti se včasih težko prilagodijo na življenje v ujetništvu, saj akvaristi zanje večinoma ne morejo dobiti prave hrane, ker ne uživajo umetno pripravljene hrane, s katero se zadovolji večina drugih rib.
Ščetinozobke je torej treba postopoma privaditi na nove vrste hrane, ki je dostopna v akvarističnih trgovinah ali ribarnicah, zlasti na odrasle solinske rakce ali artemije, mnogoščetince in druge črve, koščke školjčnega mesa ter kozice in druge majhne rake.
Če ribe ne sprejmejo novega načina prehrane, običajno kmalu poginejo.
Med akvarijskimi ribami veljajo ščetinozobke za bolj zahtevne in ne morajo živeti v neustreznih življenjskih razmerah.
Tudi voda mora biti povsem neoporečna.
Njeno kakovost je treba vzdrževati z močnim mešanjem, filtriranjem in prezračevanjem oziroma jo bogatiti s kisikom; priporočljivo je tudi redno izmenjavanje majhnih delov akvarijske vode s svežo morsko vodo.
Voda v akvariju mora imeti gostoto od 1022 do 1023 in temperaturo najmanj 26 oC.
Pikasto-pasasta koralna riba je mirna in skoraj povsem nenapadalna riba.
V akvariju te ribe živahno plavajo in se prilagodijo tudi na umetno pripravljeno hrano, če jih predtem navadimo na prehranjevanje z majhnimi živalmi.
Med akvaristi sicer velja prepričanje, da so ena težavnejših vrst za gojenje v akvariju.
Štiripegasta koralna riba se v svojem naravnem okolju prehranjuje s koralami ali majhnimi morskimi vetrnicami.
V akvariju se privadi na hranjenje s solinskimi rakci (artemijami) in z drugimi zamrznjenimi živalmi, kar močno olajša gojenje teh lepih ščetinozobk.
Bisernoluski pritlikavi cesarček je ena največjih vrst svojega rodu.
V ujetništvu se hitro prilagodi novim razmeram in dobro prenaša življenje v akvarijih.
Prehranjuje se z živimi živalmi in z njihovim mrtvim mesom.
Kadar ima v akvariju na voljo premalo prostora, se napadalno obnaša do vseh drugih rib iz skupine pritlikavih cesarčkov.
Bodičasta klovnska ribica se od sorodnih vrst iz rodu Amphiprion razlikuje po posebnem trnu oziroma bodici na škržnem pokrovu ali poklopcu.
Je precej napadalna in pri obrambi svojega teritorija napada vrstnike iz lastne vrste in tudi vse druge vrste klovnskih ribic.
Ovratničarska klovnska ribica je razmernoma majhna, vendar v akvariju poleg enega para ne smemo imeti nobenih sorodnih vrst klovnskih ribic.
Samci imajo na hrbtni in predrepni plavuti po eno tanko oranžno progo; pri samicah sta obe beli ali prosojni.
Zlasti manj izkušeni akvaristi imajo pogosto težave s pravilnim določanjem posameznih vrst gospic.
Do zamenjav prihaja predvsem zaradi njihove zelo spremenljive barve, k čemer po svoje prispeva tudi večkratno spreminjanje znanstvenih imen za mnoge vrste iz te skupine, zlasti za modro obarvane gospice.
Poleg modre ima lahko tudi modro zelena vrsta gospic rumeno obarvan trebuh in rep.
Telesna barva posameznih osebkov je lahko pri vseh vrstah zelo spremenljiva.
Odrasli rjavi knez je temno rjavkast z redko posejanimi temnejšimi pegami; mlade živali imajo nekoliko svetlejšo osnovno barvo, na kateri so večje bele lise.
Kirurgi imajo čokato in od strani sploščeno telo, vendar so kljub temu večinoma dobri plavalci, ki v naravnem okolju živijo v skupinah.
Prehranjujejo se z algami in manjšimi živalmi, ki jih lahko pogoltnejo z razmeroma majhnimi usti.
Tudi v ujetništvu so zelo živahne ribe in potrebujejo akvarij s prostornino najmanj 300 litrov, v katerem sme biti ena sama riba iz te družine.
V bivališču s tako omejeno prostornino kirurgi namreč ne trpijo prisotnosti drugih, sebi podobnih rib.
Skupaj z njimi tudi ni varno gojiti morskih nevretenčarjev, saj bi jih kirurgi hitro pokončali.
V ujetništvu jih prehranjujemo s solinskimi rakci (artemijami) ali drugimi majhnimi živimi živalmi, poleg mesne potrebujejo tudi primeren delež hrane rastlinskega izvora.
Vodo moramo močno prečiščevati (filtrirati) in premešavati, akvarij pa mora imeti učinkovite čistilne naprave, ki preprečujejo razvoj nezaželenih morskih alg.
Rumeni visokoplavutni kirurg in druge vrste iz rodu Zebrasoma se od drugih kirurgov razlikujejo po precej večji hrbtni in predrepni plavuti.
Ta vrsta je plašna in potrebuje v akvariju dovolj primernih skrivališč.
Rumeni visokoplavutni kirurgi so lahko zelo različnih barv, kar je odvisno od njihovega zemljepisnega izvora.
Rjava balestra je precej napadalna riba, ki se lahko privadi na akvarista in je do njega zelu ljubezniva.
Hrano si pogosto išče tako, da z brizganjem vodnih curkov dviguje pesek z dna in odkriva morebitni plen.
Mlade ribe se od odraslih razlikujejo po svetleje obarvanem telesu.
Zlatoroba balestra je zelo lepa in veličastna riba, ki v ujetništvu potrebuje dovolj prostoren akvarij in dovolj ustreznih skrivališč, kamor se lahko ponoči zateče.
Do vrstnikov iz lastne vrste in vseh drugih rib, manjših od sebe, se obnaša večinoma zelo napadalno.
Ribe iz družine Haemulide so dobile ime krulci zaradi značilnih zvokov, ki nastanejo zaradi škripanja z zobmi, pri čemer deluje vzdušni (plavalni) mehur kot resonančni ojačevalnik.
Večinoma so zelo odporne in brez problemov živijo tudi v ujetništvu, vendar jih v akvarijih le redko zasledimo.
Ribe iz te družine so precej sorodne vrstam iz družine zobčastih ostrižev in so izredno lepo pisano barvite.
So majhne in jih lahko v akvarijih gojimo skupaj z morskimi mnogoščetinci.
Ribe iz te družine so nekoliko podobne balestram, vendar so dosti miroljubnejše od njih.
V ujetništvu jih lahko hranimo z zelo drobnimi živimi živalmi ali drugo mesno hrano (solinski rakci, koščki klapavic ali podobnih školjk).
Tudi mehkužci imajo mehko telo brez pravega notranjega ogrodja (navidezno notranjo kost imajo samo glavonožci – sipe in lignji), zavarovano s posebnim zunanjim ogrodjem.
Školjke imajo iz dveh polovic sestavljeno lupino, polži pa skrivajo telo v večinoma zaviti hišici, ki je iz enega samega kosa.
Vse vrste sladkovodnih rakov so precej plašne živali in se dobro počutijo le v akvariju, kjer imajo dovolj primernih skrivališč.
V slednjih preživijo velik del svojega življenja, nujno pa jih potrebujejo zlasti med levitvijo, ko so brez varovalnega oklepa.
Pri pravilni prehrani in drugih ugodnih razmerah se raki levijo v rednih časovnih presledkih.
Najbolj ranljivi so v času, ko izločajo novo plast snovi za oklep in prav takrat jih pogosto napade nek rak, ki se ne levi.
Vodo v akvarijih za nevretenčarje je treba močno prezračevati in mešati, saj v njem nikoli ne dosežemo tako močnega mešanja, kot je značilno za naravna okolja nevretenčarjev.
Za mešanje potrebujemo močno črpalko z velikim pretokom; vsako uro mora skozi črpalko steči najmanj pet, najbolje pa desetkratna prostornina akvarijske vode.
Manj kot 50 cm visoke akvarije lahko osvetljujemo s fluorescenčnimi svetilkami za dnevno svetlobo (ki je podobne sestave kot sončna) in dodatno svetilko s prevladujočim modrim odtenkom.
Pri višjih akvarijih se svetloba med prodiranjem skozi globljo vodo bolj spremeni in postane šibkejša, zato je treba za osvetlitev imeti močnejše žarnice HQI s plinskim razelektrenjem.
Ker dajejo preveč rumene svetlobe, je treba poleg njih vedno vstaviti dodatno fluorescenčno cev, ki daje predvsem svetlobne modre odtenke.
Akvariji za nevretenčarje potrebujejo zelo močno osvetlitev (približno 1 W za vsak liter akvarijske vode), ki traja približno 13 ur dnevno.
V teh akvarijih ne smemo uporabljati UV-žarnic, ker nevretenčarji nimajo prave zaščite pred škodljivimi učinki ultravijoličnih žarkov.
Dodatne nasvete in potrebne podatke o osvetljevanju akvarijev vsebuje posebno poglavje o akvarijskih potrebščinah in pripomočkih (str. 226)
Vsi na novo kupljeni mehovci morajo kazati vse znake dobrega zdravja in morajo biti čvrsto nabrekli in polni vode, sicer jih ne smemo dati v skupni akvarij.
Bolni ali izčrpani primerki so videti nekako mlahavi, mehki in uveli.
Več sto kilometrov dolgi koralni grebeni v toplih morjih so nastali v milijonih let s kopičenjem apnenčastih ogrodij mrtvih koral.
Najbolj znan je Veliki koralni greben, ki se vleče ob severovzhodnih obalah Avstralije in je dolg približno 2000 km.
To je največji živalski izdelek na vsem svetu.
Koralni grebeni so čisto posebni ekosistemi, ki so po številu različnih živalskih vrst najbolj pestri in med najbogatejšimi na našem planetu.
Vendar so tudi izredno ranljivi, saj je ekološko ravnovesje zelo občutljivo in se lahko nepopravljivo poruši.
Koralni grebeni so tudi zaradi človeka vse bolj ogroženi, saj jih kot kamnolome izkoriščajo za pridobivanje gradbenega materiala in iz koral gradijo zgradbe, ceste in celo pristajalne steze na letališčih.
Nekateri obtožujejo tudi akvariste, da s kupovanjem spodbujajo lov rib in koral s koralnih grebenov ter tako po svoje prispevajo k njihovemu uničevanju.
Očitki so verjetno precej pretirani, saj je obseg nabiranja koral za akvaristične potrebe zanemarljivo majhen v primerjavi z razdiranjem grebenov za gradbene in druge namene.
Poleg tega so najbolj ogrožene živalske vrste zaščitene z mednarodnimi dogovori in se nikoli ne pojavijo na akvarističnem tržišču.
Mehkužci so izredno redki gostje v morskih akvarijih, še manj vrst pa je na izbiro v trgovinah z akvarijskimi živalmi.
Iz skupine polžev so za gojenje v akvarijih primerne predvsem razne vrste porcelank, ki jih sicer zelo dobro poznajo zbiralci polžjih hišic.
Mehkužci lahko v akvariju hitro postanejo plen raznih rib, saj rade obgrizujejo njihov plašč – posebno mehko gubo na telesu mehkužcev, ki izloča lupino ali hišico in pri polžih skoraj vedno nekoliko štrli iz nje.
/puščica gor/ Po koralnjakovi zeleni barvi lahko sodimo, da v njem prebiva kar precej zooksantel.
Vse živali, ki živijo v sožitju z zooksantelami, potrebujejo dovolj močno osvetlitev, ki algam omogoča fotosintezo.
V akvarije s koralami je treba dodajati kalcij, kadar se količina kalcijevega karbonata zniža na 400 mg na liter akvarijske vode.
Za merjenje prodajajo večje akvaristične trgovine posebne teste, s katerimi lahko v morski vodi izmerimo karbonatno trdoto (skupna količina karbonatov in hidrogenkarbonatov ali bikarbonatov na liter vode).
Kadar znaša trdota manj kot 8 stopinj, je to zanesljiv znak, da nevretenčarjem v vodi primanjkuje kalcijevega karbonata.
Pri dodajanju kalcijevih soli je treba redno meriti pH, saj se njegova vrednost ne sme povečati nad 8,5. /puščica dol/
SPUŽVE SO PO OBLIKI IN BARVI zelo raznovrstne, od kroglastih do skorjastih in cevastih ter od rdečih do oranžnih, rumenih, rjavih, sivih in še mnogih drugih barvnih odtenkov.
So popolnoma negibne in živijo prirasle na raznih podlagah (kamenju, mrtvih koralah, školjčnih lupinah in polžjih hišicah); najbolj jim ustrezajo senčna in temačna mesta.
V morskih akvarijih se včasih nenadoma pojavijo, ne da bi jih kdo namensko naselil; v takem primeru smo najbrž v morski vodi ali na drugih akvarijskih prebivalcih (koralah in drugih nevretenčarjih, živečem kamenju) prinesli zelo mlade in težko opazne razvojne stadije spužev.
Za nestrokovnjake je prepoznavanje raznih vrst spužev zelo težko, zato tudi akvaristi ponavadi ne vedo pravih znanstvenih imen za vrste, ki jih včasih prodajajo v večjih akvarističnih trgovinah.
/puščica gor/ Sinularia sp., usnjata korala živi v morjih Indijskega in Tihega oceana.
Nekatere morske kozice so zelo lepih barv in so pri akvaristih zelo priljubljene, ker neverjetno poživijo akvarij.
V akvariju s kakovostno morsko vodo je gojenje teh rakov razmeroma enostavno, imeti pa morajo dovolj ustreznih skrivališč.
Zaradi velikega povpraševanja po kozicah, se na akvarističnem trgu neprestano pojavljajo nove vrste za akvarije.
Trgovine z akvarijskimi živalmi imajo le izjemoma na zalogi nekatere manjše vrste iz te skupine rakov.
Rakovice niso prav družabne in v akvariju ne prenašajo vrstnikov.
Hranimo jih z ličinkami (navpliji) solinskih rakcev ali z zelo drobno zmletim mesom klapavic.
Razne vrste iz rodu Neopetrolisthes (porcelanska rakovica) živijo v sožitju z raznimi morskimi vetrnicami, npr. z orjaško tropsko vetrnico (Stichodactyla gigantea), in se hranijo z drobnimi delci organskih snovi, ki jih precejajo iz vode s posebno prilagojenim parom ščetinastih nog.
MED VSEMI SKUPINAMI NEVRETENČARJEV se iglokožci najredkeje pojavljajo na akvarističnem tržišču, čeprav so zelo trpežni in se brez težav prilagodijo na življenje v akvariju.
Rastline so večinoma nepremična kopenska bitja, ki so s koreninami prirasla globoko v tla.
Vendar obstaja poleg znanih še več vrst cvetnic, mahov in celo praproti, ki brez korenin živijo in lebdijo pod vodo ali na njeni gladini.
Vodne rastline bogatijo vodo s kisikom, mnoge so nenadomestljiv okras v akvarijih.
Večino vrst akvarijskih rastlin gojijo v plitvih posodah, pri čemer je večji del ali celo vsa rastlina zunaj vode.
Čeprav so prilagojene na vodno okolje, se rastline kljub temu ne izsušijo, saj je v rastlinjakih močno povečana vlažnost zraka.
Zunaj vode imajo nekatere vodne rastline povsem drugačne liste; pravo obliko dobijo šele v akvarijski posodi, ko se ponovno prilagodijo življenju v vodnem okolju.
Rastline, ki krasijo akvarije, večinoma niso prave vodne rastline.
Čeprav je to v nasprotju s prepričanjem mnogih nepoznavalcev, niso prilagojene samo življenju pod vodo in imajo ponavadi le spodnji del ves čas v vodi, zgornji pa je v zraku.
Listi so največkrat enodelni in celorobi, čvrsti in precej veliki.
Mnoge vrste akvarijskih rastlin so doma v tropskih predelih, kjer reke v deževni dobi močno narastejo in preplavijo bregove.
Rastline so tedaj deloma ali popolnoma pod vodo in razvijejo drugačne liste, ki so nežnejši in dosti tanjši od listov nad vodno gladino, pogosto so tudi peresasto deljeni v tanke listne roglje.
Na koncu deževne dobe vode upadejo na prejšnjo višino in na rastlinah se spet razvijajo značilno oblikovani nadvodni listi.
Poznamo tudi razne vrste mahov, ki uspevajo delno ali popolnoma potopljeni.
Akvaristi jih zelo cenijo, ker nekatere vrste akvarijskih rib nanje rade odlagajo svoje ikre.
Priljubljene akvarijske rastline so tudi razne na vlažna rastišča prilagojene praproti.
Med njimi najdemo tudi več naših domačih vrst, ki uspevajo na vlažnih rastiščih, v tropskih predelih pa domujejo praproti, ki lahko uspevajo popolnoma pod vodo.
Akvarijske rastline pomenijo mnogim akvaristom predvsem lep okras, kar ni njihova najpomembnejša vloga.
Najpomembnejša je njihova naloga pri ohranjanju ekološkega ravnovesja v akvariju.
Na svetlobi jemljejo iz vode ogljikov dioksid (CO2), ki ga izdihavajo organizmi, in ga s fotosintezo (glej str. 196) predelajo v hrano za lastne potrebe in v kisik (O2), ki ga izločijo v vodo.
Poleg tega porabljajo tudi nitrate, ki so končni snovi v dušikovem presnovnem krogu (glej str. 19), in znižujejo koncentracije teh soli v akvarijski vodi.
Razne akvarijske rastline so tudi ribja hrana.
Nekatere akvarijske ribe (vrste iz rodov Ancistrus in Gyrinocheilus) se prehranjujejo z algami, ki obraščajo akvarijske predmete, razni živorodni krapovci (vrste iz družine Poecilliidae) pa jedo celo tanke liste akvarijskih rastlin in lahko močno skazijo njihovo lepoto in okrasno vrednost.
Druge vrste akvarijskih rib odlagajo svoje ikre na ali med liste vodnih rastlin, kjer so jajčeca vsaj deloma skrita ostrim očem plenivcev, kakršni so nekateri predstavniki južnoameriških karacinidov (vrst iz družine Characidae).
Skalarke odlagajo ikre na velike liste vodnih rastlin, kjer lahko skrbno bedijo nad zarodom in mu s pahljanjem mešajo vodo.
Izležene ribice se najraje skrivajo med rastlinjem, zlasti pod plavajočimi rastlinami, kjer najdejo zavetje in hrano.
Akvarijske rastline namreč spodbujajo razvoj enoceličnih živali in drugih planktonskih mikroorganizmov.
Rastline brez vidnega stebla, imajo pa korenine in včasih gomoljasto odebeljene listne peclje.
Listni peclji izraščajo iz zelo skrajšanega stebla (navidezno kar iz korenin), listne ploskve pa so pogosto zelo velike in robustne.
Rast je precej počasna, vegetativno pa se razmnožujejo s pritlikami ali z delitvijo pritličnih stebel.
Mnoge vrste imajo v vodi samo spodnje dele, prilagodijo pa se lahko tudi življenju pod vodo.
Pri bioloških načinih odstranjevanja nezaželenih alg v sladkovodnih akvarijih lahko pomagajo mnoge vrste rib, med njimi tudi vrsta Epalzeorhynchus siamensis ali siamska rilčarica (desno) in vrsta praskača Gyrinocheilus aymonieri (levo). /puščica dol/ /puščica desno/
Gojenje nekaterih na vodni gladini plavajočih praproti in raznih drugih vodnih rastlin je zelo enostavno, ker uspevajo skoraj v vsaki vodi.
Druge vodne rastline so zelo izbirčne in se razvijajo le v določeni vrsti vode, pri čemer potrebujejo nekatere mehko in kislo, druge pa trdo in lužnato vodo.
Količina kisika v akvarijski vodi se čez dan nekoliko spreminja in je ponoči običajno drugačna kot podnevi (najmanj kisika je ponavadi v zadnji tretjini noči).
Akvarist, ki ga muči nespečnost, lahko to preveri tako, da v razmikih po 1 uro ves dan (24 ur) meri pH-vrednost vode (glej okvir na str. 14).
Rudninske snovi ali soli pravimo vsem neorganskim sestavinam, ki so rastlinam nujno potrebne za rast in razvoj.
Večino teh snovi vsebujejo razna neorganska gnojila, ki jih na veliko uporabljajo v kmetijstvu, dodajati pa jih je treba tudi vsem sobnim in okrasnim rastlinam.
– Fosfor, ki ga rastline dobivajo iz fosfatov.
Pri mnogih vodnih rastlinah moramo rezati ali ščipati vršičke na vseh steblih, ki zrastejo do vodne gladine, sicer poležejo po gladini in preveč zasenčijo akvarij.
Monnierov tolsti list ali Monnierova bakopa se od prejšnje vrste razlikuje po daljših stebelnih členkih, zaradi česar so listi na steblu bolj razmaknjeni.
Njihovo gojenje je zelo enostavno, čeprav rastejo precej počasi in potrebujejo zelo osvetljeno rastišče.
Domovina kanadske vodne kuge ali kanadske račje zeli je severnoameriška celina, odkoder so jo ljudje zanesli skoraj v vse druge zmerno tople predele.
V Evropo je prišla sredi 19. stoletja, toda po naših vodah so sedaj razširjene samo ženske rastline.
Zato se spolno ne razmnožuje, uspešno pa se množi na vegetativni način s stebelnimi potaknjenci (že iz zelo majhnih odlomljenih koščkov stebla se razvije nova, dolga in včasih razvejena rastlina.
Vrsta je primerna za zmerno tople akvarije in za vrtne ribnike, kjer uspešno preživi, čeprav sicer najbolje uspeva pri temperaturi 15 do 20 oC.
Kipeča ludvigija je prava vodna rastlina, ki lahko živi popolnoma pod vodo, čeprav pogosto požene tudi nad vodno gladino.
Najbolje se razvija v nevtralni vodi s pH-vrednostjo približno 7, za trdoto vode pa ni preveč občutljiva.
Gojenje teh rastlin je zelo enostavno in se ga lahko lotijo tudi popolni akvaristični začetniki.
Premenjalnolistna ludvigija je dobila ime po namestitvi listov, ki na steblu niso nasprotno, temveč so premenjalno nameščeni (v vsakem kolencu je en list, zaporedna lista pa sta vsak na svoji strani stebla).
Najbolje uspeva v mehkih in kislih vodah.
Raznolistna močvirka raste manj šopasto od navadne močvirke in se bo najlepše razvijala, če ji redno obrezujemo zgornje dele stebel.
V rod uvrščamo predvsem močvirske rastline, ki imajo v vodi le spodnji del z ozkimi trakastimi listi, nad vodno gladino segajo večinoma suličasti listi.
Rastlin ne smemo posaditi pregloboko v tla, lahko jih le pritrdimo na tla z majhnim kosom ukrivljenega železa.
Množimo jih vegetativno z mladimi rastlinami, ki se razvijejo na koncu pritlik in jih nato ločimo od matične rastline.
Nove rastline se lahko same zakoreninijo, sicer pa jih sami posadimo v primerno podlago.
Akvaristi uporabljajo več deset vrst iz tega rodu, zato je razumljivo, da pogosto ne razlikujejo posameznih vrst ali pa jih napačno imenujejo.
Nekatere vrste iz tega rodu so prave vodne rastline, mnoge pa so le deloma prilagojene na vodno življenje in ne smejo biti popolnoma pod vodo.
Razne vrste potrebujejo za uspevanje različne vrste sladkih voda: od mehkih do srednje trdih, od rahlo kislih do lužnatih.
Rastejo zakoreninjene v tla, ki morajo vsebovati precej hranilnih snovi.
Spolno razmnoževanje s cvetenjem in semeni je zelo redko, vegetativno (nespolno) pa jih lahko množimo s pritlikami in razdelitvijo šopasto rastočih odraslih rastlin.
Mala ali navadna vodna leča ima največ 1 mm dolge liste, precej je podobna grbasti ali trebušasti vodni leči (Lemna gibba), ki ima večje liste.
Je ena najboljših rastlin za skrivališča ribjih mladic in za senčenje posameznih delov akvarija.
Dolgolistno vodno klasje ali dolgolistna mrežnica ima prosojno zelene liste s kodrasto zvihanimi robovi.
Mnogi akvaristi imajo to vrsto za eno najlepših vodnih rastlin, ki jih srečujemo v akvarijih.
Tudi na morskem dnu sredozemskih obal raste nekaj vrst alg, ki bi se lahko prilagodile in uspevale v tropskem akvariju.
Če jih sami nabiramo v naravnem okolju, jih moramo vedno izruvati skupaj s kamnom ali drugim delom podlage, kamor so prirasle.
Alge iz te družine so razširjene predvsem v tropskih morjih.
Uvrščamo jih v skupino zelenih alg (Chlorophyta); od nekaj deset doslej znanih vrst uporabljamo nekatere tudi v akvaristiki.
Njihovo telo sestavljata prirastišče (spodnji del steljke), ki se s koreninam podobnimi izrastki pritrjuje na podlago, in nitast, peclju podoben del, ki se nadaljuje v listu podoben in sploščen zgornji del steljke.
Listasti del je različno oblikovan in je pri nekaterih vrstah enodelen, pri drugih pa pernato narezan.
Kavlerpe se v akvariju zelo hitro razvijajo in lahko zrastejo nekaj centimetrov na teden.
Večina vrst iz te družine uspeva najbolje v zmerni svetlobi ter v čisti, prozorni in dobro prezračevani vodi.
Na nespolni ali vegetativni način se razmnožujejo z delitvijo spodnjega dela (prirastišča) steljke, kjer se razvijajo novi listasti deli alginega telesa.
Imajo tudi zelo veliko sposobnost regeneracije, tako da se lahko nova alga razvije iz vsakega odtrganega kosa telesa.
Kavlerpe se razmnožujejo tudi na spolni način, kar se v akvarijih zgodi le izjemoma.
Ponavadi so akvariji prislonjeni k zidu z eno od svojih daljših sten, seveda pa so možnosti zelo pestre.
Zanimive so postavitve akvarija v kot sobe, na nizko pregrado med prostori, lahko ga vgradimo tudi v steno.
Lepljenje vseh sestavnih delov naj praviloma ne traja dalj kot 30 minut, vendar tudi hiteti ne smemo preveč.
Površno lepljenje se lahko hitro maščuje ter ogroža trdnost in tesnjenje akvarija, kar ponavadi povzroči zelo hude in drage posledice.
Zato naj ima akvarij svoja posebna svetila, katerih svetloba mora biti po količini, jakosti in kakovosti (barvni sestavi) kar najbolj podobna svetlobi v naravnih življenjskih okolij.
Zato je treba akvarij opremiti z umetno razsvetljavo, ki jo ponavadi namestimo nad akvarij.
Večinoma uporabljamo za to posebne reflektorje, kamor lahko pritrdimo več svetilnih teles.
Razsvetljav za akvarije je lahko več vrst, vse pa morajo biti prilagojene predvsem naslednjim posebnostim:
Najboljši način osvetljevanja akvarija je nekakšna kombinacija vseh opisanih možnosti: zjutraj najprej približno eno uro izrabljamo naravno dnevno svetlobo ali sobno razsvetljavo, nato prižgemo eno fluorescenčno cev in čez nekaj časa še preostale.
Zvečer naj ugašanje poteka po obrnjenem vrstnem redu: najprej ugasnemo fluorescenčne cevi in pustimo goreti samo eno, ki jo čez nekaj časa ugasnemo, nekoliko pozneje pa izključimo še sobno razsvetljavo.
V dnevnih sobah, spalnicah in drugih bivalnih prostorih temperatura ponavadi nikoli ne pade pod 17 oC.
Zato potrebujemo za akvarije v teh prostorih dovolj močne grelnike, da bodo segreli vodo od temperature okolja na približno 25 do 26 oC.
Rokodelsko spretni akvaristi si lahko tak filter sami izdelajo iz katerihkoli plastičnih posod, ki jih ni težko rezati: najprimernejše so plastenke, ki držijo 1,5 do 2 litra.
Zaradi penaste gume bi vsa priprava plavala na vodi, zato jo je treba primerno obtežiti.
Zgornji del penaste gume obložimo s težkim in grobim materialom (npr. z gramozom ali grobo mivko), ki je sočasno balast in snov, skozi katero se voda predhodno filtrira (glej okvir na str. 240#).
V nekaterih kupljenih akvarijskih posodah so filtri že vgrajeni, pozneje jih lahko vgradimo tudi sami.
Če ga sami vgradimo, moramo filter na koncu prikriti s primernim zunanjim okrasjem.
Prekatni filtri postajajo med akvaristi vse bolj priljubljeni, saj so splošno uporabni zaradi enostavne vgradnje, delovanja in vzdrževanja.
Prekatni filter je v akvariju večinoma nameščen ob straneh.
Za njegovo dobro delovanje je zelo pomembno, da ima prostornino najmanj 10 % prostornine akvarija.
Skici na str. 243# kažeta akvarij z zgornje strani, tako da je sprednje akvarijsko steklo na spodnji strani risbe; penasta guma je narisana črtkano, okrasje pa je lahko naravno ali umetno.
Zato so viseči filtri nenehno v stiku z zrakom; v pretakajoči se ali kapljajoči vodi pa se vedno raztaplja dovolj kisika, kar je pogoj za učinkovito delovanje bakterij, ki v dušikovega ciklu razgrajujejo razne dušikove snovi (biološko čiščenje).
Največkrat si viseče filtre omislijo bolj izkušeni akvaristi, ki imajo večje sladkovodne ali morske akvarije.
Gramoz in druge grobo zrnate vrste peska uporabljamo predvsem pri predfiltriranju za odstranjevanje največjih v vodi lebdečih odpadkov.
Ti precejalni materiali so večinoma vgrajeni v zunanjih filtrih.
Grobi filtri iz raznih umetnih snovi vse bolj izpodrivajo naravne precejalne materiale, toda v talnih filtrih za sladkovodne akvarije še vedno uporabljajo precej grobo zrnato mivko (2 do 3 mm).
V bolj ali manj velike kose zdrobljene vulkanske skale so učinkovit precejalni material, ki opravlja mehansko (odstranjuje iz vode trdne delce) in omogoča biološko (bakterijska razgradnja dušikovih snovi) prečiščevanje vode.
Oblika in velika površina vulkanskega kamenja omogoča naselitev dušikovih bakterij in dober pretok vode, tako da imajo bakterije dovolj kisika.
Močne ultravijolične žarke uporabljajo tudi v akvaristiki za uničevanje nezaželenih bakterij v akvarijski vodi; njihovo delovanje je usmerjeno predvsem na nezaželene bakterije in ne prizadene koristnih bakterij, ki v tleh sodelujejo v naravnem kroženju dušika in razgrajujejo razne dušikove snovi.
Mrežice moramo po vsaki uporabi razkužiti (zlasti kadar z njimi lovimo bolne ribe) tako, da jih večkrat splaknemo z raztopino natrijevega hipoklorida.
/puščica levo/ Svetloba je nujno potrebna predvsem rastlinam in mnogim morskim nevretenčarjem.
Zato morajo biti akvarijske svetilke dovolj močne, da osvetlijo tudi dno.
Za osvetljevanje daljših akvarijev lahko uporabimo tudi različno dolge fluorescenčne svetilke, ki jih razporedimo tako, da enakomerno osvetljujejo vso vodno gladino.
V vseh primerih pa morajo vse svetilke skupaj dajati dovolj močno svetlobo za uspevanje bodočih rastlinskih in živalskih prebivalcev akvarija.
Potopni termostatni grelnik mora biti vedno popolnoma potopljen in iz vode ne sme štrleti niti njegov zgornji del.
Uporabljamo ga lahko tudi skupaj s posebnimi grelnimi napravami. /puščica desno/
– pri črpalkah brez možnosti uravnavanja črpalne moči na cevko za razpršilnik damo še posebno cevko z ventilom, skozi katerega izpuščamo nekaj zraka (rešitev ni preveč učinkovita in ne deluje pri vseh tipih črpalk).
Za potrebe neizkušenih akvaristov običajno zadošča nekaj metrov plastične cevke, plastični drobnoluknjičasti razpršilnik in katerakoli od mnogih vrst majhnih zračnih črpalk, ki jih prodajajo v vsaki akvaristični trgovini.
Kadar je črpalka nameščena pod višino vodne gladine, mora biti v cevki posebna zaklopka, ki preprečuje povratni pretok vode vanjo.
/La pompe est../ Zračna črpalka je nad vodno gladino.
– Potrebuje zelo malo ali nič vzdrževanja.
– Če je filter nekaj časa izklopljen, se v tleh pogosto začno deoksidacijski procesi, v katerih lahko nastanejo razne strupene snovi.
Pri motornih filtrih je treba izbrati pogon, ki omogoča akvarijski prostornini ustrezen pretok vode skozi precejalne materiale.
Te je treba redno čistiti, da se v njih ne nabere preveč nesnage (kar lahko bolj ali manj razločno opazimo skozi plastične stene filtrirnega prostora).
Žlebasti filter je napolnjen z raznimi precejalnimi materiali, od grobozrnatih (levo) do zelo drobnih in tankih (desno). /puščica dol/
sladkovodni akvarij z ribami iz tekočih vod en- do dvakratna prostornina akvarija na uro Najpogosteje zadošča pretok enkratne prostornine akvarija na uro.
drstni, bolnišnični, karantenski manj kot 100 litrov talni filter, majhen notranji filter s pogonom na pretok zraka ali elektriko Talni filtri niso vedno najbolj priročni način filtriranja.
Zaradi pretakanja in brbotanja vode se na zgornjem delu penilnika nabira pena, v kateri se iz vode izločajo odpadni ali nerabni delci in snovi. /puščica desno/
Popolnoma opremljen akvarij ima v vodi in zunaj nje množico raznih električnih kablov ter cevi za zrak in vodo, ki so ponavadi nerazdružno zapletene in brezupno pomešane.
V tem pletežu se zlasti manj izkušeni akvaristi težko znajdejo in komaj najdejo pravi vtič in primerno cev za namestitev razvodila zraka ali vode.
Zmešnjavo se da vsaj deloma urediti, če vsak konec cevi ali električnega kabla označimo z nalepko, na kateri je napisano, kam oziroma od kod pelje.
Tako lahko pri sistemu za prezračevanje na izpihovalno cev tik za črpalko napišemo, na kateri razpršilnik je vezana, nekoliko stran pa na drugi etiketi označimo, kje pride ta cev v akvarij; tako bomo to cev laže sledili po vsem akvariju in takoj našli z njo povezani razpršilnik.
Na notranji površini akvarijskih stekel se zelo rade naselijo mikroskopsko majhne zelene alge in diatomeje (glej str. 194) ter pogosto nabirajo obloge iz apnenca in raznih nepatogenih bakterij in drugih mikroorganizmov.
Biološke obrasti so lahko pri raznih akvarijih zelo različnih barv in oblik.
Čeprav ne pomenijo nikakršne nevarnosti za akvarijske prebivalce, pa zamegljujejo in ovirajo pogled v akvarij (zlasti kadar zapackajo sprednjo akvarijsko steno) ter delujejo zelo neestetsko.
Obrasti in obloge lahko s stekel postrgamo z navadnimi brivniki na izmenljive britvice, ki jih lahko kupimo v vsaki samopostrežni trgovini, v akvarističnih prodajalnah pa dobimo tudi posebna strgala na dolgih ročajih.
– vzdrževanja je zelo malo, popolne menjave vode niso potrebne tako pogosto;
– prva je samodejni trosilnik ali razdeljevalnik hrane, katerega delovanje naravnamo s posebno uro (primeren je le za razdeljevanje suhe hrane);
– nekaj dni pred odhodom je treba ribe nekoliko obilneje hraniti;
/poln krogec/ Ob povratku je treba opraviti zlasti naslednja opravila:
Zaradi daljše prekinitve električnega toka se voda ne pretaka skozi precejalne materiale in v zastajajoči vodi se naberejo velike količine strupenih snovi.
Zato je treba pred ponovnim zagonom naprav izprazniti filtrski prostor in ga napolniti s svežo akvarijsko vodo.
/puščica levo/ Čiščenje zanemarjenega akvarija je običajno zamudno in naporno ter večinoma manj uspešno od njegovega rednega vzdrževanja in takojšnjega odstranjevanja raznih nepravilnosti.
ogljikov dioksid enkrat na 14 dni (včasih pogosteje) Merjenje je potrebno predvsem v akvarijih z gostim rastlinjem.
– na videz morajo biti lepa in istočasno naravna.
Skoraj za vse vrste akvarijev sta mivka in pesek najbolj primerni usedlini za pripravo tal.
Kremenčeva mivka je nastala s postopnim drobljenjem granitov in drugih silikatnih kamnin.
Posamezna zrnca so 1 do 3 mm velika in zelo ostro robata, tako da lahko ranijo razne vrste po dnu rijočih rib.
Kljub temu so odličen material za akvarijska tla, ki omogoča odlično pretakanje vode.
Barva mivke je lahko zelo različna in odvisna predvsem od vsebnosti železovih oksidov.
Kremenčeva mivka je revna podlaga, ker vsebuje majhne količine uporabnih hranilnih snovi, zato jo uporabljamo predvsem za talni precejalni material.
Drobir iz alg in zdrobljene korale za pripravo tal v morskih akvarijih prodajajo v vsaki večji morsko-akvarijski trgovini.
Brez talne nasipine so le bolnišnični in karantenski akvariji, s čimer zagotovimo večjo čistočo in preprečimo naseljevanje raznih škodljivih mikroorganizmov.
/puščica dol/ Vodne rastline lahko razvijejo korenine in se dobro zakoreninijo le v ustrezno debelih tleh.
Sestavine zmešamo in na akvarijsko dno najprej nasujemo približno 1 cm debelo plast kremenčevega peska, nanjo denemo 2 do 3 cm pripravljene mešanice, ki jo dobro potlačimo, vse skupaj pa prekrijemo z nekaj centimetrov debelim slojem kremenčevega peska.
/puščica gor/ Za talno nasipino morskih akvarijev najpogosteje uporabljamo dve vrsti peska: drobir iz poapnelih alg (zgoraj) in bolj grobozrnat koralni pesek iz odtrganih in zdrobljenih mrtvih delov koral (spodaj).
Okrasni predmeti ali dekoracija ne služijo le lepoti akvarija, ampak pomenijo mnogim vrstam rastlin in živali potrebo in celo nepogrešljivi del njihovega življenjskega okolja.
Na akvarijskem okrasju se zakoreninijo nekatere vodne rastline, ribe pa si med kamenjem in drugim okrasjem iščejo varna skrivališča.
Veliko vrst rib jih potrebuje zato, da med drstitvijo odlaga jajčeca na vodoravne ali navpične površine kamnov, včasih pa jih prilepi na oboke skalnih votlin ali previsov.
Tudi ribe, ki ne iščejo zavetišč, potrebujejo okrasne akvarijske stene in druge predmete; po njih se orientirajo v akvariju, imajo pa jih tudi za lažjo razmejitev in prepoznavanje svojega življenjskega okolja (teritorija).
Naravni ali naravo posnemajoči okras mora ponazarjati naravno bivališče (biotop) živali, ki se zato laže privadijo na življenje v ujetništvu.
Z okrasnimi predmeti ne smemo pretiravati, saj lahko zelo povečajo težo akvarija.
V povprečno opremljenih akvarijih pride na vsak kvadratni meter površine približno 60 kg okrasja.
Njihova teža je lahko precej manjša v sladkovodnih akvarijih z bogatim rastlinjem (kakršni so holandski akvariji), majhna ali zanemarljiva je tudi v nekaterih morskih akvarijih ali, kadar je okrasje iz umetnih materialov.
Poliuretanska pena se začne razvijati, ko zmešamo obe sestavini.
Še enostavneje je delati s peno, ki jo prodajajo v pločevinkah.
Delujejo podobno kot razpršilniki in po pritisku na ventil izbrizgavajo peno.
Ko pride poliuretanska pena na zrak, se zelo hitro napihne, prostorninsko močno poveča in pri pravi temperaturi strdi v nekaj minutah.
Strjeni poliuretan lahko režemo in oblikujemo z noži in vsemi drugimi vrstami rezil.
– na del stekla, kamor nameravamo nabrizgati poliuretansko peno, v nekajcentimetrskih presledkih nalepimo majhne odpadne koščke stekla;
Nekateri akvaristi napravijo za zadnjo akvarijsko steno enobarvna ozadja, predvsem modra, zelena, siva, svetlo rjava ali črna.
Zlasti slednja barva je zelo priljubljena, saj se na njej lepo odražajo vodne rastline ter svetlejše in živobarvne akvarijske živali.
Namesto enobarvnih imajo nekateri akvaristi raje ozadja, ki so v zgornjem delu akvarija svetlejša in temnijo proti dnu, kar naj bi ponazarjalo upadanje količine svetlobe v akvariju.
Nekateri akvaristi teh ozadij ne napravijo na zidu, ampak enostavno pobarvajo zunanjo stran zadnje akvarijske stene.
skrilavci So raznih barv (sivi, zelenkasti ali rdečkasti).
– So zelo priročni za izdelavo majhnih kamnitih kupov s številnimi skrivališči.
Poliuretansko peno akvaristi vse pogosteje uporabljajo za izdelavo ozadij in drugih okrasnih delov velikih akvarijev.
Na sliki je v to umetno snov vgrajena naravna pluta (lubje hrasta plutovca). /puščica dol/
/puščica levo/ Okrasni deli akvarija so lahko narejeni tudi iz stiropornih (polistirenskih) plošč.
Za ozadje lahko uporabimo celo ploščo, ki jo postavimo navpično ob zadnjo steno in nato površino primerno preoblikujemo.
namembnost, dostopnost, enostavno vzdrževanje – Zelo neprimerno je okrasje s preveč razgibano površino, saj so ozki prehodi, razpoke in votline težko dosegljivi pri odvzemanju vode z natego in otežujejo lovljenje rib z mrežico.
– Najenostavnejši okras je zmerno velik terasast kup kamenja, ki ne sme biti previsoko nagrmaden; vmes naj bo lahko dostopna jama ali votlina pod previsom.
– za oblikovanje morajo imeti akvaristi nekaj izkušenj
Kako usposobimo akvarij?
Če začnejo rastline takoj po naselitvi v akvarij veneti in hirati, nas ne sme presenetiti.
Večinoma je pojav le začasen, saj nekatere vrste včasih potrebujejo kar nekaj časa, da si po presaditvi opomorejo in se prilagodijo na nove rastne razmere.
Ko po navodilih uredimo osvetljevanje, težave večinoma kmalu izginejo in rastline začnejo dvigati stebla in liste proti svetlobi.
Izbira rib je odvisna od vrste akvarija (okrasni ali skupni, geografski ali regionalni, posebni) ter od akvaristovih želja in denarnih možnosti.
Na akvarističnem tržišču je veliko število najrazličnejših ribjih vrst, ki lahko popolnoma zadovoljijo potrebe vsakega ljubiteljskega akvarista, toda večini neizkušenih začetnikov je pri tolikšni pestrosti ponudbe kar težavno izbrati prave živali.
Včasih pa se jim le posreči takojšnja, prava zamisel o izbiri ribjih vrst in gostoti naselitve svojega akvarija že po hitrem ogledu razstavljenih živali na policah akvarističnih trgovin.
Akvaristi radi popolnoma izkoristijo ves življenjski prostor v akvariju, zato izberejo nekaj različnih vrst rib, ki živijo v različnih globinah in ne motijo druga druge: ene živijo pri dnu, druge ob vodni gladini, tretje pa plavajo v vodi med dnom in vodno gladino.
V vsakem primeru so na novo prinesene ribe v akvariju nekaj časa zelo plašne in se vsaj nekaj časa skrivajo.
Razne vrste se bolj ali manj hitro privadijo na novo okolje, nekatere se prilagodijo celo prej kot v eni uri in se začnejo popolnoma normalno obnašati.
/puščica levo/ Za daljše prevoze je treba polivinilne vrečke z ribami spraviti še v toplotno izolirane posode, da se živali ne bi pregrejejo ali preveč ohladile.
Večino fotografij sta prispevala Yves LANCEAU in Hervé CHAUMENTON, poleg njiju pa še:
