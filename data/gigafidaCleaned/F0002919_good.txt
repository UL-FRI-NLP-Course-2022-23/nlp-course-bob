Janez Peršič, ki je raziskal bankirsko podjetnost Židov v srednjeveškem Piranu, je dal zanimivo pobudo za originalno razstavo o Židih na Slovenskem.
Tisti navzoči, ki delajo v Cekinovem gradu in sorodnih ustanovah, so predlog pospremili z odobravajočim kimanjem.
Utegne se torej zgoditi, da bomo gledali tudi kaj negostujočega.
Škotsko glavno mesto Edinburgh pa si zasluži, da za slovo zapišemo nekaj misli o dogodku, ki je še prav posebej vezan nanj in na škotsko kulturno zgodovino.
Davida bodo restavrirali
Sloviti Michelangelov kip svetopisemskega Davida bodo pred praznovanjem 500-letnice njegovega nastanka, ki bo prihodnje leto, temeljito restavrirali, so sporočili predstavniki muzeja Akademije v Firencah, kjer je razstavljena ta renesančna umetnina.
Restavriranje slavnega kipa se bo začelo pozimi, postopek pa bo vodil profesor Marc Levoy z ameriške univerze Stanford, ki je kar šest mesecev skeniral Davidov kip, da bi tako našel tudi najmanjše detajle na marmornati umetnini.
Skupina restavratorjev želi s tridimenzionalnimi posnetki čim najbolj natančno povzeti delo toskanskega genija.
Doslej so na primer že ugotovili, da kip v višino meri 5,17 metra in ne 4,37 metra, kot je navedeno v večini publikacij.
