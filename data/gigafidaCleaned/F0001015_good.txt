Predstavljeni so popisi združbe Danthonio-Scorzoneretum villosae Ht. & H-ić (56)58 iz tradicionalno košenih travnikov v montanskem pasu nad Rakitovcem.
Ugotovljeno je, da ti sestoji oblikujejo samostojno subasociacijo, ki pomeni jedro in najbogatejše sestoje v okviru asociacije, hkrati pa prehod med kraško in istrsko-kvarnersko raso te asociacije.
Predstavljene so tudi floristične posebnosti območja in naravovarstveni problemi.
Pri popisovanju smo uporabili standardno srednjeevropsko metodo po Braun-Blanquetu (1964).
Nomenklatura idiotaksonov je povzeta po Poldiniju (1991), sintaksonov pa prav tako po Poldiniju (1989).
Geoelementno sestavo (geoelementi so povzeti po Poldiniju, 1994) prikazuje tabela 2.
Na eni strani vidimo močno zastopanost "kontinentalnih", v ekološkem pogledu mezofilnejših geoelementov: evrosibirskega, evrazijskega in evropskega.
Ta delež je razmeroma visok, predvsem v škodo toploljubnejših vrst, saj je evrimediteranskih vrst le slabih 12%.
Presenetljivo dobro zastopane pa so pontske vrste.
Nezanemarljiv delež, predvsem pa pomemben pečat dajejo ilirske vrste, posebej pa smo upoštevali še mediteransko-montanske vrste (pas bukve!) in širše razširjene jugovzhodnoevropske vrste.
Enako visoka naravovarstvena vrednost tega območja pa je v združbi Danthonio-Scorzoneretum subas. rhinanthetosum, ki zastopa travniško vegetacijo.
To so edine značilne oblike te asociacije v Sloveniji, ki jih še vedno kosijo.
Sploh lahko rečemo, da so vsi ekstenzivni tradicionalno košeni in negnojeni suhi travniki ogroženi.
Gospodarjenje z njimi se je spremenilo bodisi v smeri intenzifikacije ali pa so njihovo rabo opustili.
Taki travniki se zaraščajo v grmišča in pionirske gozdove.
Pognojeni travniki pa bistveno spremenijo svojo floristično sestavo, se osiromašijo oziroma se spremenijo v neko drugo fitocenozo.
V tujini poznamo nemalo primerov, ko že zaradi ene same vrste gospodarijo s travnikom na določen način, ki tisto vrsto ohranja - s pašo ali košnjo.
Menimo, da bi takšno naravovarstveno gospodarjenje, ki bi ohranjalo floro in vegetacijo travnikov nad Rakitovcem, bila edina rešitev za ohranitev želenega stanja.
Tako predlagamo, da se travniki pokosijo enkrat letno v juliju.
Košnja naj bi potekala po možnosti ročno, sicer strojno.
Pokošeno biomaso je treba pograbiti in odpeljati.
Lokalna skupnost ali posamezniki, ki opravljajo košnjo oziroma lastniki ali najemniki parcel, naj bi bili deležni finančne kompenzacije za stroške in nagrade za opravljeno delo.
Tako organizirano gospodarjenje je edina pot, ki vodi k ohranitvi takšnih in podobnih travnikov.
Za financiranje naj poskrbi država (Ministrstvo za okolje in prostor, Uprava za varstvo narave), lahko pa tudi nevladne naravovarstvene organizacije.
1 2 3 4 5 6 7 8 FrRaz.Karakter. vrste razreda FESTUCO-BROMETEABriza media1 1 2 1 2 +1 2 100 VBuphthalmum salicifolium+++++1 +87 VFilipendula vulgaris+1 ++++75 IVBromus erectus1 2 2 1 3 62 IVTrifolium montanum+++++62 IVGalium verum+++++62 IVHypochoeris maculata++++1 62 IVBrachypodium rupestre1 1 1 +50 IIICarex humilis2 2 2 +50 IIIPrunella grandiflora++++50 IIIPeucedanum oreoselinum1 1 +37 IIKoeleria pyramidata+++37 IIAsperula cynanchica+++37 IIPotentilla alba2 3 25 IIDactylis glomerata+1 25 IIHelianthemum ovatum++25 IILinum catharticum++25 IIFestuca rupicola++25 IICampanula glomerata++25 IIEuphorbia cyparissias+12 ILinum tenuifolium+12 ITeucrium montanum+12 IGymnadenia conopsea+12 ICarlina acaulis+12 IGladiolus illyricus+12 IBupleurum exaltatum+12 IPrunella vulgaris+12 ISpremljevalke Inula hirta++++++75 IVLeontodon hispidus1 +1 +50 IIIDanthonia decumbens1 1 25 IIAnthericum ramosum+1 25 IIThalictrum minus++25 IIMedicago prostrata++25 IIKoeleria splendens++25 IITragopogon orientalis++25 IIIris graminea+12 IPolygonatum odoratum1 12 IScorzonera hispanica+12 IPotentilla erecta+12 IHypochoeris radicata+12 ICichorium intybus+12 I
