So nove zlovešče napovedi opozorilo Sloveniji, da naj se pripravi na še bolj neugodne mednarodne okoliščine, kot je računala doslej?
Bo naša gospodarska rast zdrsnila pod tri odstotke?
Je rebalans proračuna bližji, kot se je zdelo?
Odgovore na navedena in še nekatera vprašanja bodo v prihodnjih tednih pospešeno iskali na vladi, gospodarskih ministrstvih in Umarju .
In tudi v centralni banki, kjer bodo verjetno premlevali Duisenbergovo sobotno napoved znižanja evrskih obrestnih mer.
Napoved utegne vplivati tudi na slovensko denarno politiko: v BS so namreč svoje nedavno znižanje obresti razložili kot odgovor na cenejši denar na mednarodnih trgih.
