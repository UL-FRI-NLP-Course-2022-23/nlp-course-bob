Zgodovinopisje tako zlahka reproducira neenakosti, kar lahko prepoznamo tudi iz naše zgodovinopisne literature.
Na pomembno vlogo žensk ne kažejo ne komemoracije, spomeniki, prazniki, obredi in ne knjige, šolska zgodovina ali univerziteno učenje.
To so namreč sredstva, s katerimi se kolektivni spomin ustvarja in vzdržuje.
Kolektivni spomin je konstruiran tako, da ženskega delovanja v javnosti ne vrednoti ali pa ga razvrednoti.
Primer takega razvrednotenja v novejši slovenski zgodovini je nadomeščanje praznika dneva žensk z materinskim dnevom.
Osmi marec je izginil iz šolskega praznovanja, vpeljali pa so praznovanje materinskega dneva, pri čemer se je poudarek premaknil z lika ženske na vlogo matere.
Otroci se učijo, da je ženska predvsem mati, to mnenje pa podpirajo zgodbe, pesmi, spisi, ki ustvarjajo podobo dobre matere.
Ta je redko javna delavka, zaposlena in aktivna, pogosteje je zvesta, pridna in predana in, če je le mogoče, v svoji družini.
Podoba ženske, ki smo jo praznovali na dan žena, je bila seveda drugačna, delovna, aktivna, močna, enakopravna.
Ta podoba z izginotjem praznika izginja tudi sama, posledice pa so vidne v ponovnem obujanju mita matere in razvrenotenju javne delavke.
Primer je dobra ilustracija, kako lahko s kolektivnim spominom manipuliramo.
Če to povežem z nedavnimi dogodki ob referendumu za umetno oploditev, je rezultat ustvarjanja novega kolektivnega spomina popolnoma skladen z navedeno ugotovitvijo.
Samsko žensko kot potencialno uporabnico storitve so nasprotniki posega naslikali kot karieristko, ki je zamudila biološki vlak za oploditev, ker je bila bolj predana delu kot pa družini.
Veliko volilk in volilcev se je z glasovnjem proti spremembi zakona uprlo ravno tej podobi, ki se ne ujema s podobo matere v današnjem kolektivnem prepričanju.
Če torej hočemo vplivati na enakopravnejši ženski status, potem moramo biti pozorni predvsem na to, kakšno je obredje, ki ustvarja podobo ženske v javnosti.
Premisliti moramo o praznikih, spomenikih, razstavah, komemoracijah in seveda o uvrstitvi ženske zgodovine v izobraževalni proces.
Potreba po obujanju praznovanja materinstva je seveda nastala zaradi današnjega časa in ne zato, ker bi odkrili kakšne posebe dokumente iz preteklosti.
Obujanje preteklosti, iskanje drugih virov, ki javnosti niso znani, nastane zaradi potreb sedanjosti.
Podobno je s pričujočim delom.
Nastaja, ker so ženske ponovno izrinjene iz javnosti in ker smo naveličane ponavljati eno in isto zgodbo o tem, kaj ženske zares so, ki je brez zgodovinske perspektive nujno neuspešna.
Pravica do interpretacije in družbena moč sta med sabo povezani kategoriji.
Interpretacija ali ustvarjanje pomena obvelja takrat, ko jo podpre dovolj ljudi, da lahko postane del kolektivnega prepričanja.
S tem dobi interpretacija legitimnost, njeni tvorci pa družbeno moč.
Vse to pa ni preprosta operacija, za katero je dovolj, če preteklost raziščemo in jo predstavimo javnosti.
Javnost je namreč prepričana o »naravnem izvoru« razlik med ljudmi, saj jo je o tem prepričevalo zgodovinopisje in ostale tradicije, tako da so skrbeli za pozabljanje vsega, kar bi kazalo na enakost in obujali tisto, kar je kazalo na razliko.
S tem so ustvarjali družbene mentalitete in identitete, ki so bile vzpostavljene na binarni kodi, binarno mišljenje pa je podlaga diskriminatornega ravnanja.
Zgodovinski dogodki namreč postanejo ilustracije filozofij in širši interpretativni okviri.
Neprisotnost v zgodovini ima prav tako svoj pomen, kakor prisotnost.
Odgovor je v naracijah, pripovedovanju različnih zgodb, ki omogočijo, da spomini dobijo legitimnost.
Naracija, pripovedovanje zgodb nas opozorja na pomembnost jezika, s katerim ustvarjamo pomene tako v pisnih, kot ustnih tradicijah.
Jezik je v bistvu tisti, ki vzpostavlja mišljenje in vpliva na delovnaje.
XL, št. 7, str. 255. upravičujejo tako stanje z nizom trditev in pravil.
V sami stroki obstaja nasprotje v temeljnih opredelitvah glede uporabe moškega slovničnega spola kot kategorije, ki naj bi predstavljala oba spola.
Različna mnenja kažejo predvsem na to, da ni enoznačnih in dokončnih interpretacij, temveč je tudi jezik sistem, odprt za spremembe.
Še sploh takrat, ko se začnemo zavedati dejstva, da z jezikom oblikujemo in prenašamo pomene, uporaba jezika pa je podlaga za oblikovanje in izražanje družbene identitete.
Razumevanje kultur je odvisno od razumevanja kompleksnosti uporabe jezika v teh določenih kulturah.
Učenje jezika ni samo internalizacija jezikovne kode, temveč tudi učenje statusa in vlog, primernega družbenega vedenja in tudi pogleda na svet.
Jezik je potemtakem podlaga za pridobivanje in vzdrževanje kulturne identitete in sredstvo za reprodukcijo družbenih razlik, hkrati pa osrednji posredovalec prenosa zgodovinsko oblikovanih vrednot, pomenov in praks.
Besednjak, slovnica, struktura in kategorije, ki so utelešene v jeziku, učinkujejo na to, kako kdo skozi govorjenje vidi realnost.
Pomenske kategorije jezika vplivajo na mentalne kategorije, ki jih uporabljamo za opisovanje in razvrščanje sveta.
Različni jeziki označujejo različne sisteme dojemanja, razlike med kulturnim vedenjem v različnih družbah pa so kodirane v strukturi lingvističnih pomenov.
Besede, ki jih poznamo, in konceptualne kategorije, ki jih te besede vsebujejo, zamejujejo način, kako dojemamo svet.
Podobno, kot se neenakosti lahko zmanjšujejo s soočanjem spominov različnih skupin, ki so v neenakem položaju, se njihovo reproduciranje zmanjša tako, da jih vpeljemo v jezik.
Če nečesa ali nekoga ni v jeziku in spominu, je namreč prav tako pomenljivo, kakor če je.
Pomembni so tisti, ki imajo svoje mesto v zgodovini, razvrednoteni pa tisti, ki tega mesta nimajo.
Za mesto v zgodovini in za "pravico" do spomina se danes bojujejo številne izključene skupine.
Moderno je govoriti o socialnem vključevanju in pri tem misliti na skupine, kakršne so istospolno usmerjeni, prizadeti, hendikepirani, tujci, Romi, pa tudi ženske in otroci, mladi, stari, skratka vsi, ki nimajo zadosti družbene moči, da bi sami določili svoj položaj v družbi.
Svoje zahteve postavljajo tudi tako, da se spominjajo svojih korenin, da obujajo svoj kolektivni spomin.
Ženske so začele razumeti pomen časovnosti v sedemdesetih in osemdesetih letih 20. stoletja, ko so nastajali prvi oddelki za študij ženske zgodovine.
Foucault se je zgodovine norosti lotil na način dekonstrukcije diskurza o norosti v zgodovini že leta 1961.
Tudi pri študiju ženske preteklosti kaj kmalu postane jasno, da so bile ženske v zgodovini usodno povezane s svojim telesom in njegovim pomenom, zato začnimo z njim.
Možnosti za refleksijo so odvisne od moči družbenih ideologij in so hkrati odsev prevladujočih mentalitet.
Pomembno se je zavedati, da je telo posamezno in kolektivno, da izraža korporativno identiteto, da je materialno kot fizični organizem in nematerialno kot telo verovanj, legend in mitov.
Besedilo lahko vidimo kot telo, ker raste, se spreminja in razpada, lahko pa vidimo tudi telo kot besedilo, v katerem je zapisana osebna zgodovina.
Po drugi strani pa telo jeziku nudi izraze in metafore.
Ko raziskujemo telo, moramo vedeti, kako je telo klasificirano, kaj telo je in kako ga izkušamo.
Družbe definirajo ideale telesa, da bi lahko definirale njegovo identiteto oziroma način, kako naj ljudje razumejo svoje telo.
Del te identitete je družben nadzor nad goni.
Nedvomno uspešna pisateljica, esejistka in kritičarka Pavlina Pajk je v drugi polovici 19. stoletja objavlja v številnih časopisih.
Bila je izobražena in polno udeležena v javnem življenju.
Napisala je tudi članek o ženskem vprašanju, v katerem pa se zavzema za vzgojo ženskega srca, in ne razuma.
Kar je v skladu s klasično katoliško dihotomijo med ženskostjo kot srcem in moškostjo kot razumom.
Zelo nedvoumno je o tem pisal Mahnič.
V njem trdi, da je edini pravi poklic materinstvo in s tem podložnost, pokornost in zvestoba možu.
Nasprotuje obveznemu šolanju deklic, ker je učenje matematike, fizike in ostalega za deklice mučenje.
Starši jih dajejo v šole le zato, da se lahko hvalijo z izobraženo hčerko.
Ženske so ustvarjene za vzrejo in vzgojo otrok, vendar morajo biti tudi malo izobražene, da lahko uspešno opravljajo svojo vlogo, ki jim jo je namenila narava.
Pisati morajo pravilno slovenščino, kakšen svetovni jezik ne škodi, nekaj morajo vedeti tudi o književnosti.
Vendar je za tako izobrazbo dovolj le nekaj ur dnevno, ostali čas pa naj prebijejo v učenju gospodinjstva in negovanju bratov in sester ter učenju ročnih del.
Kljub vsemu pa morajo ceniti izobrazbo, ki jo lahko dosežejo.
Njeno delo se prenese na njeno duševnost, ki jo je pri porodu popolnoma zavezala otroku.
Materinstvo ji zastre pogled na preostali svet.
To škoduje razvoju njene osebnosti, ki povzroči dokončen razkol med možem in ženo.
Mož namreč nima podedovane občutljivosti za čare lastnega otroka.
Spolno suženjstvo ženske se neha šele po klimakteriju.
Nova tragedija pa je v tem, da začne tedaj njeno telo hitro propadati.
Klimakterij pa ni samo propadanje telesa, temveč tudi propadanje duše.
O temi so avtorice začele pisati v Ženskem listu leta 1925.
Postavile so zahtevo po spremembi 144. člena kazenskega zakonika, ki je prepovedoval odpravo telesnega plodu.
Argumente za zahtevo so iskale predvsem v pravici do lastne presoje o rojstvu.
Spopadale so se s prepričanjem, da ženske storijo greh takrat, ko se branijo imeti otroke; splav je namreč katoliška cerkev povezovala predvsem z odklanjanjem materinstva.
Avtorice so temu nasprotovale in so splav povezovale predvsem z revščino in nezmožnostjo preživetja.
Zahtevale so pravico do lastne presoje o tem, koliko otrok bodo lahko prehranile in vzgojile.
Bog jim je poleg možnosti, da rodijo, dal tudi razum, da presodijo, koliko otrok bodo lahko imele.
Krivično je siliti bolne, izčrpane zakonske žene, da imajo veliko otrok, prostovoljne nezakonske matere, ki so prevečkrat skupaj z otrokom prepuščene bedi in pomanjkanju, pa zaničujejo.
Poudarile so še, da je odprava telesnega plodu res enaka uboju, vendar je prav taka krivica rojevanje človeških bitij, ki bodo živela v bedi in počasnem hiranju.
Ženske se bodo težko odločile za takšno operacijo, zato naj se opravlja v skrajni sili, so menile.
Ko je bil istega leta napovedan v Tržiču ženski shod v času mednarodnega ženskega tedna, je Cerkveni glasnik znova objavil članke proti splavu in organizatorkam.
Ženske so znova napovedale jasen boj proti duhovščini in ustrahovanju.
Začele so govoriti o kontracepciji, ki naj bi jo iznašli in priporočali zdravniki, in sicer v obliki injekcije.
Opozarile so na škotskega zdravnika, ki je priporočil anestezijo pri porodih, da ženska ne bi čutila bolečin.
Duhovščina ga je obsodila, da dela proti božji volji, ker je bog določil, naj ženska trpi.
Še preden so se razne stroke vključile v normiranje in uravnavanje pravice do splava, so začele ženske razmišljati o kontracepciji, uravnavanju rojstev, izobraževanju žensk o zaščiti in pri tem opozorile tudi na to, da porodne bolečine niso nujne, temveč da ženska lahko rodi tudi v anasteziji.
Na ta zapis sicer ni bilo odzivov, vendar je prepričanje, da morajo ženske roditi v bolečinah, čutiti še v sodobni ginekologiji.
Čeprav zakonsko urejevanje pravice kaže, da je boj žensk obrodil sadove in so imela javna izpostavljanja raznim obsodbam smisel, je mogoče hkrati opaziti, da se je katoliška ideologija začela kazati skozi stališča raznih strok, še najbolj medicine.
Ženske so ves čas opozarjale, da na odločitve strokovnjakov ne sme vplivati njihov svetovni nazor, hkrati pa vedo, da so vpliv na urejanje pravice na neki način že izgubile.
Za pravilno opravljen splav je bil potreben medicinski poseg, zdravniki pa so si vzeli pravico, da določijo pogoje zanj.
Argumenti proti splavu v medicini so izhajali (in še izhajajo) iz etičnih in nacionalnih razlogov.
Pri tem so bili etični do potankosti enaki verskim in so se sklicevali na pravico nerojenega otroka, nacionalni pa so izražali skrb za narodovo številčnost, ne pa tudi za kakovost življenja.
Za nasprotovanje so izrabili tudi socialne indikacije in pozornost usmerili v njihovo sanacijo, čeprav je bila ta zahteva nedorečena in nejasna.
Še najbolj je bil sprejemljiv splav iz evgeničnih razlogov; tak splav namreč zagotavlja kakovost človeške vrste, zato ni nikakršnih težav pri preprečevanju rojstev umsko manj nadarjenih ali alkoholikov in »abnormalnih«, čeprav so to raztegljive kategorije.
Komisija je postala arbiter in je odločala o upravičenosti do splava in s tem tudi zamejevala odprte kategorije upravičenih žensk.
Splav je postal sprejemljiv tudi v primerih posilstva ali incesta.
Razvoj diskurzov o splavu je hkrati tudi vplival na izboljšanje položaja nezakonskih mater in detomorilk.
Kazni za ta dejanja so postale blažje, še zlasti, če so bile nosečnosti posledica posilstva ali incesta.
Veliko so govori o kontroli nosečnosti, profilaksi, sterilizaciji, zdravstveni vzgoji žensk, bolnišnicah in socialnih pravicah nosečnic in mater.
Ženske se se začele ponovno vključevati v medicinske razprave in so vse močneje zagovarjale pravico do lastne odločitve za splav.
Same so se čutile najbolj kompetentne za odločanje, saj je šlo za njihova telesa in materinstvo, poleg tega pa so zatrjevale, da so povsem zmožne same odločati o sebi.
Hkrati pa je prav diskurz o materinstvu splave vedno znova potiskal na obrobje.
Eden glavnih argumentov za splav je bil ponovno ženska »naravna nuja« po materinstvu, ki je nekakšen samouravnavajoč mehanizem: Ker žensko narava sama žene v materinstvo, se ne more zgoditi, da bi imela splave iz hladnokrvne preračunljivosti.
Po drugi strani je v časopisih tistega časa mogoče prebrati nekaj zapisov o tem, da ženskam iz višjih slojev ne bi smeli dovoliti splava, ker ga želijo opraviti iz osebne lagodnosti.
»Naravno nujo« naj bi potemtakem čutile le ženske iz kmečkih in delavskih vrst, ne pa tudi meščanke in izobraženke.
Prava narava torej izgine z izobrazbo.
Vprašanje lahko zastavimo tudi drugače.
Ali je »nuja« res naravna, če jo nekatere ženske čutijo, druge pa ne?
To vprašanje je bilo za čas pred drugo svetovno vojno dosti preradikalno in si ga niso na glas zastavljale niti feministke, ki so ostale neporočene in brez otrok, čeprav je mogoče prebirati tudi že razprave o pristnih in nepristnih ženskah, o katerih je pisala Alma Sodnik.
Saj ne delamo le za denar, moškim želimo stati ob strani v vsem kulturnem, gospodarskem in socialnem življenju in dogajanju.
Potrjujemo tudi trditev, da študiramo le zato, da si najdemo začasno streho nad glavo in najdemo moža.
Poklic ni le izhod v sili, temveč notranja potreba.
S tem pokažemo popolno pomanjkanje samozavesti in čuta odgovornosti.
Z razkoli smo se same onemogočile znotraj poklica.
Ne smemo se odpovedati ali celo opravičevati, ker želimo kljub poroki še vedno delati v poklicu.
Pri nas pa nekatere učiteljice škodoželjno kažejo na druge uradnice, naj tudi njim uvedejo celibat, in se ne zavedajo svojih ženskih pravic.
Morale bi zahtevati odpravo celibata, ker je protinaraven in krivičen, in zase zahtevati popolno pravico do dela in do svobodne pri izbiri poklica.
Ženski list Ženski list, 1925, št. 2, str. 2. objavi pismo ženske, v katerem govori o nasilju moža nad njo in otroki in o tem, da nima kam iti:
V Ženskem svetu Ženski svet, 1934, št. 2, str. 40. je mogoče preberati, da je bil leta 1933 sprejet Zakon o boju proti spolnim boleznim, ki se je posredno tikal prostitucije kot najbolj ponižujočega dokaza ženskega suženjstva, ženske neenakopravnosti in dvojne morale.
Ženske so zaničevane, moški pa kljub vsemu spoštovani.
»Reglementacija« je legalizacija suženjstva, ženske so na milost in nemilost prepuščene lastnikom javnih hiš in trgovcem z »belim blagom«.
Ženska je le blago in pod stalnim policijskim nadzorom.
V modernih državah so odpravili »reglementacijo«, javne hiše in kontrolne knjižice in vpeljali abolicijo, »kjer se lahko vsak spolno izživlja, kot se hoče«.
Tuje raziskave kažejo, da niso prostitutke glavni vir okužb s spolnimi boleznimi, temveč se sedemdeset odstotkov okužb zgodi drugače.
Slovenski novi zakon je eden najmodernejših te vrste v Evropi, ker odseva to spoznanje, zato napoveduje boj spolnim boleznim vsega prebivalstva in posredno tudi z ozirom na prostitucijo.
Oboleli se mora zdraviti in ima pravico do brezplačnega zdravniškega pregleda in zdravljenja.
Zdravnik ga mora poučiti o njegovem stanju in odvrniti od nameravane zakonske zveze, dokler ni popolnoma zdrav.
Če je vir bolezni znan, mora zdravnik o tem obvestiti policijo, da se prepričajo o točnosti navedb.
Če je nevarnost, da bolnik okuži svojo okolico, se mora zdraviti v javni bolnišnici.
Preventiva pa je obveščanje najširših krogov, mladine in vojaštva o nevarnostih spolnih bolezni.
Prepovedane so javne hiše in vsaka prostitucija.
Moški, ki stopa v zakon, mora pokazati potrdilo, da nima spolnih bolezni.
Zdravniki izdajajo ta potrdila brezplačno.
Ženska, ki ve, da je okužena, in vseeno vstopa v zakon, je kaznovana.
Kaznuje se tudi izdajanje lažnih potrdil.
Če verski ali civilni predstavnik vseeno poročita tak par, sta kaznovana.
Sprememba je v tem, da se zdaj kaznuje vsakogar, ki prenese spolno bolezen.
Ministrstvo za socialno politiko pa je dolžno, da pregleda socialne vzroke, ki ustvarjajo in vzdržujejo prostitucijo.
Ustanoviti je treba zavode za priseljenke v mesta ali tiste, ki so izgubile službe.
V ruski zakonodaji imajo še člene, da se kaznuje posilstvo ali to, če oseba nadrejenega službenega položaja zlorablja podrejeno osebo.
Dve leti pozneje so v Ženskem svetu objavili članek Boža Škerlja, ki govori o evgenskih vzrokih prostitucije.
Prostitutka je rezultat dednosti in okolja.
Neki notranji nagon jo žene v tako okolje, ki potem telesno in duševno vtisne pečat razvijajoči se prostitutki.
Govorimo lahko o rojenih prostitutkah.
Če je prostitucija znamenje posebne spolnosti, potem lahko predvidevamo, da se taka spolnost pojavi že zgodaj.
Nekatera dekleta so po svojih dedni zasnovi predestinirana za prostitucijo.
Ameriški sodnik Lindsey o tem sodi le po izrazu obraza, svitu oči in polnosti telesa.
Zlasti slednje se je potrdilo in danes ne dvomimo več o dedni zasnovi, ki povzroča prostitucijo, pravi Škerlj.
Ni pa pri vseh tako.
Pri nas so raziskave pokazale, da nastopi pri prostitutkah mesečno perilo štiri mesece prej kot pri neprostitutkah.
Pri drugih pa je menstruacija kasnila.
Značilna je torej zgodnja ali pa pozna menstruacija oziroma več nerednosti.
Ni pa še rečeno, če bo deklica dobila prvo perilo pri enajstih letih, da bo prostitutka.
Najzgodnejšo prostitucijo smo pri nas odkrili z devetimi leti, najpoznejšo pa pri petindvajsetem letu.
Sam je ugotovil, da »padejo« najprej svetlooke in svetlolase, kar morda govori o okusu naših moških.
Ni še vsako zgodnje občevanje prostituiranje.
To se začne takrat, ko dekle izgubi individualni interes in strast do moškega, ko ji je vseeno, s kom občuje, in ko je za prostituiranje plačana, vendar ne nujno v denarju.
Težko bi bilo verjeti, da se dekleta prostituirajo že s prvim odnosom, da so že tako koristolovske, da se takoj prvič prodajo komurkoli.
Tako krivični do njih ne smemo biti.
Vzroki za prostitucijo so najpogosteje v družini in njeni vzgoji.
Vzgoja se pogosto opira na zglede in ideale in ne na vsakdanje življenje, kar je napačno.
Poleg vzgoje so tu še alkohol, slabe razmere, osirotelost, mačeha, neubogljivost, zgled sestre, izgon iz hiše, ločitev od moža in vdovstvo.
Na drugem mestu so vrojeni duševni defekti in lahkomiselnost ter nravna neobčutljivost.
Potem so še strah pred bedo, iskanje službe, prihod v mesto, prezgodnja služba in brezposelnost ali pa življenje v okolju, ki je idealno za prostituiranje (natakarice, slaba družba, delo v hotelu ali gostilni).
Na članek je odgovorila Angela Vode.
Po njenem mnenju Škerlj je predstavljal problematiko zelo enostransko.
Za statistiko se vedno skrivajo človeške usode.
Avtor premalo upošteva gospodarsko socialne razmere in bednega okolja ne uvršča v vzroke, temveč ga ima za neposredno priložnost za prostitucijo.
V tako okolje naj bi ženske gnal notranji nagon.
Angela Vode se sprašuje, zakaj žene v ta okolja prav dekleta iz revnih slojev?
Ali ni bolj res, da so one rojene v to okolje?
Ali vzroki niso skriti tu, in ne v notranjem nagonu?
Po tujih raziskavah je na primer štirideset odstotkov služkinj postalo prostitutk, ker so postale nezakonske matere in se niso mogle več drugače preživeti.
Že iz statistike vidimo, da gre v veliki večini za okolje, v katerem prostitutke živijo, dr. Škerlj pa to pripiše njihovemu notranjemu gonu.
Tudi novejši evgeniki pričenjajo vzroke iskati v neprimerni prehrani in pomanjkanju vitaminov, kar vpliva na zaostalost otroka in nagibanje k bolezni.
Tudi vzgoja je možna le v ustreznih okoliščinah, saj vzgoja ne poteka neodvisno od okoliščin.
Način, kako smo utelešeni, kako nosimo svoje telo in kako se v njem počutimo, je odvisen od pomenov, ki jih imajo posamezni deli telesa in telo v celoti.
V slovenski zgodovini je na utelešenje najmočneje vplivala katoliška cerkev, ki je telo določala bolj z uporabo moči kakor pa z določanjem sofisticiranih opredelitev.
Ob koncu 19. stoletja so začele na telo vplivati razne stroke in znanstvene discipline, še najmočneje medicina, ki je prevzela oblast nad telesom in hkrati tudi vednost o njem.
Še zlasti so za žensko usodne vednosti, ki določajo njeno seksualnost in omogočajo nadzor nad njeno reprodukcijo.
Popoln nadzor, ki se je vzdrževal z navadami in pozneje s kaznovanjem in ustrahovanjem, je prevzela medicina z razvojem reproduktivne tehnologije.
Trditev je mogoče podpreti s primeri načinov, kako so v zgodovini nadzirali žensko telo.
Prvi članek o ženskem vprašanju najdemo v Novicah leta 1853.
Iz Danice Ilirske so ponatisnili članek z naslovom »Čast ženskega spola v družbi človeštva«:
Princess Ida:/ Everywhere/ Two heads in council, two beside the hearth,/ Two in the tangled business of the world,/ Two in the liberal offices of life,/ Two plummets dropt for one to sound the abyss/ Of science and secrets of the mind;/ Musician, painter, sculptor, critic, more.; v njem razum, v njej čustvo biva.
Mož se z overami, s protivnostmi bojuje, žena prenaša žalosti in prenaša skerbi; on je hraber, oster, ona čutljiva, ljubezniva in mila deležnica vsega dobrega, pa tudi vsih nadlog na različnih potih življenja.
In tako oba spola v ljubezni vodita človeštvo k vedno višjej popolnosti.
Mož se trudi v zunanjem svetu, njegova opravila so težavna, občinstvo je cilj njegovega prizadevanja, on skerbi za domovino, za narod, za svet.
Žena marljivo oskerbuje domača opravila; s petelinovim petjem vstane in se skerbno suče do pozne noči, da celo hišo lepo vredi.
Ona celi rane tistih, ki okoli nje žive; kjer zapazi kak vzrok pomilovanja, ondi tolaži z milo, samo njej lastno besedo terpečega ter mu vliva olje v skeleče rane.
Čuje in pazi kakor nebeški angelj podnevi in ponoči nad svojimi ljubimi otročiči.
Nje celo življenje je posvečeno možu in otročičem.
Ona, kakor prislovica pravi, tri hišne vogle podpira.
Iz domačega družbinskega življenja izvira poboljšanje občinskega, kjer sreča človeštva obstoji v domači zadovoljnosti in družbinskem blagru.
Dobrovoljnost je perva lastnost ženskega spola, in ako se bo svet kdaj poboljšal, zmorejo le žene k temu pripomoči, ker vse dobro izvira iz dobrotljivosti, in zares! tisti narod je srečen, ki ima pametne žene in skrbne matere.
Ženski spol tedaj veliko velja v Božjem gospodarstvu človeštva, in veliko več, kakor marsikdo misli.
Žena porodi človeka, ki je človeštvu v neizmerni prid, žena odgoji deklico, ki spodbode mladenča k osvobodenju domovine; žena vtolaži moža, ki polovici sveta boj napove.
Žene store, česar možu ni mogoče, pomagajo in govore ondi, kjer mož obmolkne; iz žalosti stvarijo veselje, in iz pomanjkanja obilnost, iz razpertja prijaznost.
Mesto, na katerem v družbi človeškej stoje, je žlahtno in velike pomembe; kar žena zapusti, tega mož ne more popraviti; kar on v srditosti razmeče, to ona v milej krotkosti zopet skupaj spravi; kadar je on grozna burja, je ona tihi jug, in zares! ker je večkrat vsa hrabrost in jakost moža zastonj, ondi tožeča golobica z ljubeznivo svojo krotkostjo venec zmage uterga.
Marica Bartol je zapisala Slovenka, 1899, št. 2, str. 37., da gre pri razpravah o ženskem vprašanju za številna nasprotja.
Veliko je žensk, ki v svojem vsakdanjem življenju vzgajajo otroke, vzdržujejo gospodinjstvo, so računovodkinje za moža in delajo v njegovi trgovini, pozno ponoči pa še kaj preberejo ali napišejo.
Zato je smešno brati pisma žensk, ki trdijo, da je ženska lahko le mati, če pa vendarle počne še kaj drugega, je njena prva vloga ogrožena.
Seveda pa se taka ženska ne preobleče nekajkrat na dan, ne hodi na sprehode in v kavarne, ne sprejema številnih obiskov in ne porabi časa za lišpanje.
Druga skrajnost emancipacije na Slovenskem pa so ženske, ki si prizadevajo, da bi bile na zunaj ekstravagante in ekscentrične.
Take ženske so na videz že tako emacipirane, da so že skoraj moški.
Ker pa moški vendarle niso, so nekakšen tretji spol.
Tudi emancipirana ženska naj ohrani žensko privlačnost, nežnost in ljubeznivost, a naj bo hkrati odločna in samostojna.
Ekstravagantne ženske se tudi izogibajo zakonu, ker bi jih ta potlačil.
Vendar je to smešno, saj je to le nasproten argument tistemu, da ženska ne more delovati v družbi.
Ženska zmore oboje, zakon pa ji daje sproščenost in večjo izkušenost.
Druga avtorica je kritizirala pisanje v časopisu Slovenski učitelj, ki ni vedel, kaj je feminizem oziroma žensko gibanje.
Zatrjevali so, da je ženska z moškim duhom prav tako nenormalna stvar, kot ženska z moškimi prsmi, kolki ali muskulaturo in brado.
Emancipacijo so povezovali s spolno nebrzdanostjo brez vseh ovir, razuzdanostjo, govorno neposrednostjo in izzivalnim vedenjem in jo primerjali z razuzdanostjo rimskega cesarstva in grških heter.
Pisec članka pravi, da je za razpad rimskega cesarstva kriva ženska emancipacija da so razuzdane ženske, ki so telovadile in se bojevale v Evinem kostimu, plesale in zavajale moške, uničile državo, vse to se zdaj ponavlja v novi dobi.
Ženske so to pisanje označile za velikansko neumnost in hinavstvo.
Nekaj manj kot tri desetletja po izidu Slovenke so se ženske ves čas ukvarjale s podobnimi temami.
Vendar je tak vtis le navidezen, saj se je položaj v desetletjih bistveno spremenil.
Veliko več žensk se je zaposlilo in pridobilo izobrazbo, veliko jih je bilo samskih zaradi celibata (državne uslužbenke), tudi zato, ker so same tako hotele.
Kljub statusnim spremembam pa so se bojevale proti isti vrsti mentalitete.
Tako ena od žensk pravi, da »stoji žena sama nasproti življenju brez posrednika«.
Življenje samo je prineslo zahtevo, da se zdrami.
Na življenje je prisiljena zreti iz obeh vidikov: tradicije in feminizma.
Tradicija zahteva od nje pasivnost v javnem življenju.
Mulier taceat in ecclesia Žena naj v cerkvi molči. velja za žensko tudi v javnem življenju.
Lahko je gospodinja, mati in žena, a če zunaj tega okvira spregovori lastno besedo, je to grešna "degeneracija".
Feminizem ostro nastopi proti tej ideologiji.
Ženska bije plat zvona zase in za svoje pravice, za uveljavljanje v javnem življenju, pri čemer poudarja zlasti socialne zahteve in zahteve po gospodarski in politični enakopravnosti z možem.
Le enakopravnost bi bila najbolj vidni dokaz priznanja žensk kot popolnih ljudi.
Ženska, ki še vedno hodi po poteh tradicije, je le odsev preteklosti, feminizem pa je strašilo, ki se ga ogiba vsaj polovica žensk.
Vzroke je iskati v tem, da vsak nov pojav poruši stabilnost in dezorientira množice.
Zato je treba sleherni ženski pokazati, kakšen je pomen ženskega gibanja v luči kulturnega razvoja človeštva in naroda.
Avtorica nadaljuje, da naj bi ženske tudi duševno zaostajale za moškimi, ker naj bi bile brez poguma.
So bolehne in vdano prenašajo trpljenja.
Vendar se ženska noče več izogibati splošnemu boju ter biti moškim za sprostitev pri naporih za obstanek.
Hoče se udeležiti borbe in čuti za to dovolj poguma in moči.
Ženske prav tako prenašajo bolečino in imajo prav tako trdno voljo.
Očita se jim slaba pamet.
Ženske ne znajo delati sklepov, nanje lahko vpliva vsak, ki lepo govori, ker nimajo lastnega prepričanja.
Vendar so taki večinoma tudi moški.
Redki so tisti, ki mislijo s svojo glavo in imajo lastno prepričanje.
Volilne pravice ženski ne dajo, ker menijo, da nima nobenega prepričanja in bi oddala glas tistemu, ki bi najlepše govoril.
Čeprav ženske ne volijo, si stranke po vsakih volitvah očitajo podkupovanje in predvolilne golaže, plačane in neplačane račune, obljube itn.
V zlorabljanju volilne pravice bi si ženske težko priborile prvo mesto, ker ga imajo že moški.
Očitajo jim tudi klepetavost in opravljivost.
Toda kakšna je razlika med pogovorom v gostilni ali v salonu?
Moški so le malo bolj kosmati, konča Ivanka Anžič.
Še ena avtorica je nadaljevala v podobnem slogu.
Ženska je pasivna, produktivna energija in hotenje ženske je individualno, osebno.
Moški pa je izročen javnosti, njegova produktivna energija je splošnočloveška.
Ženska je zaposlena z razvojem posameznega, v kar jo sili njena materinska ljubezen, delo moškega pa je razvoj splošnega.
On ustvarja ideje, postavlja človeku meje z zakoni, mu ustvarja užitke.
Ženska sprejema od moškega in potem naprej svojemu naraščaju.
Da je tako določila narava, kažejo psihološke zmožnosti in nagnjenja obeh.
Ženska teži v dom, njena duševnost pa se izživi v otrocih.
Težnja po tem je tako velika, da lahko sleherni ženski le delovanje v tej smeri nudi notranje zadoščenje in mir.
Šele potem je lahko usmerjena še kam drugam, če ima dovolj naravne sile.
Če pa ne najde sreče v možu in zakonu, potem je prisiljena, da se zateče drugam in njeno bistvo se osredotoča v drugi dejavnosti.
Vseeno pa jo preveva občutek enostranskosti in njeno delo ne more segati ne v višave in ne v globine.
Zanimiva sta dva zapisa, ki so ju objavili v reviji Ženski svet in Slovenka.
Dragotin Lončar je veljal za zagovornika participacije žensk v javnosti in je reden sodelavec revije, vendar se pri definiranju ženskosti ne loči bistveno od nasprotnikov osamosvajanja.
Zapisal je, da je žensko vprašanje obenem moško vprašanje.
Žensko vprašanje zahteva odgovor na to, kako ustvariti take razmere med možem in ženo, ki ustrezajo naravnim, gospodarskim, socialnim, kulturnim in moralnim zahtevam.
Pri razmišljanju izhaja iz misli Lavre Marholm, Pisanje Lavre Marholm je bilo Evropi dobro znano.
Po rodu je bila iz Latvije, poročena pa s švedskim pisateljem.
Odločno je zavračala vsako vlogo ženske v javnosti, češ da so moderne ženske izdale lastno ženskost.
Edini smisel ženskega intelektualnega naprezanja je, da pridejo ženske čim bolj v stik s svojo notranjo ženskostjo.
Cf.: Offen, op. cit., str. 190. ki zavrača emancipacijo in pravi, da je ženska izpolnjena, če je mati, žena in ljubica.
Njeno pisanje je usmerjeno zoper tretji spol, ker ženska z emancipacijo in še zlasti s študijem uničuje v sebi ženstvo:
Ženskam je delal težave očitek o materinstvu kot o njihovem naravniem poklicu.
Slaba stran ukvarjanja z očitki je bila, da je boj žensk postal obramben.
Tako je ena od avtoric menila, da je krivično in neutemeljeno, da je ženski namenjeno le domače ognjišče.
Krivično je tudi prepričanje, da je ženska dosegla smisel svojega življenja s poroko.
Avtorica noče zanikati, da ima ženska nasploh največ sposobnosti za ta poklic.
Materinstvo se je začelo počasi spreminjati iz naravne nuje v poklic.
Termin se je uveljavljal vzporedno z zahtevami po delu in izobraževanju in hkrati izgubljal pomen poklicanosti in dobival pomen službe.
Ni pa zakon edini cilj in smoter življenja ženske, zato ne bi smela biti zunaj zakona brez vseh pravic in brez vrednosti.
Za slabe zakone so krive poroke, ki so sklenjene prehitro in pri katerih se moški in ženska ne poznata dovolj, saj ne poznata ne značaja ne navad drugega.
Poročajo se še vedno zaradi premoženja in stanu, v nižjih slojih pa ne razmišljajo dovolj o tem, ali bosta starša lahko nahranila številne otroke.
Ženska še vedno lahko opravlja le domača dela, bere literaturo, lahko igra klavir, zabava gledališko občinstvo, je lahko učiteljica.
Moški imajo predpravice, a ne zaradi posebne moške narave.
Imajo jih zato, ker so moški pisali zakone.
Ženske, ki same delajo in se preživljajo, ne morejo priznavati teh pravic, in prav tako ne tiste ženske, ki skrbijo za svoje sorodnike in otroke same s svojim delom.
Te ženske ne morejo priznati gospostva, od katerega ni nobenih koristi zdaj in jih tudi v prihodnje ni pričakovati.
Prav tako nihče ne upošteva tega, da se mora ženska bojevati ne samo za kruh, temveč še za svojo čast in poštenje, in da je v tem boju, v katerem je že velikokrat premagana zaradi lastnih nemoči ali pa zvijačnosti in hinavščine nasprotnika, njen nasprotnik prav moški, ki je krut in brezobziren.
Padca ji namreč ne odpusti, zaradi njega jo zaničuje, zasmehuje, prezirljivo zapušča.
Iz zgornjega teksta lahko razpoznamo predvsem nemoč žensk, ki so želele delovati tudi javno.
Zakon so utemeljevali na različnih ideologijah, ki so priklepale ženske na zasebno.
Najmočnejše lahko razvrstimo takole:
Taka, s katolicizmom obarvana razmišljanja so objavljali tudi drugi ženski časopisi.
Ena od sodelavk revije Slovenska žena je zapisala, da poročene ženske njihovo družinsko življenje zapira v tradicionalne odnose, tudi če so zaposlene.
Če pa se ženi posreči, da se v družini osamosvoji, potem trpi družinsko življenje.
Življenje v družini je torej vpeto v prirojene odnose, ki jih ni mogoče zatajiti ali obiti ali pa tega doslej še niso odkrili.
Žensko v to sili razmerje do otroka in ne razmerje do moža.
Tako samostojna in meščanska ženska nista nikoli enaki, ker razlika ne prihaja iz družbenih razmerij, temveč iz "globin človeškega obstoja".
Prastara določitev daje smer čustvom in odrekanju.
Tragično je, če je ženska na silo odtrgana od te izkušnje, zelo dobro pa je, če se lahko sama odloči, da ne bo mati, in tako nastopi proti vsem.
Včasih je bil pojem materinstva odvisen od cerkvenega obreda, po katerem je ženska šele dobila pravico biti mati, in sicer šele tedaj,
Prava tragika je bila poleg zavezanosti materinstvu potemtakem tudi zavezanost gospodinjstvu.
Gospodinjstvu je bilo namreč prav tako težko ubežati kot materinstvu.
Dihotomnost razumevanja moškega in ženske kot dveh polarnih struktur je vnaprej onemogočala vsako participacijo moškega v gospodinjskem delu.
To je bilo žensko delo, ki je po eni strani moralo biti opravljeno, po drugi pa so po kakovosti opravljenega dela merili gospodinjino ženskost.
Ker je bilo delo zunaj gospodinjstva ženskam srednjega sloja nedostopno, je bilo gospodinjstvo njen dejanski poklic, ne le poklicanost.
Zato so bile pobude o plačilu dela zares lahko del zahtev v okviru ženskega vprašanja.
Če ženska dela doma ves dan in je to njeno osnovno delo, potem si zanj zasluži plačilo.
Argument je bil podprt tudi s tem, da so táko delo od ženske zahtevali in ji s tem onemogočali, da bi se zaposlila zunaj hiše.
Če so vse poti navzven zaprte, potem naj bo delo plačano kot zapovedana oblika ženskega delovanja.
Če je gospodinjstvo ženski naravni poklic torej mesto instinktivnega, pristnega ali naravnega , potem ga nima smisla plačevati.
Ženska ga dela zato, ker ga mora, ker gre za njeno notranje nagnjenje, ker tako izraža ljubezen, za ljubezen pa ni plačila.
To je bil najpomembnejši argument številnih žensk in moških, ki so zagovarjali žensko vezanost na dom.
Ženske so zato imele največjega sovražnika v lastnem prepričanju.
Njihovi možje so namreč jemali njihove domače napore kot del njihove ženskosti, kot nekaj, kar po svojem bistvu morajo početi, ker jih v to silijo notranji goni.
Potemtakem ni bilo nikakršnih razlogov za hvaležnost, plačevanje ali participacijo.
Ženske pa so po drugi strani na svoje delovanje gledale kot na žrtvovanje in tragika tega žrtvovanja je bila, da ga nihče ni prepoznal, zaznal ali ženske zaradi tega celo cenil in spoštoval.
Kaj šele, da bi jo za delo tudi plačeval.
Položaj pa je žensko hkrati silil, da se popolnoma podredi, in ne upre, saj je bila od podretitve odvisna njena eksistenca.
Težko si je zamisliti, da bi ženski iz prve in druge zgodbe zmogli dovolj moči za zahteve, saj sta bili z vsem svojim bitjem vključeni v boj za preživetje, ki je bil za obe ponižujoč in sramoten.
Omeniti velja tudi razpravo o zapeljevanju drugih moških, ki se razvije med Danico in njeno oponentko v razpravi o vrsti komune, in trditev, da prijateljstvo med moškim in žensko ni mogoče.
Mogoče ni zato, ker je vselej navzoča "gonilna sila", torej spolna sla ali strast.
To, kar spola najbolj loči in hkrati privlači, je torej seksualnost, ki je iz odnosa ni mogoče izločiti, hkrati pa je ni mogoče nadzirati.
Zaradi tega prepričanja se prava konkurenca dogaja znotraj spola in ne med spoloma.
Ženske ogrožajo druge ženske, ker so potencialen objekt moževe želje.
Hkrati ga ne smejo izgubiti, saj bi s tem izgubile eksistenco in hkrati svojo pozitivno podobo ženske.
Ženska, ki ji je mož ušel z drugo žensko, je ga ne zna obdržati in je zato slaba žena.
To, da jo je mož zapustil, torej govori o njej, in ne o njem.
Pri izgubi moža gre zato za dvojno izgubo in krizo, za preživetveno in identitetno hkrati.
Moški namreč izbira, ženska pa je izbrana.
Vloga vzgojiteljice je še zadnja vloga, ki so jo ženske imele kot del svoje ženskosti.
Je nedeljivi del materinstva, ki hkrati odloča o tem, ali ženska sodi med slabe ali dobre matere.
Poleg tega je vzgojiteljstvo veljalo za del nadnaravnih ženskih sposobnosti.
Avtorji in avtorice so pisali, da ima mati kot vzgojiteljica neomajno moč nad človeško družbo v nravnem, duševnem in telesnem smislu.
Noben drug poklic ne more tako odločilno vplivati na kakovost človeštva kakor materinstvo.
Mati je umetnica, ki iz voska ustvarja božjo podobo.
Mati je povzročiteljica prvih vtisov, ki so za otroka odločilni za vse življenje.
Prav ona je središče otroškega čustvovanja, in je hkrati otroku nezmotljiva avtoriteta.
Tolikšna oblast v rokah ženske, ki je ne zna izrabiti, je nevarno orožje.
Spoznanje o tem, kako velik pomen ima naravni poklic žene kot matere, ni prirojeno, še manj pa je prirojena moč, s katero bi mati vselej ravnala v skladu z njim.
Vse to ni instinktivno, temveč je posledica razvite inteligence.
Da bi mati vzdrževala avtoriteto, si mora pridobiti znanje o tem, kaj je vzrok in kaj posledica, in nekaj samostojnosti duha.
Mati mora vsekakor razumeti javno življenje, ker mora najti povezavo med zunanjim svetom in otrokovo individualnostjo.
O ženski vzgoji zato ne bi smelo biti govora, je nadaljevala avtorica.
Kadar govorimo o ženski vzgoji, lahko govorimo le o krivični, napačni vzgoji in o njenih posledicah.
Že dečki lahko opazijo, da uživajo prednost pred sestrami.
Dečke učijo, da so moški že po naravi več vredni.
V prepirih slišimo, kako starši pritiskajo na deklico, naj bo pridna, ponižna in pokorna.
Naj odneha.
"Tudi če te udari, potrpi," pravijo.
Dečka sicer učijo, da se ne sme tepsti, ker da to počnejo le suroveži, ne rečejo pa mu, naj bo ponižen ali ubogljiv, potrpežljiv.
Zato misli, da te čednosti niso zanj, temveč za deklice.
Taka vzgoja deklico duševno uniči.
Ko deklice odrastejo, lahko postanejo "čudne, furjaste, sitne in nervozne".
Če bi jih vzgajali enako kakor brata, bi se spori med njima poravnali.
Ne bi šlo za rivalstvo, kdo je zmagovalec, temveč le za pravičnost.
Tudi v šolah pri učenju ročnih del se godi krivica: Deklice in učiteljice ostajajo zaradi tega dlje v šoli, poleg tega pa ročna dela niso za vsako deklico.
Vse pa z njimi oviramo, da ne morejo razvijati svojih telesnih in duševnih zmožnosti.
Med tem ko deček skače na zraku, deklica sedi sključena v zatohlem prostoru in mora delati nekaj, kar ji je zoprno.
Učiteljice deklicam nalagajo delo in ne smejo zapustiti prostora, dokler ga ne končajo.
Deklice starši vzgajajo na kmetih v pridne delavke in jih spodbujajo, naj se čim prej poročijo.
Zanje ni počitka, temveč poleg kmečkih del opravljajo še domača, kajti pridna ženska ne sme počivati.
Deklice ne vejo, da se jim godi krivica, mislijo, da je to njihova usoda.
V mestu je podobno z deklicami iz delavskih družin.
Komaj zapustijo šolo, že gredo na delo.
V boljših družinah je vzgoja deklic usmerjena le na dom, vzgajajo jih doma ali pa v samostanih.
Domača vzgoja bi morala biti za deklice in dečke ista, pozneje bi morali oboji imeti iste možnosti, ki bi jih pripeljale do celega človeka z glavo in srcem.
Telesnega razvoja deklic ne bi smeli ovirati in ne kvariti njihovega zdravja.
Vzgoja deklic mora biti prav zaradi zgornjih mnenj usmerjena v zavest o samovrednosti, so zapisale ženske avtorice.
Ženska mora nastopati kot polnovredno in notranje zgrajeno bitje.
Ne gre za izenačevanje moških in žensk, temveč za približevanje človeka človeku.
Žena hoče bolj naraven in splošno človeški odnos med možem in ženo, zato mora biti tudi njena vzgoja usmerjena v človečnost.
Hči je dalj časa pod vplivom matere, njun odnos je razsežnejši zaradi enakosti spolov in ga ne dopolnjuje vzgoja v življenju, v svetu.
Mati mora v prvi vrsti reševati vprašanje vzgoje deklet, ki je najpomembnejša točka v modernem ženskem gibanju.
Mati se mora precej zatajevati, da si dopusti ona, ki čuti duševno pomanjkljivost da jo hči preraste, a ta žrtev je nujna zahteva nove dobe.
Prav tragično je gledati dandanes boj v srcu marsikatere mlade deklice, ki je spoznala ničnost, praznino, nesmiselnost svojega življenja in ga hoče zapustiti in svobodnejše uporabljati svoje duševne moči, a jo ozkosrčna mati drži v železnih okovih.
Otroci naj postanejo svobodni in samostojni ljudje, zato jih moramo vzgajati k samostojnosti, odgovornosti in samozaupanju.
Ljudje, ki znajo že zgodaj rabiti svojo voljo, jo preizkušati in brzdati, bodo lahko z njo razpolagati.
Zato dela napako vsak, ki svoje otroke sili v odvisnost, utesnjuje njihovo voljo in hromi njihovo samostojno odločitev.
Otroci morajo tvegati in poskušati.
Zelo pomembno je, da z otroki odprto spregovorimo o spolnosti.
V svoji nevednosti so otroci izpostavljeni življenju zunaj družine.
Tako sinove kot hčere moramo poučiti, in sicer odprto, po resnici, in ne s pripovedovanjem zgodbic.
Nastale so vsaj tri vrste ženskega vprašanja, ki so bile navzoče tudi v naslednjih desetletjih.
Prvo je zastopal pisec članka v Danici Ilirski.
Je pristaš spolne razlike, dveh različnih narav, dveh nasprotujočih si polov, ki šele skupaj tvorita konsistentno celoto.
Delitev po njegovem izhaja iz katoliške doktrinarne delitve na srce in glavo, ki je podlaga verovanju, da šele heteroseksualni par tvori celoto, zato ga razumejo kot naravno tvorbo.
Zunaj para samostojno lahko preživi le moški, ki je vendarle racionalno, čeprav nepopolno bitje, zato je superioren, ženska pa je brez razuma, zato je inferiorna.
Kot bitje brez razuma ni zmožna preživeti sama, kajti čustvena odprtost jo odpre za vse posvetne zmote, ki jih zaradi pomanjkanja razuma ni zmožna prepoznati, kaj šele se jim upirati.
Potrebuje stalen nadzor, ki ga najprej izvajajo starši, nato mož in pozneje moški otroci.
Samska ženska je zato večno nepopolno bitje, razen če ko se poroči z Jezusom in gre v samostan.
Vdove, device in samice so tri kategorije, v katere posega katoliška cerkev.
Žensko vprašanje znotraj tega koncepta se nanaša na krivično razumevanje ženskega pola celote.
Zagovornice spolne razlike, ki temelji na krščanskih prepričanjih, se zavzemajo za enakopravnost obeh polovic celote oziroma obeh "polarnih struktur".
Zahtevajo pravico do izobraževanja, vendar le do tistega, ki oplaja njihovo ženskost, zaznamovano z materinstvom in gospodinjstvom.
Zahtevajo, naj se gospodinjstvo vrednoti kot delo, ki je cenjeno in tudi plačano.
Svoje vprašanje bo ženska razrešila tudi tako, da si bo pridobila ustrezen status znotraj družine, ki bo enakovreden statusu zaposlenega moža.
Da bi bilo to mogoče, se mora šolanje bolj usmeriti na vzgojo "srca", kaj pa to zares pomeni, ostane docela nejasno, saj so v nadaljevanju zahteve omejene le na učenje gospodinjstva in ročnih del.
V enem od zgornjih člankov lahko preberemo, da le emancipirana ženska zares živi le za dom in moža in se popolnoma zaveda svojega materinstva, in se konča z vzklikom: "Na dan prava, plemenita emancipacija!"
Kaj ta v tem kontekstu pomeni, je popolna neznanka, saj se zahteve s tem tudi končajo.
Žensko vprašanje zajema le zahtevo, da bi morale biti ženske bolj cenjene in spoštovane v enakih družbenih razmerjih in oblikah vsakdanjega življenja kakor moški.
Vendar je bilo tako le na prelomu prejšnjega stoletja, skozi naslednja desetletja pa so ostale le še zahteve, da se morajo ženske držati svojih "naravnih" vlog, razlika med spoloma pa se je vse bolj zaostrovala in postajala vse kompleksnejša.
To vrsto bi lahko imenovali tudi »žensko vprašanje znotraj katoliške hierarhije«.
Katoliška cerkev žensko naravo zaokroži tako, da vpelje Evin greh kot znamenje njene primitivnosti in nagonskosti.
Kača jo zapelje, ker Eva nima razuma, ki bi ji omogočil, da spregleda zaroto.
Vpelje pojem čistosti kot sinonim za seksualno vzdržnost, ki je najvišja moralna vrednota, nosečnost pa je dokaz, da je ženske ne morejo doseči.
Nečistovanje je opravičljivo le s pogojem, da je storjeno v zakonu, kjer ženska plačuje ceno za svojo grešnost s služenjem in trpljenjem.
Z metaforo o srcu katoliška cerkev označeuje nedosegljivi ideala materinstva, ki ga opisuje vedno nezemeljsko, nadnaravno in tako zelo izmišljeno, da je neuresničljivo in je zato vedno znova dokaz za žensko grešno naravo.
Cerkev ne misli zares, da je ženska zavezana srcu, temveč prav narobe, ves čas dokazuje, da srca nima, saj nikoli ni zares dobra mati.
Vendar je cekvena konstrukcija ženske narave nekonsistentna in polna protislovij.
Če katoliška cerkev zares izhaja iz prepričanja o ženski primitivnosti in pomanjkanju tako razuma kakor čustev, od kod potem takšen strah pred ženskami?
Ženskam so namreč pripisovali neverjetno moč, nadnaravne sile za uravnavanje, obvladovanje sveta: so edine, ki svoje može lahko prepričajo v kar koli, imajo jih v oblasti; ki vedno zmorejo dovolj zdrave pameti, da ravnajo bolj racionalno kakor njihovi možje.
Žensk se je treba zaradi teh moči bati in ukrotiti jih je mogoče le tako, da jih vežemo na dom in materinstvo ter jim odvzamemo vse pravice.
Če se to krotenje ne posreči, potem človeštvu ni več pomoči, ker potem se pokaže ženska "prava" narava.
To pa sta njena moč in razum, pa seveda njena razvratnost, pohotnost in kar je še seksualnega v fantazijah cerkvenih dostojanstvenikov, zapisanih celibatu.
To temeljno protislovje med strahom pred močno, modro žensko in njenim razvrednotenjem na živalskost je stalno navzoče v ravnanjih cerkve do žensk in se kaže v zgodovini vse od pobojev čarovnic, zaničevanja in kaznovanja nezakonskih mater, pa do svetniških podob Marije in spreobrnjenih grešnic.
Znan pa je še en pogled na žensko naravo, ki ga zagovarja, denimo, Mahnič.
Ženske so po naravi mile, nežne in pokorne, vendar je njihova druga narava stalno latentno navzoča.
Sproži jo najmanjši poseg v žensko življenje in takrat izbruhne v vsej svoji moči.
Da se ta poseg ne zgodi, moramo žensko čim bolj izolirati od vsakršnih nevarnih dražljajev.
Še najuspešneje to storimo, če jo zapremo v dom med otroke in moža, ki jo tako zelo zaposlijo, da ne more niti pomisliti na kaj drugega.
Do skrajnosti je taka ideologija pripeljana v koncipiranju gospodinjskega poklica.
Ženska narava je torej lahko vse ali pa nič, odvisno od tega, kaj nam v nekem trenutku bolj ustreza.
Delitev oblasti in družbene moči vsekakor izhaja iz razvrednotenja in zanikanja razuma, kar je znanost bogato podprla z raznimi odkritji in raziskovanji.
Hkrati pa je že od začetka jasno, da mit o ženski naravi lahko preživi le toliko časa, dokler ženske nimajo dostopa do javnosti in do pozicij moči.
Pomembno je, da se ženska narave ne veže na njeno biologijo, ki je taka kakršna pač je, temveč na njene domnevne karakterne lastnosti in duševne, mentalne zmožnosti, ki jih je dosti lažje koncipirati, ker so skrite in zato abstraktne.
Prav javno delovanje pa vpliva na žensko naravo, začnejo se spreminjati lastnosti žensk in izkaže se, da zmorejo toliko kolikor moški, pa čeprav jih začnejo tako tudi imenovati.
Zakon je bil zato za ženske edina oblika življenja, v kateri niso bile izpostavljene javnemu moraliziranju, preganjanjem, zasmehovanjem in obtožbam.
Nekatere ženske so temu rekle zakonito prostituiranje, saj se mnoge niso poročile iz ljubezni, temveč iz nuje preživetja.
Vse to ni veljalo za moške in ženske iz nižjih slojev, ki se zaradi pomanjkanja premoženja niso smeli poročiti, ker jim je to prepovedovala zakonodaja.
Živeli so v zunajzakonskih skupnostih, ki so bile tarča obsojanja in brezpravnosti ter izkoriščanja.
V bedi je živela cela družina in otroci so morali začeti z delom v tovarnah in rudnikih že zelo zgodaj.
Peter Vodopivec, »Kako so ženske na Slovenskem v 19. stoletju stopale v javno življenje: Prispevek k zgodovini žensk v slovenskem prostoru (1848-1900)«, Zgodovina za vse, št. 2, let.
