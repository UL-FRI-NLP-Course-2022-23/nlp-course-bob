»Z obema lastnikoma Metelkove sem podpisal avtorsko pogodbo in ne pogodbe o delu,« opravičuje Hren svoje delovanje kot samostojni avtor in pristavlja, da lahko svoje delo primerja s katerimkoli umetnikom oziroma ustvarjalcem iz Metelkove.
»Moj artefakt pač ne bo recimo likovni izdelek ali pa plesni projekt, pač pa, dolgoročno gledano, celostna podoba Metelkove, ki jo bom ustvarjal postopoma,« je še dodal.
Omenjena pogodba, sklenjena za eno leto, je osnovana na postopnosti, to je na štirih fazah.
Prva in druga faza, ki sta že bili izvršeni, zajemata pripravo podlage za dogovor in vsebinsko opredelitev Metelkove kot kulturnega centra.
V tretji, izvedena naj bi bila do 10. septembra, pa naj bi Hren finančno ovrednotil vsebine.
V četrti fazi, najdlje trajajoči, to je do septembra prihodnje leto, pa mora izdelati podrobne elaborate.
