Večji del tekme so sicer imeli pobudo Španci, ki pa nikakor niso mogli streti obrambe Turkov, ki so se zanašali predvsem na hitre protinapade.
Za Barcelono, ki se bo morala, kot kaže, za napredovanje v izenačeni skupini H še močno potruditi, to lahko že pomeni začetek krize.
Pred nekaj dnevi je v tekmi španskega prvenstva na gostovanju pri Atleticu iz Bilbaa doživela hud poraz z 1:3.
Zreče - Košarkarji Rogle Atrasa so brez poškodovanega Sivke izgubili s Fenerbahčejem s 85:91 (68:66, 40:49, 29:26).
Prva domača peterka se je izkazala, drugi pa ne.
Zinrajh je dosegel 18 točk, Zarić 17, Petranović 14, Dundović 13, Starovasnik in Temnik po 11 ter Herman 1, za Turke pa največ Ruhtan 21, Mills 15 ter Elviyaoglu in Pars po 12.
Andrej Jereb ima na velenjsko preskušnjo lepše spomine: »Tam sem prvič zmagal.
Tokrat pred dirko nimam najboljšega občutka.
Imam težave z motorjem in vsakič, ko pošljem reklamacijo v Liechtenstein, dobim nazaj še slabši motor.
A vdal se ne bom.
Skušal bom doseči čim boljši izid.«
Jereb je še poudaril, da se želi posvetiti le dirkanju.
Lani so bili časi na posameznih HP precej sporni, predsednik organizacijskega odbora Rihard Grudnik pa je obljubil, da bo letos tehnika sodobnejša …
Maribor - ŽBK Lada Jagodič bo to soboto ob 17. uri v Pernici priredil 5. mednarodno boksarsko revijo za pokal Avtocentra Jagodič.
Turnir bo v šotoru ob perniškem gasilskem domu.
Poleg Mariborčanov Zavca, Jamarja, Rakuša, Štruca in Rašiča, ki se bo v soboto poslovil od boksa za slovensko reprezentanco, bodo v ring stopili še Hrvati Cvek, Dunjak, Borović, Pejša in Jalušić ter Italijana Popovich in Massimiliano.
Omeniti kaže, da so pri Sokolski zvezi Slovenije pripravili številne športne dejavnosti za socialno ogrožene posameznike in družine.
