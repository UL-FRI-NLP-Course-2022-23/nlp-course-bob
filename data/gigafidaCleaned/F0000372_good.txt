John Woodson, predsednik Gamestop.com, oddelka prodajalca programske opreme Babbages Etc., je povedal, da tretjina obiskovalcev njihove domače strani najprej pogleda, kaj ponujajo, nato pa odidejo v pravo trgovino in tam kupijo izdelek.
»Nič ne kaže, da bi se gospodarska rast kaj bistveno pospešila, preplah na borzi in posledično padanje vrednosti delnic visokotehnoloških, računalniških in podjetij pikakom pa sta že naredila svoje.
Škoda je narejena in nič ne kaže, da bi se svetli dnevi razcveta informacijske tehnologije kmalu vrnili,« je prepričan John Challenger, direktor podjetja Challenger, ki se ukvarja s statističnimi raziskavami in svetovanjem.
»Apple bo vodil industrijo osebnih računalnikov v tretje zlato obdobje, v obdobje digitalnega bivanja.
Osebni računalniki pece so žal postali nekaj blazno dolgočasnega, toda mi bomo to v letu 2001 spremenili,« je na konferenci ponudnikov in uporabnikov tehnologij za računalnike Macintosh povedal Steve Jobs, trajno začasni direktor podjetja Apple Computers, medtem ko je dinamično in energično, a ne živalsko (kot pogosto recimo Steve Ballmer iz Microsofta) publiki nekaj tisoč jabolčnikov, novinarjev in skrajnih privržencev razlagal novo usmeritev Appla.
In, pomislite, Jobs še vedno dela za letno plačo en dolar
Letos je v modi titan
Po vsem povedanem lahko le počakamo - ali bodo v letu 2001 in 2002 v modi računalniki Apple ali pa bodo le predlanska moda?
Med vrhunskimi računalniki bodo zagotovo med najbolj iskanimi, predvsem zaradi zapisovalnikov DVD-R in sistema Mac OS X. Čeprav so zamudili revolucijo CD-RW, so zagotovo prvi, ki napovedujejo revolucijo DVD.
Macworld expo je ena največjih prireditev, v njenem središču pa stoji eno samo podjetje - Apple Computers.
Tudi zato je zanimivost prireditve v veliki meri odvisna od tega, kaj Apple v tekočem letu ponudi javnosti.
Letos so pač, tako kot vsa Amerika, na popravnem izpitu.
Ocene bodo znane februarja 2002.
Microsoft se pritožuje zoper zadnjo sodnikovo odločitev o zlorabi moči in o tem, da bi moral biti razdeljen v najmanj dve neodvisni podjetji, da bi preprečili nadaljno nekonkurenčno ravnanje podjetja.
Zvezno prizivno sodišče bo nadaljevalo ustni del dokazovanj pred sodiščem že februarja, ko bo v vrhu pravosodja zamenjana večina demokratskega vodstva z republikanci.
Zadnje dejanje Clintonove administracije se je namreč začelo minuli petek, ko je vložila 150 strani dolg dokument, s katerim podpira nadaljevanje procesa konec februarja.
