Še vedno pa se ne morem znebiti vtisa, da so se SDS in SKD na eni strani in LDS na drugi že vse dogovorile in da gre zdaj le še za vprašanje tehnične izvedbe dogovorjenega.
V tem primeru sta SLS na koalicijski in ZLSD na opozicijski strani (ali pa je ravno narobe?) v bistvu izigrani, zato lahko glede tehnične izvedbe še precej nagajata, skoraj gotovo pa si ne moreta privoščiti, da bi skupaj nastopili proti omenjeni trojici; tako zaradi dosedanjih lastnih stališč kot zaradi antipatije, ki jih gojita stranki in njihovi volivci drug do drugega.
Lahko pa tudi vtis vara in gre za čisto neko drugo igro.
Ampak pustimo času čas, naj se pokaže, kje smo.
Stavke, ki so postale že tradicija
Najkasneje do konca januarja bo izšel tudi razpis za vpis v višje strokovne šole, v katerem bo predvidoma ponujenih še okrog 2200 vpisnih mest.
Tako bo kandidatom za nadaljevanje študija po končani srednji šoli skupaj na voljo več kot 24.000 mest; od tega več kot 15.000 za redni študij za mladino in okoli 8.600 mest za izredni študij, namenjen odraslim.
Ljubljana - Danes popoldne bo v Ljubljani ustanovna konferenca sindikata Sifarm, sindikata farmacevtov Slovenije.
Iz pripisa k vabilu na konferenco je morda še najbolje razvidno, kaj botruje načrtovani ustanovitvi: »Farmacevti, udeležimo se zgodovinskega dogodka, ko se bomo po stoletjih poklicne dejavnosti prvič povezali v sindikalnem boju za svoje pravice in položaj v družbi, ki nam pripada!«
Ankaran - Vojaki mornarji iz 430. mornariškega diviziona Slovenske vojske so včeraj uspešno zaključili petdnevno preverjanje pripravljenosti enot z reševalno akcijo, v kateri so postavili izhodišče, da se eden od potapljačev ni vrnil iz morja ob predvidenem času.
Vaja, ki je pomenila nekakšen zaključni izpit usposabljanja, se je začela pred petimi dnevi na Počku (na osrednjem vadbišču Slovenske vojske), saj so morali vojaki mornarji pokazati svoje znanje tudi na kopnem.
V dveh dneh so potem prepešačili pot do morja.
Kmetje se ne dajo
Vipava - Vipavski kmečki punt se je nadaljeval tudi včeraj.
Kmečke straže so tako že deveti dan varovale, kot pravijo, premoženje Agroinda Vipava 1894 in preprečevale vstop direktorju podjetja Igorju Blažini in njegovim sodelavcem v poslovne prostore.
Na cesto, ki vodi do poslovne zgradbe, so včeraj pripeljali tudi več kot 20 traktorjev.
Napovedi, da bodo s traktorji zaprli tudi magistralno cesto Vipava-Razdrto, pa kmetje za zdaj niso uresničili.
Minister Gaspari v odgovoru na interpelacijo med drugim poudarja, da ta napačno navaja pavšalno ugotovitev (prvi očitek vlagateljev interpelacije), da je minister za finance odgovoren za nezakonito, nenamensko in negospodarno rabo javnih sredstev, ker je to najodgovornejša oseba za pripravo in izvrševanje državnega proračuna.
»Kot minister za finance se nikoli nisem niti poskušal izogibati odgovornosti, ki jo kot minister nosim, prav tako pa nikoli nisem poskušal posegati v pristojnosti drugih ministrstev ali organov Republike Slovenije,« je zapisal ter dodal, da ministrstvo za finance v pretežni meri opravlja zadeve sistemske narave in ne opravlja zadev iz pristojnosti drugih ministrstev.
Ob navajanju več določil zakona o vladi in zakona o organizaciji ter delovnem področju ministrstev interpelirani minister opozarja, da ni mogoče sklepati, da minister za finance nosi odgovornost za odločitve drugih ministrstev oziroma da bi minister za finance odgovarjal za abstraktno delo vlade kot celote.
