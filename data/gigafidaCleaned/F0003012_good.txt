Na autobusni postaji Voždovac se pogovarjata dva fanta.
»Včeraj mi je razredničarka pobrala vso žepnino,« jezno reče prvi drugemu.
Ta očitno nič kaj presenečeno samo skomigne z rameni.
Pristopim jima in ju vprašam, v kateri šoli se je to zgodilo.
Ampak tudi drugje je enako, me poduči drugi.
Vsi osnovnošolci morajo kot pomoč za begunce razredničarkam izročiti od sto dinarjev dalje.
Od tega pravila so izvzeti samo tisti, ki prinesejo potrdilo, da je njihova družina socialno ogrožena in prejema socialno pomoč.
Res, v glavnem mestu Srbije so kolone vozil s hrvaškimi tablicami skorajda popolnoma ohromile promet.
Povsod so begunci in zato se vam ni treba bati, če prihajate v mesto z drugačnimi tablicami.
Toda ljudje so mračni in v zraku je čutiti neko neprijetno napetost.
Begunce iz notranjosti kljub vsemu razumevanju Beograjčani sprejemajo z zadržanostjo.
Šole so polne, otroci beguncev dobivajo zastonj učbenike in se vpisujejo preko vrst, razredi so podobni konjušnicam in zaradi njih prenatrpani, saj se v njih gnete tudi več kot šestdeset učencev.
V neki osnovni šoli so se stepli celo starši prišlekov in starši beograjskih šolarjev.
Ob tem je velika tudi nezaposlenost, »ti iz Hrvaške pa brez težav dobivajo delo, stanovanja in denar...«.
Povedano nekoliko drugače - številni srbski ubežniki, ki v drugačnih okoliščinah ne bi mogli niti pomisliti na preselitev v Beograd, so sedaj dobili enkratno priložnost za z državno subvencijo podprto preselitev.
V okolici Šibenika in v slavonskih vaseh so resnično pustili svojo imovino, toda Beograd jim je takoj po prihodu pričel tako ugajati, da so se odločili ostati v tem gostoljubnem in mirnem mestu.
To je vsekakor popolnoma skregano s strateškimi načrti tistih, ki si želijo povečati srbska ozemlja, in jih naseliti z Srbi.
Nekaj podobnega se dogaja danes pri nas okoli problema deponiranih deviznih hranilnih vlog prebivalcev R Slovenije.
Poenostavljeno bi lahko dejali, da so deponirane devizne hranilne vloge »zlato«, ki so ga varčevalci zaupali bankam, te pa so jim v zameno izdale »list papirja«, devizno hranilno knjižico.
Ko so ljudje prišli k svojim »zlatarjem«, so jim ti v najboljšem primeru ponudili namesto njihovega »zlata« neko drugo, manj vredno kovino, ki se ji pravi jugoslovanski dinar.
Tako so njihove devizne hranilne knjižice postale vsaj začasno, dokler »ne bo prišlo do normalizacije političnih in gospodarskih razmer«, listi papirja brez vrednosti.
Kako rešiti problem izginulih deviz
DRUGIČ: Sistem LB izplačuje za odkupljene devize dinarje, ki jih po izločitvi Slovenije iz jugoslovanskega denarnega sistema iz dneva v dan vedno bolj primanjkuje.
Dinarji pri množični menjavi za devize ponikajo v prekupčevalski jugo-mreži, kar povečuje dinarsko nelikvidnost, siromaši gospodarstvo in sili denarne oblasti v Sloveniji k nepriljubljenim, restriktivnejšim ukrepom.
Kdo je kdaj?
Veljko načrtuje manevre Svoboda 1971.
Ko se manevri začno, novinarjem razlaga, kako stvari potekajo, in jim zagotavlja, da rdeči učinkovito tolčejo modre.
V resnici pa poveljnik modrih general Stane Potočar-Lazar stolče rdeče in šele po trdem vojaškem ukazu iz Beograda popusti ter omogočil načrtovan razplet vaje.
Tukaj se je Veljko naučil modrosti, da je treba stvari izpeljati po načrtu, pa četudi vsi indici kažejo, da je načrt neumen.
Veljko je v generalštabu postal načelnik uprave za urjenje in pripravil načrt za počitniško urjenje mladcev.
Potočar je bil kot načelnik generalštaba njegov nadrejeni.
Petnajst dni pred aretacijo Janeza Janše Veljku končno uspe v življenju.
Sedi v najvišji vojaški pisarni in od daleč izgleda kot tovariš Tito.
Skeptično gleda na predsedstvo države kot kolektivnega vrhovnega poveljnika, ker meni, da bi moral ukazovati en sam človek.
Sam ima pod seboj pehoto, letalstvo in mornarico, iz njegove pisarne pa se vidi vsa Jugoslavija.
Vendar ga ta pogled vznemirja.
Dežela, ki jo je JLA tako lepo sešila skupaj, začne pokati po šivih.
Albanci so razstrelili bratstvo in enotnost, Slovenci razganjajo partijo, zbudili so se Srbi, ki sanjajo o neki drugi državi.
Na sejah vojaškega sveta Veljku predlagajo, naj vojska vzame stvari v svoje roke in izvede udar.
Veljko se upira.
Generale in polkovnike v svojem učiteljskem slogu podučuje, da se vojaški udari ne splačajo, da pa lahko grožnje z državnim udarom prinesejo veliko koristi.
Zato grozi z železjem, dokončnega koraka pa ne naredi.
Večstrankarski sistem mu sicer ni simpatičen, vendar ga sprejme kot dejstvo in se ne upira preveč.
Tudi tržno gospodarstvo se mu zdi dobra domislica in nekaj časa imenitno sodelujeta z Markovićem.
Je prvi obrambni minister, ki redno sodeluje na sejah vlade.
Veljko razlaga, da bi bilo najboljše, če bi v Jugoslaviji imeli ameriško verzijo političnega pluralizma dveh močnih strank, ki se izmenjujeta na oblasti, sistem pa puščata nespremenjen.
Ob vsaki priložnosti pove, da bi morale biti nacionalne stranke z zakonom prepovedane.
Spotoma z robatimi posegi v pravni sistem utrjuje teren za Janševo politično kariero.
Ob koncu leta 1990 Veljko stopi pred TV kamere in Miroslavu Lazanskemu pove, da bodo razorožene vse formacije, ki niso pod njegovim poveljstvom.
Z intervjujem močno vpliva na javno mnenje in srbskim komunistom omogoči zmago na volitvah.
BRAD DOURIF, 213 1/2 S Arnaz, Beverly Hills, Ca 90 211, USA, je debutiral v Formanovem Letu nad kukavičjim gnezdom in takoj pobral nominacijo za Oskarja.
Nastopil je v slavnih filmih (Oči Laure Mars, Wise Blood, Nebeška vrata, Ragtime, Dune, Modri žamet, Mississippi v plamenih) in snemal s slavnimi režiserji (Huston, Cimino, Lynch, Parker, Hooper, Loach).
Sam pa je postal slaven s tem, da v filmih praviloma umre.
Ko ga zagledate, ste zato vedno presenečeni, da je še živ.
David Lynch vam je v filmih Dune in Modri žamet namenil majhne, drobne, skoraj neme vloge.
Kako je opravičil ta drobiž?
Vam je kdaj kak filmar pojasnil, zakaj morate v njegovem filmu umreti?
V zadnjem času igrate veliko v grozljivkah - postali ste pošast?
Kako ste se počutili kot pošast v filmih Izganjalec hudiča 3 in Otroška igra?
Zgodba, ki je ni mogoče pripovedovati zato, ker o času, ki ga je človek zapustil, ni mogoče pripovedovati.
Oče bunkerira nosečo hčerko, ki je ubila svojega ljubimca.
CARMEN MAURA je španska sex-bomba, ki so jo katapultirali filmi Pedra Almodovarja, v filmu Chatarra pa je le slabo naličena cipa z zasebnim otrokom
Poleg vojne v skradinskem zaledju je bil glavni medijski dogodek prejšnjega tedna aretacija kninskega obrambnega ministra Milana Martića v Bosanski Otoki, ko se je vračal z Dvora na Uni.
Obstajata dve različici pričevanja o dogodku.
Po prvi, uradni, ki jo je sporočil sekretariat za notranje zadeve, je bil Martić ujet skupaj z dvema oficirjema JLA, vendar so jih izpustili, da bi se izognili etničnim spopadom med Srbi in Muslimani.
Sam Martić je v Kninu povedal svojo verzijo, po kateri ga je bosanska policija v resnici rešila pred linčem skupine militantnih Muslimanov, ki so ga ustavili pred mostom v Bosanski Otoki.
»Ko so zagledali avtomobil z oznakami JLA,« pravi, »so navalili na nas, nam opsovali četniško mater in poskušali avto prevrniti v reko.
Mene je prepoznala neka petnajstletna deklica, pokazala s prstom na zadnji sedež in zakričala: Glejte Martića!
Potem so se vsi spravili name.
Nekdo je potegnil pištolo in mi grozil, da me bo ubil, drugi je mahal z nožem.«
Martića in oficirja so iz te zmede rešili policaji.
Na policijski postaji so jih zadržali deset ur, izpustili pa so jih po akciji pripadnikov posebnih odredov milice iz Banjaluke, Tuzle in Prijedora, ki so metali solzivec med zbrane prebivalce Bosanske Otoke in se prebili do avtomobila, s katerim so se odpeljali v Bosanski Novi, od tod pa s helikopterjem JLA v Knin.
Poveljstvo vojaškopomorskega območja, ki je prispevalo helikopter za Martićevo evakuacijo, zatrjuje, da je šlo za reševanje armadnih oficirjev in da so Martića vzeli bolj mimogrede.
To je torej poljski model razdelitve delnic podjetij prek skladov.
Pričakovanja, ki so prisotna v javnosti in med strankami, da bo zakon o investicijskih družbah razrešil uganko programa množične privatizacije 150 velikih podjetij, so neutemeljena.
Zakon o investicijskih družbah je posoda, forma, ki definira organizacijske oblike delovanja investicijskih družb, ne pa njihove vsebine.
Z zakonom o lastninskem preoblikovanju ima toliko skupnega kot, denimo, zakon o delniških družbah ali zakon o podjetjih.
Skupina, ki je pripravila teze za zakon o investicijskih družbah, tudi ni podrobneje seznanjena s cilji in konceptom množične privatizacije, ki so si jih zamislili avtorji zakona o lastninskem preoblikovanju podjetij.
Kaj natančno so imeli v mislih, bodo morali napisati in povedati avtorji koncepta sami.
Govoriti, da upravni odbor imenujejo delničarji, je neresno.
Teh je na stotisoče in se dnevno menjajo.
Sklad praviloma nima kontrolnih paketov delnic in tisti, ki upravlja, je podjetje za upravljanje.
Ravno zato, ker imajo tako pomembno vlogo in velike pristojnosti nasproti možici razpršenih malih delničarjev, so takšna podjetja pod budnim nadzorom države, izjemno stroge zakonodaje itn.
Ta trditev je v načelu sicer resnična, vendar po svoje tudi zavajajoča.
Kajti od lastnikov podjetja, od ljudi, ki bodo sedeli v upravnih odborih, ne pa od sedanjega poslovodstva, bo odvisno, ali se bo podjetju dovolilo dokapitalizirati se ali ne.
Lahko se zgodi, da v mnogih podjetjih novi lastniki ne bodo zainteresirani za razvoj podjetja, pač pa bodo raje odšli na trg kapitala in obstoječe delnice podjetja prodali.
Uroš Korže: »Vzhodnonemški model privatizacije je izredno ambiciozen projekt hitre transformacije celotne ekonomije, v primerjavi s katerim so modeli vseh ostalih vzhodnoevropskih držav postopni.
Poudarek je na tem, da zagotavljajo obnavljanje vzhodnonemških podjetij, za katera implicitno sodijo, da so vsa staro železo.
Koliko je takšna ocena upravičena, koliko pa rezultat ideološkega projekta, ki naj bi dokazal, da je vse, kar je bilo v Vzhodni Nemčiji, za staro šaro, je dilema, ki je odprta.«
V ta nadvse preprost spor so se vmešali Evropejci in začeli delati čudeže.
»Jugoslavija ne obstaja več in v tej državi ni vojne.
Zato je treba sklicati mirovno konferenco.
Na konferenci se bomo pogovarjali o politični in gospodarski reformi Jugoslavije.
Vendar tam vsak dan umirajo ljudje in mudi se.
Zato bomo oblikovali posebne komisije, ki bodo v petih mesecih preučile spor.«
Ali pa: »Splošno je znano, da v Jugoslaviji obstaja nevarnost nasilnih spopadov med različnimi narodi.
To je še toliko bolj očitno, ker jugoslovanska vojska vsak dan s topovi, raketnimi metalci in letali bombardira hrvaška mesta.
Hrvati nimajo s čim odgovarjati.
Zato prepovedujemo vsakršno prodajo orožja v Jugoslavijo.
Težko orožje bo tako imela le JLA in nasilja bo manj.«
Etnični spopadi so tako siloviti, da se strani ne morejo dogovoriti o ničemer, niti o začasni prekinitvi ognja.
V to nadvse nevarno državo, kjer nihče ne izbira ciljev, bomo poslali opazovalne skupine, ki bodo organizirale premirje.
Ker vsak drugi prebivalec Jugoslavije v žepu nosi vsaj magnum, bolj premožni pa se sprehajajo z armbrusti, bodo opazovalci neoboroženi.
Opazovalci pa ne morejo organizirati premirja, dokler divjajo boji.
Poslali jih bomo le v tiste kraje, kjer se ne streljajo, spoštujejo prekinitev ognja in evropskim opazovalcem zagotavljajo popolno varnost.«
V Opatijo, denimo, spodaj pod hotelom Kvarner imajo tudi imenitno ribjo restavracijo.
Pravi čudež je, da Hrvati niso sklatili vseh helikopterjev Evropske skupnosti.
Ker JLA v tem trenutku nima niti marionetnega predsednika, ta arzenal nadzoruje sama.
Sama odloča o uporabi orožja.
