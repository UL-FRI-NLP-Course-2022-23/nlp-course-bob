Danes (8.-9. aprila 2002) se v Stockholmu, v organizaciji Direkcije za podjetništvo in inovacije (Enterprise Directorate-General, Innovation Directorate) evropske komisije, začenja tretji evropski forum o inovacijskih podjetjih.
V našem konkretnem primeru pospešeno sprejemanje evropskega reda pomeni, da bomo pravočasno »preoblečeni« v Evropejce, vendar nam bo šele gospodarska uspešnost na globalnem trgu zagotovila resničen vstop v Evropo.
Da to dosežemo, potrebujemo akademsko in raziskovalno sfero, ki sta, to jima je treba priznati, že zdaj precej pripravljeni na ta izziv.
Industrija, ki razpusti svoje razvojne oddelke, se spremeni v obrt s certifikatom ISO.
In takšne obrti nimajo na svetovnem trgu veliko možnosti in so zanimive le tujim investitorjem, ki iščejo najbolj poceni delovno silo ...
Ostali bolniki, blizu pet milijonov jih je samo v ZDA oziroma vsako leto 400.000 novih, pa morajo hočeš nočeš živeti v večjem ali manjšem strahu, da jih vsak trenutek lahko prizadene usodna aritmija.
A kot je bilo sporočeno prejšnji teden na letnem kongresu ameriških kardiologov in ta teden objavljeno v ugledni reviji The New England Journal of Medicine, bi bilo lahko število bolnikov v strahu manjše oziroma število tistih, ki jim defibrilator lahko prepreči smrt, mnogo večje.
V teh dneh (od 7. do 11. aprila) Amesov vesoljski center organizira že drugo astrobiološko znanstveno konferenco.
Številni znanstveniki in strokovnjaki na njej med drugim razpravljajo o prihodnjih astrobioloških vesoljskih poletih, o detekciji in karakteristikah planetov zunaj našega sončnega sistema, o planetih, primernih za bivanje, o zgodovini Zemlje, o globalnih spremembah, o življenju zunaj Zemlje (skupaj s SETI - iskanjem zunajzemeljskega življenja z radioteleskopi), o izvoru življenja (prebiotična kemija) in podobnem.
Vendar podoba o Alpah kot območju »naravnih katastrof«, od koder bi bilo treba prebivalstvo čim hitreje evakuirati, ni ustrezna.
Večji del prebivalcev v Alpah živi v mestih in na zgostitvenih območjih, kjer življenje vsak dan ogroža predvsem motorizirani promet - in ne plazovi ali hudourniki.
Podoba Alp, ki nam jo predstavljajo mediji, je panorama na lepi razglednici, je arena zimskih športov, vendar po drugi strani tudi strašno prizorišče naravnih nesreč.
Annibale Salsa pa se sprašuje, ali se vse to morda ne združuje v nekakšen izraz raznolike enovitosti?
Človek je že od antike vplival na naravo v Alpah in spreminjal krajinsko podobo.
Sledovi iz različnih obdobij so vidni povsod: v naseljenih krajih, v zavetiščih pod skalami ali na visokogorskih pobočjih.
Ne glede na izredno velike geografske in jezikovne razlike so vzorci alpskega naseljevanja in zgodovinskih oblik druženja dokaj podobni, tako kot sta sorodni tudi družbena in pravna ureditev.
Ko imamo pred seboj vzorec samostojne družbe z natančno določeno organiziranostjo prostora, prav lahko govorimo o alpski družbi ali civilizaciji.
V zadnjih dveh stoletjih pa je vabljivi način sodobnega mestnega življenja začel izvabljati mlade in tako spremenil pradavna pravila, ki so v nekaterih elementih tudi neskladna s sodobnim gledanjem na demokracijo.
Tradicionalni alpski svet je nenadoma postal konservativen.
Novi vzorci kulturne standardizacije, globalizacije trgov in poenotenje družbenih oblik so ga pohodili.
Mladi so se znašli pred obzorjem brez trdnih vrednot in z občutkom manjvrednosti pred mestno družbo.
Doslej so h krovni konvenciji podpisani, a še ne ratificirani, izvedbeni protokoli: varstvo narave in urejanje krajine, urejanje prostora, hribovsko kmetijstvo, gorski gozd, turizem, energija in varstvo tal .
Alpska konferenca - konferenca ministrov za okolje pogodbenic, ki poteka vsaki dve leti - je 16. oktobra 1998 na Bledu sprejela izjavo, da bodo še pred ratifikacijo in uveljavitvijo protokolov začeli uresničevati naloge iz sprejetih izvedbenih protokolov.
V letošnjem mednarodnem letu gora pa Nemčija in Avstrija z dokajšnjo zanesljivostjo napovedujeta tudi njihovo ratifikacijo.
Najtrši oreh je bil protokol promet, ki je bil sprejet oktobra 2000 v Luzernu in s katerim so se pogodbenice - torej vse alpske države in EU - obvezale, da bodo uresničevale načelo o resničnih stroških.
Tako bodo uporabniki infrastrukture in storitev poleg polne cene za infrastrukturo, denimo ceste, predore itd., z davki in taksami krili tudi stroške, ki nastanejo zaradi ekološke škode in prometnih nesreč.
Organizacija združenih narodov je na predlog Kirgizistana razglasila leto 2002 za mednarodno leto gora.
Najpomembnejši cilji mednarodnega leta gora so oblikovanje zavesti in posredovanje znanja o gorskih ekosistemih, njihovi dinamiki in delovanju, spoznavanje in ohranjanje bogate kulturne in naravne dediščine gorskih območij, opredelitev pomena gorskih naravnih virov za kakovostno življenje svetovnega prebivalstva danes in v prihodnje ter spodbujanje njihovega aktivnega varovanja in zaščite.
Splet vseh teh ciljev bi lahko označili za program trajnostnega razvoja gorskih območij.
Gre za razvoj, ki zadovoljuje potrebe ljudi, ne da bi pri tem ogrožal vire, od katerih je odvisen razvoj prihodnjih rodov.
Več informacij najdete na spletni strani www.mountains2002.org in www.gov.si/mkgp
Ob mednarodnem letu gora organizira CIPRA - Slovenija v sodelovanju s Cankarjevim domom in Nacionalnim odborom za leto gora filmsko revijo Življenje v Alpah (tudi ta prispevek je del projekta Življenje v Alpah; op. ur.) s tekmovalnim značajem, ki bo potekala od 23. do 25. aprila letos v Cankarjevem domu v Ljubljani.
Najboljši film bo odkupila TV Slovenija.
Nagrado za režijo podeljuje Slovenska turistična organizacija.
Filmi so prejeli številne nagrade na največjih svetovnih festivalih gorniškega filma.
: Po zaslugi odličnega hrvaškega raziskovalca Vladimirja Žerjavića, ki se je že pred več kot 20 leti začel ukvarjati s popisom teh žrtev na prostoru nekdanje Jugoslavije, njihovo analizo in sestavo, smo imeli tudi kar dobro izhodišče za našo raziskavo.
Res je, da je Žerjavić uporabljal zgolj statistične in primerjalne metode, vendar je tudi tako dobil dokaj dobre rezultate.
Sočasno se je namreč s tem popisom ukvarjal tudi raziskovalec iz vrst političnih emigrantov, Bogoljub Kočović, in dobil skoraj identične rezultate.
: Nič, v tem primeru pač v zbirko vnesemo tisti podatek, o katerem sodimo, da je pravilen, pod opombo pa navedemo tudi podatek iz kakšnih drugih virov.
Tudi v omenjenem furlanskem popisu so morali reševati tovrstne probleme in za tiste, ki so neznano kdaj padli na ruski fronti, so pač navedli datum izginotja, prav tako so za vse, ki jih je maja 1945 odpeljala OZNA v zapore v Sloveniji, navedli datum aretacije in ne smrti, ker natančnega datuma pač niso mogli ugotoviti.
Mi smo v takšnih primerih ravnali podobno.
V prvem povojnem času, ko je te podatke zbirala komisija za ugotavljanje zločinov okupatorjev in njihovih pomagačev, nato pa so jih uporabili za terjatve odškodnin, sploh ni bilo interesa, da se žrtve ugotavljajo poimensko, temveč predvsem po skupnem številu, ki naj bi tudi bilo čim večje.
Kasneje, v 60. letih, so v Jugoslaviji prvič popisali vse žrtve druge svetovne vojne, vendar se je pri tem izkazalo, da jih je bistveno manj, kot so pričakovali.
Tako teh podatkov niso želeli dati v javnost in so jih skrivali v Beogradu.
Mi pa smo jih nato le dobili - namreč tisti del, ki se je nanašal na Slovenijo, kjer so leta 1964 našteli 42.000 žrtev.
Vendar bi lahko - tako se vsaj zdi - vsaj tiste najbolj skrite povojne poboje razkrivali prav s pomočjo teh grobišč?
Glavnina žrtev pobojev po vojni gotovo ne sodi v kategorijo tistih, ki jih mi preučujemo, torej v skupino stalno prebivajočih v Sloveniji.
Kako naj te tudi dovolj zanesljivo izločimo od preostalih žrtev zgolj na podlagi tega, kar se da ugotoviti v grobiščih?
Skozi Slovenijo je konec vojne bežalo izredno veliko vojaških formacij.
Mlakar: Doslej smo popisali okrog 60 grobišč, ne vemo pa še, koliko bo na koncu vseh.
Naša najpomembnejša naloga zdaj je, da vsa ta grobišča ustrezno označimo.
Če se bo kje ponudila možnost zanesljive identifikacije žrtev, pa bomo seveda to vnesli v našo zbirko.
Za aktivni medij se v Sloveniji uporabljajo samo snovi v trdnem stanju.
To so kristali, zlasti itrij-aluminijevi granati ali, s kratico, YAG (Yttrium Aluminium Garnet).
Med njimi je neodimov (Nd-YAG), v katerem so ioni neodima (Nd, kovina iz skupine lantanoidov), pa erbijev YAG itd.
Poleg teh sta v rabi še itrij-aluminijev perovskit, krajše YAP (Yttrium Aluminium Perovskite), ki je zelo podoben prej omenjenemu granatu, le da ima fizikalno drugačno strukturo, in rubin, kar je posebno ime za korund rdeče barve.
Prvi trdninski laserji na svetu so bili rubinski.
Fotonina dentalna laserja Nd-YAG (neodimski) in Er-YAG (erbijev), združena v eni napravi, delujeta na impulzni način.
To pomeni, da delovni žarek izhaja v kratkih bliskih, od katerih traja vsak približno eno desettisočinko sekunde.
Sledijo si v frekvencah od 1 do 100 hercov (Hz), kar pomeni enkrat do stokrat v sekundi.
Na ta način je mogoče na zelo majhno območje tkiva vnesti zelo veliko energije, ne da bi se segrevalo tudi okoliško tkivo.
Dolžino impulza je navadno določil že proizvajalec in terapevt se je moral zanesti, da je vrednost za določen namen najboljša možna oziroma najprimernejša, najnovejša tehnična rešitev VSP (Variable Square Pulse) pa z novim napajalnikom omogoča pravokotne impulze spremenljive dolžine.
To pomeni, da lahko zdravnik prvič sam spreminja trajanje impulza in s tem še izboljša rezultate posega.
Laserske naprave so nadvse uporabne tudi v kozmetiki, in sicer za depilacijo, pa tudi za odstranjevanje gub, vidnih kapilar, kožnih znamenj itd.
Vsi klasični načini odstranjevanja dlak so boleči in lahko povzročijo vnetje; postopki so počasni, le delno učinkoviti in treba jih je pogosto ponavljati.
To je bolje delati z lasersko svetlobo določene valovne dolžine, ki se absorbira le tam, kjer je treba, okoliške kože pa ne poškoduje.
Pri rubinskem laserju Novalis je potrebna energijska gostota za uspešno depilacijo zato, po navedbi proizvajalca, nižja od tovrstnih gostot pri drugih depilacijskih laserjih na trgu.
Dolžino impulza je mogoče nastaviti na čas od ene do štirih milisekund, pač glede na debelino dlak.
Zaželena je uporaba najvišje energijske gostote, ki jo povrhnjica še prenese, in prag z njenim hlajenjem še bistveno zvišajo: rubinska ročka na Novalisu je za ta namen opremljena s hladilnim pršilom, ki kožo tik pred laserskim impulzom shladi.
Na ta način lahko čebulice dlak uničujemo z višjo energijsko gostoto, ki zagotavlja učinkovitejšo depilacijo, zaradi hlajenja pa »do poškodb povrhnjice ne more priti«.
Raznovrstno gradivo na omenjeni priložnostni razstavi v Ljubljani torej tako omogoča vpogled v marsikateri osebni, intimni kotiček posameznikove usode, hkrati pa nas seznanja z njihovo vpetostjo v delovno in siceršnje življenjsko - domače in priseljensko - okolje.
Kot pripoveduje dr. Drnovšek, »se je med ogledom mogoče srečati s posamezniki in družinami, ki so širšemu krogu ljudi bolj ali manj neznani, pri tem pa so izpostavljeni tudi nekateri, ki so že bolj navzoči v slovenski oziroma zgodovinski zavesti«.
Dr. Matjaža Klemenčiča, ki je redni profesor za sodobno in novejšo zgodovino na Univerzi v Mariboru ter za ameriško zgodovino na programu podiplomskega študija ameriške študije na Filozofski fakulteti v Ljubljani, je povabil k sodelovanju pri pripravi prispevkov urednik Elliott R. Barkan, profesor na kalifornijski univerzi in eden najboljših strokovnjakov za ameriška etnična vprašanja.
Če poskušamo poenostaviti sicer obsežne znanstvene opredelitve pojmov, kdo so ugledni etnični Američani, je treba pojasniti, da so bili to priseljenci v Ameriko, njihovi otroci, vnuki in - naslednje generacije.
Poleg njih so mednje umestili tudi ameriške črnce in Indijance.
Glede na emigrantsko okolje, se pravi kraj, od koder so prišli, so jih po eni strani razdelili po etničnih skupnostih, po drugi pa po regijah; po odločitvi osrednjega uredništva je ena od njih tudi območje nekdanje Jugoslavije.
Zakaj spet (še vedno) v skupnosti, ki je ni več
»Ko sem bil sam leta 1988 in 1989 kot Fullbrightov štipendist v Ameriki, so me washingtonski Slovenci povabili predavat o mojih ugotovitvah o Slovencih v Ameriki in takrat je tudi že upokojeni senator Lauche z zanimanjem prišel na to predavanje,« se spominja dr. Klemenčič in pri tem niza še mnoga zanimiva strokovna spoznanja, ki si jih je nabral s študijem obsežne literature in na osebnih srečanjih.
Avtorja obravnavata praznjenje podeželja in posledično zaraščanje kmetijskih površin v kontekstu prisotnosti rjavega medveda.
Zapleten in večplasten družbeni proces s kompleksnim socialnim in ekonomskim ozadjem naj bi tako imel preprost skupni imenovalec.
Pa je pri vsem skupaj več kot očitno, da se natanko enake stvari dogajajo na številnih območjih Slovenije, v tistih z medvedom in v onih brez njega.
Mar ni z znanostjo, ki tako lahkotno žonglira z dejstvi, nekaj hudo narobe?
Oprostite, se popravljam: mar je to sploh znanost?
In takšno pisanje naj bi »nedvomno širilo strokovno podlago za oblikovanje strategije upravljanja z rjavim medvedom«.
Nacionalni inštitut za biologijo vabi v torek, 9. aprila letos, na predavanje dr. Kristine Gruden in Nataše Toplak, ki bo ob 11. uri v predavalnici 3 Biološkega središča, Večna pot 111, Ljubljana, z naslovom:
Ljubljansko geografsko društvo organizira večerno srečanje, katerega gost bo dr. Vilibald Premzl s Fakultete za gradbeništvo v Mariboru; bil je svetovalec vlade RS za področje načrtovanja prostora in varstva okolja in tudi dolgoletni vladni predstavnik pri oblikovanju Alpske konvencije.
Predstavil nam bo razloge za pripravo in sprejem Alpske konvencije.
Reana Senjković, zaposlena na Inštitutu za etnologijo in folkloristiko v Zagrebu, bo skozi izvirne prototipske podobe in identitete v kulturnem spominu in skozi oris evro-ameriških vojn 20. stoletja poiskala odgovarjajoče inačice v avtobiografski prozi in medijski sliki vojne na Hrvaškem.
Na razmeroma kratki razdalji preide tukaj listopadno rastlinstvo v evmediteransko vedno zeleno.
Kljub dolgotrajnemu človekovemu vplivu je flora bogata, vsebuje pa tudi nekaj endemnih ali drugače zanimivih vrst.
Predavanje bo v sredo, 10. aprila letos ob 17.30 uri v predavalnici za farmacevtsko botaniko na Fakulteti za farmacijo Univerze v Ljubljani, na Aškerčevi 7 v Ljubljani.
ki bo od 12. do 13. aprila 2002 na Filozofski fakulteti v Ljubljani.
Začetek bo 12. aprila ob 9. uri.
Komete delimo na kratko- in dolgoperiodične, Halleyjev sodi med kratkoperiodične, čeprav navadno govorimo o srednje dolgi periodi do okrog 100 let.
