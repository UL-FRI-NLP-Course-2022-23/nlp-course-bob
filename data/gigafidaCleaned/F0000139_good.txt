NOVO MESTO - Kolesarsko društvo Krka išče sekretarja za marketing.
Možna je zaposlitev s polnim ali polovičnim delovnim časom.
Pogoj za zaposlitev je aktivno znanje angleškega jezika in smisel za marketing in komuniciranje, prednost pri zaposlitvi pa imajo študentje iz Novega mesta in okolice, ki bi želeli delati honorarno.
Interesenti naj se javijo na telefon 322 839 ali osebno v klubskih prostorih na štadionu pod Portovalom.
Za ureditev razmer v klubu si močno prizadevajo nekateri, predvsem domači igralci, in prav iz njihovih vrst je prišla na skupščini pobuda, naj z ukrepi počakajo vsaj do danes, ko naj bi se nova uprava sestala z vsemi igralci.
Med tem časom so nekateri igralci že zapustili klub.
Novak, Bošnjak in Ćosić so odšli z izpisnico.
Šalja in Pejković sta pobegnila nazaj v Olimpijo brez nje, z odhodom v Krko Novoterm pa sta zagrozila Jolič in Struna, vendar bodo morali slednji štirje nogometaši počakati na sestanek arbitražne komisije Nogometne zveze Slovenije, ki se bo sestala šele 10. februarja.
V primeru, da bo Avto Bum "bankrotiral" in razpadel, bodo vsi igralci prosti in bodo lahko odšli v druge klube, če pa bo upravi le uspelo zbrati potreben denar, bodo vsi igralci, ki hočejo zapustiti potapljajočo se ladjo Avto Buma, ostali člani kočevskega moštva, kar si v Kočevju močno želijo.
POGODBA S TELEVIZIJO - Prejšnji četrtek sta v prostorih Krke v Ljubljani predsednik organizacijskega odbora dirke po Sloveniji Ivo Bizjak in odgovorni urednik športne redakcije Televizije Slovenija Marjan Lah podpisala pogodbo za televizijsko spremljanje največje kolesarske dirke pri nas.
Organizator dirke, na kateri bodo med 22 nacionalnimi ekipami nastopile tudi najmočnejša amaterska moštva Italije, ZDA, Švice, Češke, Kazahstana in Belorusije, je kolesarsko društvo Krka iz Novega mesta, najmočnejši pokrovitelji pa bodo Krka, Petrol in Avtoimpex, s katerimi bodo podpisali pogodbe še ta mesec.
O pripravah na dirko bomo še poročali.
ZMAGI NAPROTI - Velika nagrada Krke je bila tudi letos na koledarju veleslalomskih tekem mednarodne smučarske zveze FIS, ki Novomeščanom že nekaj časa obljublja tekmo evropskega pokala.
Nataši Bokal je vztrajnost in kljubovanje bolečinam v poškodovanem kolenu poplačala zmaga.
Bo tudi vztrajnost novomeških smučarskih delavcev polačana s tekmo višjega ranga?
