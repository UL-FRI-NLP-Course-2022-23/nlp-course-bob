Gospodarstveniki so ga dopolnili z opozorilom na probleme, na katere regija glede na dosežke z nerazumljivo malo uspeha opozarja že leta.
V prvi vrsti gre za dolenjsko avtocesto.
Regija ima še vedno težave zaradi električnega omrežja, nadpovprečne telekomunikacijske zamaške pa naj bi po zagotovilih Adolfa Zupana iz Telekoma odpravili v prihodnjem letu.
Premier je bil tudi opozorjen, da bo novi davek na dodano vrednost bistveno vplival na poslovanje, dodatno težavo pa bo povzročil zaradi uvedbe sredi leta, za kar pa je po premierovih besedah razlog v zamujanju.
Tatjana Fink iz Trima je opozorila še na počasnost v spreminjanju tehničnih predpisov in delovne zakonodaje, Tone Hrovat pa na majhna naložbena vračila za velika vplačila regije v državni proračun.
Že zaradi nenavadno velike investicije bo prihodnje leto prelomno za to najuspešnejše živilsko-predelovalno podjetje v Sloveniji.
Če so doslej za naložbe vsako leto namenili približno deset odstotkov letne realizacije, je bodo v prihodnjem letu 40 odstotkov.
Doslej so končali pripravo načrtov, zdaj pridobivajo gradbena in druga dovoljenja.
Čeprav se bo z naložbo povečal strošek financiranja poslovanja, pa se bodo po drugi strani znižali logistični in infrastrukturni stroški ter izboljšala logistika, saj bodo med drugim pridobili sodobno, visokoregalno avtomatizirano skladišče in za 50 odstotkov večje zmogljivosti mesnega programa Arga.
Ključna bo konkurenčnost
»Jeklolivarno so nalašč pahnili v stečaj«
Cometov finančni direktor Dušan Zazijal je prepričan, da je začasna odredba nezakonita, ker se nanaša na vse delnice trojke vodilnih delavcev, čeprav nimajo delnice, ki so jih pridobili s certifikati in notranjim odkupom, ničesar skupnega z Gajškovo tožbo.
Po njegovem mnenju začasna odredba nima nobene vsebinske teže, ker je prodaja delnic iz sklada lastnih delnic zaključena.
Ker v družbi ne načrtujejo sklica skupščine delničarjev, je brezpredmetna tudi prepoved glasovanja članov uprave.
Zazijal je še pojasnil, da so se člani uprave odločili za nakup tudi zaradi pritiskov zaposlenih, ki naj bi začeli dvomiti o uspešnosti družbe, ker njihovi menadžerji niso pokazali dovolj interesa za večjo udeležbo pri lastninjenju podjetja.
