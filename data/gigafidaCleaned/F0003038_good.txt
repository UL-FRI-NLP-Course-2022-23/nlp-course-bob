Opec povečal uradne kvote za črpanje nafte
Ljubljana - Kot mobilni telefonski signal z jasnega je včeraj udarila informacija, da je Tomaž Drozg, direktor upniških družb Mythos in AB media, po predvideni pravni poti v stečajni pisarni pri tukajšnjem okrožnem sodišču vložil predlog za uvedbo stečajnega postopka za telekomunikacijsko družbo Simobil.
Hkrati je družba Mythos vložila zasebno odškodninsko tožbo zoper člane Simobilove uprave Bojana Dremlja, Wolfganga Krebsa in Gustava Mayerja v skupni višini 155 milijonov tolarjev.
Simobil: Bliža se dogovor lastnikov
Danska poziva kandidatke, naj sprejmejo njeno finančno ponudbo - Širitev je mogoče odložiti za več let, svari premier Rasmussen - Nejasna usoda Turčije
København - Dve uri preden so najvišji državniki Evropske unije sedli za omizje delovne večerje, je gostitelj Anders Fogh Rasmussen izstrelil še zadnje naboje za prepričevanje kandidatk, naj privolijo v danske finančne predloge.
Širitveni proces ni pred razpotjem »zdaj ali nikoli«, ampak »zdaj ali pozneje«, je poudaril danski premier.
Pristopnice in članice Unije je pozval, naj s smislom za politični realizem sprejmejo ponudbo predsedujoče države skupnosti.
Ko bi le vzeli še Turčijo!
Rim - Italijanski premier Silvio Berlusconi je dobro zavit v plašče, šale, kape in odeje predvečer pred velikim københavnskim srečanjem nove velike Evrope preživel s svojim nogometnim moštvom in v družbi nemškega kolega Schröderja na stadionu v Dortmundu.
Skupaj sta se tresla od mraza in se zavzeto pogovarjala tudi o jutrišnji, na vzhod raztegnjeni Evropi.
Berlusconijevi žogobrci so na nemških tleh premagali Schröderjeve, ampak to je bilo samo na nogometnem igrišču.
Sedanji predsednik evropskega parlamenta Pat Cox je nekdanji novinar in morda tudi zato zapleteno vsebino rad nekoliko okrasi z nenavadnimi primerami.
Ena takšnih se mu je posrečila med obiskom v Varšavi, kjer je sogovornike poskušal prepričati, naj ne tvegajo preveč pri preizkušanju živcev »evropske strani« ali pa vstop v Unijo s premočnim napenjanjem loka celo postavljajo na kocko.
V pogovoru za poljski časnik Gazeta Wyborcza je menil, da je v pristopnih pogajanjih med Evropsko unijo in kandidatkami za članstvo »vrh Everesta že skoraj dosežen, toda v vsakih pogajanjih so zadnji trenutki vedno najbolj dramatični in za njihove udeležence celo skrajno utrudljivi.
Položaj pa tokrat celo spominja na vzpon na Mount Everest, ko ekspedicija že skoraj doseže vrh, potem pa se začne prepirati zaradi zadnjih nekaj metrov,« je slikovito pozval Poljsko, naj svoje zahteve v Københavnu »obdrži v pravičnih okvirih«.
Cox ni presenečen zaradi poljskih zahtev, a te naj bodo v razumnih mejah.
»Prvič, denar, o katerem bodo še tekla pogajanja v Københavnu, je le majhen del vsote, ki so jo kandidatke že dobile.
Drugič pa niso najpomembnejši skladi, temveč enakopravni pogoji in gospodarske povezave, s katerimi bo posamezna država privabljala tuje naložbe,« je poskušal Poljake prepričati predsednik EP.
Le 12 odstotkov vprašanih sodi, da bi pristopnice morale čim prej postati članice, 39 odstotkov jih meni, da ne bi smeli sprejeti vseh hkrati, 36 odstotkov pa se zavzema le za sprejem nekaterih.
In vendar je več kot polovica (51 %) prepričanih, da je širitev za njihovo državo dokaj pomembna, številni pa v sprejemu novink vidijo celo osebne koristi (37 %).
Vključitev pristopnic naj bi največ prednosti prinesla oddaljenemu irskemu otoku (81 %), na spodnjem delu razpredelnice so Portugalci (51 %) in Danci (57 %).
Za zunanjega ministra Joschka Fischerja ni nobenega dvoma, ali je širitev Unije pravilna.
Češka in Madžarska si po njegovem prepričanju zaslužita članstvo že zato, ker sta konec 80. pogumno ponudili zatočišče pred komunizmom bežečim vzhodnim Nemcem.
Navadni državljani pa bodo potrebovali več časa, da bodo vzhodnoevropskim prišlekom iz srca zaželeli dobrodošlico.
Na večino Nemcev takšne besede ne naredijo velikega vtisa, saj tako na vzhodu kot na zahodu države ni veliko ljudi, ki bi bili zadovoljni s položajem v razširjeni domovini.
Toda navadni Nemci še naprej dvomijo.
Z vzhodno Evropo pogosto povezujejo organizirani kriminal, nezadostno razvitost, kmetijstvo na ravni srednjega veka in trume novih priseljencev.
Nekaj strahu je upravičenega.
Z vzhoda, predvsem iz Rusije, po sodbi kriminalistov na zahod vsak mesec pribežita dve milijardi evrov in kakšna tretjina tega je menda zločinskega izvora.
Poslanske skupine NSi, SDS in SNS napovedale obstrukcijo - Obravnava proračuna se bo nadaljevala v četrtek po imenovanju vlade - Predstavitev proračunskih dokumentov
Andrej Bajuk (NSi) je dejal, da vlada deluje z omejenimi pooblastili in lahko opravlja le tekoče posle, med katere pa državni proračun za dveletno obdobje ne sodi.
Vloga DZ je, da predloge obravnava in jih sprejme, spremeni ali pa zavrne.
Spremembe teh predlogov, z dopolnili, so sestavni del postopka obravnave državnega proračuna.
Zato v stranki ne soglašajo, da bi postopek omejili zgolj na sprejem ali zavrnitev.
Tudi Miha Brejc (SDS) je ugotovil, da DZ nima kvalificiranih sogovornikov saj na seji od predstavnikov vlade ni nikogar, ki bi imel mandat za spremembo tako pomembnih dokumentov.
Žal tudi novi mandatar ni želel prisluhniti argumentom opozicije in premisliti o njihovih predlogih.
Bogdan Barovič (SNS) pa je predlagal, da bi se sestal kolegij predsednika DZ in poiskal primerno rešitev za nastali zaplet.
Ivan Kebrič je v imenu poslanske skupine DeSUS opozoril na dejstvo, da bo priliv v popravljeni proračun za leto 2003 manjši, kot je bil načrtovan, in napovedal podporo predlaganemu rebalansu.
Če nočemo povečati primanjkljaja, moramo namreč enako zmanjšati postavke, ki zahtevajo odhodke iz državnega proračuna, je pojasnil in napovedal, da bodo v poslanski skupini podprli tista dopolnila, ki jih je sprejel odbor za finance, saj bi ob sprejetju vseh dopolnil, od katerih so bila po Kebriču mnoga vložena z namenom, da bi se prikupili volivcem, nekatere postavke proračuna celo prišle v minus.
Andrej Bajuk je v imenu poslanske skupine NSi izrazil bojazen, da morda proračunski dokumenti ne sledijo obljubljenemu cilju, ki bi mu morala biti podrejena fiskalna politika, namreč zniževanju inflacije.
Hotel je tudi izvedeti, kako vlada načrtuje javno porabo in kakšen je sploh pravi namen večletnega proračunskega načrtovanja.
Ob tem je opozoril, da posamezni elementarni deli v proračunskih dokumentih niso jasno opredeljeni, pri čemer je izpostavil proračunske posledice.
Preden je leta 2000 postala direktorica pospeševalnega centra za malo gospodarstvo, katerega ključna naloga je razvoj podpornih storitev za mala podjetja na lokalni ravni in razvoj podjetniške kulture, je bila državna sekretarka na ministrstvu za delo, in sicer med letoma 1997 in 2000, ko je ta resor vodil sedanji predsednik vlade Tone Rop.
Bila je koordinatorica oziroma članica več nacionalnih razvojnih projektnih skupin s področja zaposlovanja, podjetništva, prestrukturiranja podjetij, razvoja človeških virov in tehnološkega razvoja.
Aktivno vlogo je imela tudi pri pripravi vrste zakonov, ki sooblikujejo trg dela.
V okviru prilagajanja Slovenije evropskemu pravnemu redu je bila vodja področja zagotavljanja prostega pretoka oseb in začetnih korakov priprave na implementacijo evropskih strukturnih skladov.
Omrežnina je po Kopačevih besedah pomembna, ker določa pogoje poslovanja predvsem distribucijskih podjetij (to so Elektro LJubljana, Elektro Maribor, Elektro Celje, Elektro Primorska in Elektro Gorenjska).
»Skupaj smo prišli do okvira, ki je predvsem investicijsko naravnan.
Agencija za energijo je od elektrodistribucijskih podjetij zahtevala, da morajo za 10 odstotkov zmanjšati svoje stroške poslovanja in ta prihranek uporabiti za investicije v elektroenergetska omrežja,« je razložil Kopač.
Prva seja DS v novi sestavi bo 17. decembra
Leta 1957 sklenjeni sporazum o Evropski gospodarski skupnosti (EGS) je imel določen cilj - »vse tesnejše sodelovanje evropskih narodov«.
To sicer ni zvenelo ne vem kako natančno, vendar je imelo zgodovinsko legitimiteto tudi po zaslugi dveh velikih vojn.
Francosko-nemška sprava je delovala kot »evropsko jedro«, integracijskemu procesu pa je določala tudi smer in dinamiko.
V celotnem procesu so se sicer vrstili vzponi in padci, kljub temu pa ni bilo veliko prostora, da bi lahko kdor koli odstopil od dogovorjenega.
Kljub tovrstnim poskusom in krizam je Evropa tako skoraj štiri desetletja ohranjala zalet.
Sporazum iz Maastrichta je bil vrhunec tega procesa, hkrati pa tudi preobrat.
In kar ne deluje pri petnajstih članicah, tudi pri petindvajsetih ne bo delovalo.
Če bo Unija - kot je pred nekaj dnevi napovedal francoski zunanji minister Villepin - v naslednjem širitvenem koraku vključila še druge kandidatke, skupaj s Turčijo, se bo značaj EU še enkrat dramatično spremenil.
Z upoštevanjem tega dejstva se zdijo razprave o evropski ustavi kakor gledališče absurda.
Le kdo bo neko javnost, ki se že sedanji Uniji zdi nepregledna in neučinkovita, povrhu pa se državljanom zdi tuja in celo sovražna, uspel prepričati, da bo geografsko omejena in tako politično kot gospodarsko in kulturno heterogena skupnost lahko ostala neke vrste solidarnostna skupnost, povrhu pa še upoštevanja vreden in operativno sposoben svetovni akter?
Vsi vemo, da so med kandidatkami države z lažjimi problemi, so države s težjimi problemi, in je Poljska, primer zase, komentira eden od pogajalcev.
Že samo njen notranjepolitični in javnofinančni položaj določata paket zanjo, ki ne more biti takšen, da bi zaostril položaj.
Če se premieru Millerju ni zdelo priti v Københaven že dan pred začetkom samo zato, da bi se sestal z njemu najbližjim in najkoristnejšim evropskim voditeljem - Gerhardom Schröderjem -, je s tem nekaj povedal.
Ne nemškemu kanclerju, z njim je imel tako ali tako dogovorjeno srečanje na štiri oči v četrtek zvečer.
Toda za predsednike vlad kandidatk prvega dne vrha ni bilo dnevnega reda.
In zato se ne bi spodobilo, da bi Poljak prišel na strankarski sestanek sredi tedna, nakar bi do petka ob petih, ko je povabljena zraven kandidatska deseterica, čakal v Københavnu.
Novice prihajajo sicer počasi in nadzorovano, vendar vse kaže, da bodo druge države, kandidatke za vstop v EU, posegle po sedemletnem odlogu na prodajo nepremičnin tujcem, Slovenija pa ne.
Celo vzajemnosti se namerava odreči.
Toda že z debelim tiskom natisnjena objava uredništva, da si jemlje vse pravice krajšanja ... ipd., daje vedeti, da cenzura deluje.
Z zakonom o zdravniški službi naj bi po prehodu v novo leto zdravništvo sprejelo nove preizkušnje pri spreminjanju organizacije dela, predvsem pri predrugačenju ustaljene prakse dopoldanskega dela in neodvisne lastne izbire popoldanskih »prostočasnih dejavnosti« - bodisi v družinskem krogu bodisi pri iskanju strokovnih preizkušenj še v zasebni praksi.
Želja po ustvarjanju reda v zdravniških vrstah, ki je ministrstvo za zdravje vodila mimo vseh ovir - tudi mimo strokovnih argumentov, ki so jih o predvidenih novostih izrazile vse zdravniške asociacije po vrsti -, je bila tako močna, da se je spremenila v nekakšno obliko kaznovanja.
Koliko je to natančno?
Tudi sam se delno pridružujem vašim kritičnim stališčem.
Ampak na podlagi teh dejanj sklepati na splošno in lepiti Natu etiketo nekakšne fašistične paradržave, je seveda nesmiselno in iracionalno.
Nato je že na poti, da najde novo identiteto, ki mu jo nenazadnje narekujejo spremenjene varnostne okoliščine v svetu.
Danes ni več klasičnih vojaških ogrožanj svetovne varnosti.
Danes so globalni varnostni izzivi čisto drugje.
So množične migracije, epidemije, terorizem, mamila, organizirana prostitucija, trgovina z ljudmi itd.
Ljubljana - S protestno predstavo, zaigranim nasiljem nad plišastimi psi, polivanjem kečapa in branjem izjav je Animal Liberation Front, ki deluje v okviru Avtonomne cone Molotov, pred sedežem ministrstva za kmetijstvo, gozdarstvo in prehrano na Bežigrajskem dvoru želel opozoriti na domnevno nasilje, ki se je zgodilo ob odvzemu psov Mileni Močivnik 19. oktobra v Dolu pri Borovnici.
Protestniki so izročili predstavniku ministrstva peticijo, za katero so zbrali 1100 podpisov podpore.
V njej zahtevajo odstop direktorja Vursa Zorana Kovača, poročilo in revizijo opravljenega postopka in takojšnjo legalizacijo zatočišča za živali v Dolu pri Borovnici.
Krovni organizaciji sta pripravili ta dokument ob zasedanju deželnih šolskih stanov v Vidmu pred tednom dni na podlagi priporočila Šolskega foruma.
Prvi poglavji obravnavata dvojezično šolo v Špetru in glasbeno šolstvo, tretji del pa udejanjanje zaščitnega zakona v vseh točkah, ki zadevajo manjšinsko šolstvo.
Pri tem so posebej poudarili, da bi morali slovenskim šolam zagotoviti posebne pogoje in odstopanja od vsedržavnih parametrov zaradi specifike manjšinske šole.
Slovenskim šolnikom morajo biti zagotovljene ločene lestvice in specifični izpopolnjevani tečaji in natečaji.
Doma je najlepše
Za verski program je na nacionalki letno namenjenih 48 milijonov tolarjev.
Uvedli so ga šele po osamosvojitvi Slovenije, prav takrat, v začetku devetdesetih, pa je doživel svoje boljše čase - ne samo finančne, tudi terminske.
Spomnimo se vsaj tedenskih prenosov nedeljskih maš.
Nedavno imenovani urednik programa (pred tem je skoraj tri leta program vodil kot v. d. urednika) Vid Stanovnik pravi, da denarja v resnici nimajo dovolj, a se ne počutijo niti malo »zatrti«.
Že naslednje leto bo njihova programska shema precej pridobila, saj bodo nekatere oddaje iz mesečnega ritma prestopile na štirinajstdnevno predvajanje ali pa bodo terminsko bolje uvrščene.
Kar se tiče prenosa nedeljskih maš, pa sam zastopa bolj » razkošno varianto«, ki pomeni samo to, da pri nacionalni televiziji ne želijo biti omejeni le na ljubljansko okolico, ampak se s kamerami napotijo tudi v demografsko ogrožene kraje, kjer nedeljsko bogoslužje predstavlja skorajda edino dogajanje.
Najti grobišče v kleti svoje hiše ni mačji kašelj, če pa gre še za ostanke iz prazgodovine, smo že na sledi arheološkim raziskavam, ki intenzivno potekajo med prenovo Turjaške palače, matične hiše Mestnega muzeja v Ljubljani.
Preobrazbe Turjaške palače pa je knjiga, v kateri so objavljeni prvi rezultati arheoloških raziskav, ki v pritličnih prostorih in na dvorišču palače tečejo od leta 1995; vodi jih arheolog Martin Horvat.
Knjigo so včeraj predstavili v prostorih Kulturno-informacijskega centra Mestnega muzeja.
Branimir Meško je potrdil, da se nikoli ni sprijaznil z odločitvijo invalidske komisije soboške enote zavoda za pokojninsko in invalidsko zavarovanje, ki ga je pred poltretjim letom razglasila za delovnega invalida druge kategorije.
»Ker se zaradi slabega zdravja ves čas počutim nesposobnega za opravljanje dela - takšnega mnenja je ves čas tudi moja lečeča zdravnica, ki mi je nenehno podaljšuje polni bolniški stalež, in seveda tudi zdravniki specialisti v ormoški bolnišnici - sem se na odločitev drugostopenske komisije večkrat pritožil.
Toda tudi ta je potrdila odločitev soboške drugostopenjske komisije, njena odločba pa je postala pravnomočna letos konec avgusta.
Tudi na to odločbo se bom pritožil, saj tudi po strokovnem mnenju zdravnikov zaradi slabega zdravja nisem več sposoben za opravljanje dela.
Res je, da iz opisanih razlogov na zavod za pokojninsko in invalidsko zavarovanje nisem vložil pisnega zahtevka za uresničitev njegove odločbe o moji štiriurni upokojitvi oziroma za izplačevanje nadomestila za bolniški stalež.
Zato pa sem se o tem vprašanju z njimi pogovarjal ustno.
Rezultat ustnih pogovorov je bila njihova zahteva mojemu podjetju, naj posreduje ustrezne podatke.
Ko sem jim sporočil, da moje podjetje posluje z omejeno odgovornostjo, so mi odgovorili, da mi nadomestila ne morejo izplačevati.
In to je tudi vse.«
Art kino Metropol je prvi v nastajajoči slovenski art kino v mreži, katere središče bo Kino Dvor v Ljubljani - Imel bo tudi svoj filmski klub
Nove deponije do zaprtja pobreške še ne bo, zato bo treba poiskati začasno lokacijo Ali bodo balirane odpadke odlagali v Dogošah?
Ljubljana - Tako kot v številnih ljubljanskih osnovnih šolah so tudi v OŠValentina Vodnika v Šiški v sredo pripravil tradicionalni božični sejem, na katerem so otroci razstavili in ponudili v nakup svoje izdelke.
Naredili so jih pri pouku ali med interesnimi dejavnostmi, izkupiček od voščilnic, raznih okraskov, izdelkov iz gline, kamnov sreče in drugih mojstrovin pa bodo porabili za nakup novih potrebščin in kakšen priboljšek.
Kot pravi Kozlevčar, bi se drugi del postopne zamenjave cevi na približno kilometer dolgi trasi od Sitarjevca do Zavrstnika lahko že začel, saj je projekt nared, toda ker lastniki nočejo odstopiti zemljišč, ni možno pridobiti gradbenega dovoljenja.
Človek lahko vzdrži več, kot si sam misli
Avtorica je še dejala, da v teh krajih ne zasledimo množičnih pokolov in požigov vasi s prebivalci vred.
Požgani sta bili vasi Volče in Gorenje, a je prebivalstvo preživelo.
Bolj so na tem območju prisotni neposredni uboji posameznikov, množične aretacije, mučenja in pretepanja v zaporih, odvozi v taborišča, od koder se je sicer večina prebivalstva vrnila, a zaznamovana za vse življenje.
»Človek mnogokrat zdrži več, kot si sam misli,« je ob koncu predstavitve knjige rekla Živa Kraigher.
Mengeški svet ni potrdil mandata županu
Po vrnitvi v sejno sobo je predsednik mandatne komisije Roman Kalušnik povedal, da komisija soglasno podpira sklep o potrditvi mandatov članov občinskega sveta, z dvema glasovoma proti enemu pa tudi sklep, da naj svet potrdi mandat novemu mengeškemu županu, to je dosedanjemu županu Tomažu Štebetu.
Knjižnica odhaja na svoje
Ljutomer - Ljutomersko podjetje Segrap je ob krožišču v Prešernovi ulici v Ljutomeru letos zgradilo novo poslovno stavbo z varovanimi stanovanji, ki jo bodo danes slovesno odprli.
Travmatizirane ideološke rane se počasi celijo tudi na vasi.
Dedka Mraza le še redko kdo na glas ozmerja z boljševističnim teoretikom.
Miklavž je prišel in odšel, Božiček prihaja šele z Natom.
Na vasi je torej vse bolj ali manj mirno.
Sicer pa so politiki počasi že spoznali, da je s spremembami treba začeti pri majhnih stvareh, da prideš do pomembnejših ideoloških premikov tudi pri večjih.
Ali s tem spoznanjem le zavajajo nasprotnika?
Dedek Mraz se torej lahko znova v miru sprehaja in osrečuje otroke črnih in rdečih staršev.
Maribor - Gospodarski kazalci v Mariboru se postopoma sicer izboljšujejo, vendar glede na gospodarsko rast in število brezposelnih položaj še zdaleč ni rožnat.
Za majhna in srednja podjetja so zato zelo dobrodošla sredstva za prestrukturiranje, nakup nove opreme in prenovo prostorov, čemur je namenjena tako imenovana garancijska shema Podravja, ki bo predvidoma ob koncu decembra objavila drugi razpis za pridobitev kredita.
Po besedah mariborskega župana Borisa Soviča je tokrat na voljo dvainpolkrat več denarja; jamstveni sklad znaša nekaj več kakor 45 milijonov tolarjev.
To pomeni, da bodo lahko podjetniki prek Nove KBM najeli skupaj za okoli 160 milijonov tolarjev posojil, pri čemer naj bi posamezna podjetja prejela največ 10 milijonov tolarjev, obresti pa znašajo TOM plus tri odstotke.
V podravsko garancijsko shemo je vključenih dvanajst občin, ki zagotavljajo denar glede na svojo ekonomsko moč, prednost pri pridobivanju denarja imajo razvojno ter ekološko naravnani projekti.
Dedek Mraz prihaja
Novomeški dedek Mraz je šel na pot
Morda se je tokrat malce uštel.
Dokaz je vabilo na dogodek, na katerem piše, da bo trak prerezala ministrica za šolstvo.
Ministrice za šolstvo namreč ni več.
Morda je kriva prav ta nesrečna trinajstica!
Kaj, če bo ta trinajstica kriva tudi za polom trinajste univerze?
Kaj, če bodo namesto v Kopru trinajsto univerzo odprli v Čunguziji, ker si je stvar tako zamislil Joško Potica (po domače Štrukolo)?
Še sreča, da nismo leta 2013 in da se vse skupaj ne dogaja v trinajstem mesecu!
Malce sreče pa bi upravičeno pričakovali tudi zato, ker bo Križanega na pročelju stavbe blagoslovil koprski škof Metod Pirih.
Srednješolci obdržijo delovno mesto, za katerega morajo napisati tudi prošnjo za zaposlitev, do konca šolskega leta.
Na SEŠCelje so v petih razredih ustanovili deset učnih podjetij, ki se ukvarjajo z agencijskimi posli, oglaševanjem, prodajo, storitvenimi dejavnostmi in turizmom.
Mentorji pri dijakih opažajo veliko motivacije in lastne pobude, zapleti, ki nastajajo v poslovanju, so seveda začetniške narave, bodisi da nastajajo pri uporabi računalniške opreme.
Ureditev specializirane učilnice v prostorih nekdanjega Kajuhovega dijaškega doma je Celjane stala osem milijonov tolarjev.
V prihodnjih dneh bo strokovni svet odločil, ali bo učno podjetje že letos postal tudi ocenjevalni predmet, najpozneje v mesecu dni pa naj bi ustanovili tudi slovensko centralo UP z registrom podjetij in banko.
Za sedež centrale se potegujejo tudi na SEŠCelje.
Kot uvod v popoldansko razpravo po delovnih skupinah in vajo iz glasovanja so dijaki s pritiskom na gumb »za«, »proti« in »vzdržan« izražali mnenja o tem, ali naj bi delo evropskega parlamenta potekalo le v enem jeziku, ali bi bili za volitve predsednika EU, če so v šolah dovolj informirani o EU, ali se imajo za evropskega državljana/državljanko ...
V Lesnini so sklenili ob okroglem jubileju podariti Ljubljančanom godbeni paviljon, ki je svojčas stal v parku, pa so ga po drugi svetovni vojni podrli.
V paviljonu so svojčas ob nedeljah prirejali promenadne koncerte, ob njem so se ljudje srečevali in pomenkovali.
Jernej Strle naniza vrsto predlogov, kako bi ga bilo mogoče oživiti: »Ni res, da koncertov v njem ne moremo prirejati, češ da je ugnezden v prehrupnem okolju!
Ob nedeljah dopoldne, ko bi po tradiciji zagodli glasbeniki, je promet v mestu redek in nemoteč.
Sicer bi lahko v njem, recimo, oznanjali predstave v mestnih kulturnih hramih, prirejali predstave za otroke, predstavljali stare obrti, razstavljali slike, kipe ...«
Toliko zamisli mu roji po glavi, pravi.
»A za zdaj lahko bolj ko ne le tuhtam.
Ko bi dobil paviljon vsaj za pol leta, bi dokazal, da bi ga bilo mogoče oživiti!«
Strle sicer niti približno ni zdolgočasen upokojenec, ki si da opravka s paviljonom zato, ker ne bi imel česa početi.
Po upokojitvi se je lotil, denimo, izdelave skulptur iz povečini starega hrastovega lesa z Barja, kjer prebiva.
Pomigne proti slikam, ki so razobešene po hiši, v kateri živita z ženo: »Tudi te so moje.«
Za letošnjo šahovsko olimpijado na Bledu je izdelal svojstvene šahovske figure iz lesa, za papeža razpelo (bil je tudi na avdienci pri njem), ob deseti obletnici osamosvojitve pozlačene kovance, ki sta jih prejela v dar tudi ameriški in ruski predsednik ...
Na tisti strani, kjer je nogometno igrišče, bodo zaradi povečanega števila zaposlenih v Naklem morali zgraditi dodatna parkirišča.
»Ta lahko zgradimo samo na zemljišču, kjer je zdaj igrišče, saj drugje, zaradi prav tako v letu 2003 predvideno začete dolgotrajne gradnje skladišč, prostora za parkirišča ni.
Nogometno igrišče leži na Merkurjevem zemljišču, nogometaše smo že pred leti opozarjali, da bomo to zemljišče preuredili v parkirišča,« je povedal Merkurjev predstavnik za stike z javnostjo Rok Istenič .
Srečno se je razpletla zgodba o izginjajočih žogah.
Potem ko je nogometni klub vložil tožbo proti sosedu zaradi odvzetih žog, sosed pa je tožil klub zaradi motenja posesti, so na županovo pobudo decembra lani podpisali tako imenovani dogovor o ureditvi razmer.
Na temelju tega dogovora sta se pobotala Športno društvo Naklo, v okviru katerega deluje nogometni klub, in sosed Jože Zaplotnik.
In kakšen je bil izid?
Februarja letos jim je sosed, ki se je držal besede, vrnil sto žog.
»Zapakirane so bile po pet skupaj v vreče za krompir in zanimivo, da jih je bilo 90 odstotkov še dobrih.
Tistih deset, ki so bile bolj uboge, so bile precej zdelane že pred desetimi leti.
Od pobota naprej pa si eden drugemu pogledamo v oči in se pozdravimo, kar pa je tudi veliko vredno,« je prepričan Franc Porenta.
Črnomelj - Črnomaljci so morali spremeniti in dopolniti ureditveni načrt prostora na območju nekdanjega rudnika Kanižarica zaradi novih zahtev naložbenikov, ki potrebujejo več prostora.
V Črnomlju so se odločili to spremeniti v dveh fazah in spremeniti ter tudi dopolniti prostorske sestavine dolgoročnega plana občine.
Načrte so po sprejemu v letu 1995 že spreminjali leta 1998.
Modic pravi, da je »lokalpatriot« in krasi mesto z nepopisnim užitkom, čeravno mu občina, naročnica, lani za delo ni izplačala predvidenega denarja in je za okrasitev moral vzeti iz svojega žepa nekaj sto tisočakov, pravi.
Letos upa, da se bo obdržal na pozitivni ničli.
Iz takega bolgarskega okolja - kulturno-zgodovinsko resda bogatega, ekonomsko, socialno, vedenjsko pa boljkone še vedno zaznamovanega - bežijo predvsem mladi možgani, zlasti inženirji.
Izhod iz psihološke kletke največkrat vidijo v Združenih državah Amerike in Kanadi.
Vsako pomlad je Ljubljano obiskal Zeleni Jurij in v predsedniško palačo na Gregorčičevi ulici prinesel vejico prvega zelenja.
Z njegovim sprevodom so predsednika republike Milana Kučana počastili belokranjski šolarji in učitelji.
Nekoč so mu poleg tradicionalne vejice podarili še brezovo metlo, ki mu je bila posebno simpatična.
Zdaj je na ogled v muzeju novejše zgodovine v Cekinovem gradu v Ljubljani, kjer bodo hranili še druga protokolarna darila, ki jih je Milan Kučan prejel kot predsednik.
Predsednik Milan Kučan bi darila lahko obdržal (tako kot je, denimo, vsako leto v pisarni hranil prvo vejico zelenja), vendar je sklenil, da jih bo izročil muzeju novejše zgodovine, kjer poseben poudarek dajejo prav predmetom, povezanim s slovensko državnostjo.
Zase bo bržkone izbral nekaj takih, ki so mu iz tega ali onega razloga najljubša.
Špela Furlan iz kabineta predsednika RS pravi, da je Milan Kučan v vsakem darilu videl neko lepo misel in da bi zato težko izbral najljubše.
Med tistimi, ki so mu posebno blizu, sta skulptura iz Španije ter pisana in okrašena poglavarska palica, ki so mu jo podarili kanadski sodniki.
Kanadski Indijanci so z njo merili dolžino govora.
Treba jo je držati odročeno in vsak lahko govori toliko časa, kot jo lahko nekdo drži proč od telesa.
Furlanova dodaja, da so predsedniku pri srcu tudi darila, ki so zaznamovala pomemben zgodovinski dogodek, recimo, sprejem Slovenije v pomembno mednarodno organizacijo.
Ljubljana - Zaradi suma storitve kaznivih dejanj s področja gospodarske kriminalitete so kriminalisti včeraj začeli z obsežno akcijo in opravili vsaj 12 hišnih preiskav.
Ljubno - V Primožu pri Ljubnem je v sredo ob pol šestih zjutraj zagorelo v zgornji etaži stanovanjske hiše, ki je last J. V. Policisti so sporočili, da se je vnelo zaradi napake v dimniku, regijski center za obveščanje pa, da je zagorelo zaradi eksplozije dimnika.
Ogenj je uničil strop in nekaj opreme na podstrešju, škode pa je za okoli 3,5 milijona tolarjev.
Požar so pogasili gasilci z Ljubnega, iz Radmirja, Okonine, Gornjega Gradu, Grušovelj in Rečice ob Savinji.
Kot je znano, je Klemenčičeva odstopila, ker je Agencija za zavarovalni nadzor z odločbo zahtevala, naj jo, ker ovira nadzor, razreši Triglavov NS.
Ker ta tega ni storil, je agencija zagrozila z začetkom postopka za odvzem licence za opravljanje zavarovalne dejavnosti.
Potem je Klemenčičeva odstopila.
Če je bil razlog za njen odpoklic odločba, ji, kot meni, Bratina, odpravnina ne pripada.
Toda predvideva, da so se v Triglavu odločili za trik - za sporazumno prenehanje mandata.
Ko je Klemenčičeva dala odstopno izjavo, jo je NS sprejel in se odločil za sporazumno prenehanje.
Do zdaj so privatizirali malo več kot 180 podjetij, pravi pomočnik direktorja srbske agencije za privatizacijo Dušan Nikezić, ki je včeraj v Ljubljani našim podjetjem predstavil potek privatizacije v Srbiji; predstavitev je pripravil ljubljanski Balkan consulting.
S prodajo teh podjetij so iztržili 300 milijonov evrov, novi lastniki pa so se obvezali, da bodo vanje investirali še 275 milijonov evrov.
V notranjem potniškem prometu namenjajo SŽ po Aleksandru Salkiču posebno pozornost jutranjim in popoldanskih konicam, ko prepeljejo največ potnikov.
Poleg tega so zelo pomembne tudi tedenske konice ob petkih in nedeljah popoldne.
V teh terminih bodo v promet vključili vse razpoložljive prevozne zmogljivosti.
Med spremembami omenjajo medmestni Ptuj, ki bo zaradi slabše zasedenosti iz Ljubljane vozil le do Murske Sobote in ne več do Hodoša, do koder postaja neposredna povezava s prestolnico medmestni vlak Drava.
Vsled povezave z Gradcem in Dunajem bo ICS z dosedanjim odhodom iz Ljubljane proti Mariboru ob 8.45 odpeljal četrt ure prej.
Zadnji vlak ICS iz Maribora v Ljubljano pa bo po novem odpeljal ob 19.50 in bo imel neposredno povezavo z Dunaja ter iz Gradca.
Verjetno je bil problem v slabem delu, saj srbski premier Zoran Đinđić pravi, da se v njegovi državi v povprečju dela samo 2 uri na dan?
Ljubljana - Takšnih ovacij košarkarji Uniona Olimpije niso dobili že dolgo, bržkone že od uvrstitve na finalni turnir evrolige pred petimi leti.
Ponovitev tedanjega uspeha je resda še sila daleč, vendar so si Mahoričevi »komandosi« prislužili sleherni aplavz in si še dolgo po zmagovitem košu Vlada Ilievskega, ki je še drugič položil na pleča Unicajo Malago, dali duška s svojimi privrženci.
Po 6. zmagi v osmih kolih evrolige, ki v boju z neposrednim tekmecem šteje dvojno, so si Ljubljančani domala že zagotovili napredovanje v drugi krog tekmovanja.
Unicaja Malaga: Cabezas 7 (5:7), Sonko 5 (1:2), Gurović 10 (1:2), Okulaja 8 (1:3), Kornegay 13 (5:8) - prva peterka; Rodriguez 9 (0:2), Risacher 7, Bullock 18 (3:3), Wojcik, Weis 5 (1:2); Vazquez ni igral.
Ljubljana - Zadnje dejanje v nogometni ligi prvakov, nadaljevanje sledi prihodnje leto 18. in 19. februarja, so zaznamovali rekordi in presenečenja.
V preloženi tekmi je Barcelona prepričljivo premagala Newcastle in izenačila rekordni niz desetih zmag Milana iz sezone 1992/93.
Fillipo Inzaghi je Milanu zagotovil še eno zmago in se na lestvici najboljših strelcev z 9 goli na vrhu pridružil Hernanu Crespu, evropski prvak Real Madrid pa je doma le remiziral z moskovsko Lokomotivo.
Na Nou Campu pa je tokrat žarel Nizozemec Louis van Gaal.
Čeprav ga večina navijačev Barc se smatra za »neprebavljivega«, jim samovšečni van Gaal lahko vrže v brk deset zaporednih zmag v ligi prvakov.
Uspeh proti močno oslabljenemu Newcastlu je bil sicer prišel kot naročen za pomiritev duhov v klubu, kjer še niso preboleli prvenstvenih polomov.
»Mislim, da je bila to zmaga, ki je naznanila lepše čase,« je znova optimističen tudi van Gaal.
Sinoči so padle tudi odločitve o polfinalistkah prvenstva.
Jutri si bodo nasproti stale Norvežanke in Francozinje ter Danke in Rusinje.
Za 5. mesto se bodo pomerile Madžarke in Jugoslovanke, za 7. pa Romunke in Čehinje.
Kranj - Tretje kolo vaterpolskega DP ne bo popolno.
V soboto bosta le dve tekmi v Kranju, in sicer Kokra : Olimpija ob 18.45 in Triglav Živila : Posejdon ob 20. uri.
Glavni derbi Branik : Koper bo v Mariboru šele v sredo ob 20.30, kajti v soboto so bazen v Pristanu zasedli plavalci.
Steamboat Springs - V tem ameriškem smučarskem centru se bo z današnjim šprintom začel svetovni pokal B v nordijski kombinaciji, na katerem bodo nastopili štirje Slovenci: Andrej Jezeršek, Marko Šimic, Grega Verbajs in Anže Brankovič.
Jutri bo v Steamboat Springsu še en šprint, v nedeljo pa se bodo kombinatorci za točke potegovali še na klasični preizkušnji.
Ljubljana - Enotedenske priprave v Splitu, s katerih so se te dni vrnili veslaški reprezentantje, so bile za lep čas zadnja priložnost za združevanje moči v posadkah, poslej bo vse do pomladi vsak zase nabiral moči, največ na napravi za suhi trening, takoimenovanem ergometru.
Reprezentanca za predolimpijsko sezono 2003 še dolgo ne bo dobila svoje prave podobe, o večini kombinacij za posadke je za zdaj še veliko prezgodaj razmišljati, ta čas je z dovolj veliko mero gotovosti, žal, mogoče reči le to, da priljubljenega blejsko-mariborskega četverca brez krmarja ne bomo več videli.
London - Ko je britanski tabloid Mail on Sunday dan pred izidom 1. decembra v uradu predsednika vlade povprašal, ali je obsojeni prevarant Peter Foster premierovi soprogi res pomagal kupiti dve stanovanji v novem stanovanjskem bloku v Bristolu na zahodu Anglije, si najbrž nihče ni mislil, da bo to postala glavna tema naslednjih dveh tednov.
Premierovi tiskovni predstavniki so njihova vprašanja zavrnili, nato pa se je izkazalo, da Cherie Blair z njimi ni bila najbolj resnicoljubna.
In afera »Cheriegate«, ki to sploh ne bi smela postati, je v britanskih medijih zasenčila Irak, širitev Evropske unije in marsikatero bolj perečo domačo temo.
Foster je v Britanijo prišel 31. avgusta ponoči, vendar mu je uradnik za priseljevanje na letališču Luton dejal, da v državi ni zaželen.
Zahteval je, naj septembra zapusti državo.
Zaradi pritožb se je postopek zavlekel, po trditvah odvetnikov pa naj bi mu urad za priseljevanje 2. decembra izdal odločbo, naj državo zapusti 18. decembra.
Dan pozneje so datum prestavili na 6. december in to je sprožilo vprašanja, ali ga je kdo poskusil hitro odstraniti.
Foster je še vedno v Britaniji, kjer čaka na izid nove pritožbe.
Malo je sladkih zdravil
Zagreb - Hrvaški sabor je v četrtek z zahtevanima dvema tretjinama poslanskih glasov soglašal s predlogom vlade, da naj Hrvaška pošlje 44 vojnih policistov v mirovno misijo OZN v Afganistan.
Nasprotniki odločitve, še posebno iz vrst desničarske pravaške stranke, so se sklicevali na težak hrvaški gospodarski položaj, čakanje Hrvaške pred vrati Nata in nevarne razmere v kaotičnem Kabulu, kjer bo delovala hrvaška misija.
Predstavniki vlade so odgovarjali, da bo sodelovanje v protiteroristični koaliciji in v mednarodni misiji, ki bo stalo tri milijone dolarjev, koristilo hrvaškemu vstopanju v Nato in usposobljenosti Hrvaške vojske.
Sladkorne bolezni tipa 1 je kriva nesposobnost slinavke, da bi proizvajala inzulin, tako da telo ne more nadzorovati sladkorja v krvi.
Ne ve se še, kaj to bolezen povzroča, pet odstotkov od 130 milijonov diabetikov na svetu ima to vrsto bolezni.
Bolniki z diabetesom tipa 2 pa ne izločajo dovolj inzulina ali pa ga ne presnavljajo pravilno.
Ta oblika se pojavlja pri starejših, obilnejših ljudeh.
Svet so ljudje
Dobre tri kilometre nad Indijskim oceanom vzame Douglas Cairns iz torbe pripravo in se zbode v prst, iztisne kapljico krvi na listič za testiranje na baterijskem merilcu glukoze.
Hoče postati prvi pilot z diabetesom tipa ena, ki bo preletel zemeljsko kroglo.
Znanje ni problem: Cairns je nekdanji pilot britanskih zračnih sil.
A je nevarno.
Če se sladkornemu bolniku raven krvnega sladkorja zniža, se lahko zgodi, da bo slabo presojal, postal omotičen in v najhujšem primeru brez opozorila celo izgubil zavest.
Cairns se je moral odpovedati delu vojaškega letalskega inštruktorja, ko so mu pred 14 leti ugotovili sladkorno bolezen tipa 1.
Rekli so mu, da ne bo nikoli več letel.
Zdaj leti okoli sveta, da bi pokazal sotrpinom, da je tudi to mogoče, če le redno nadzorujejo raven sladkorja v krvi.
»Letim počasneje, pilotiram manjša letala in doživljam, kar sem nekoč.«
