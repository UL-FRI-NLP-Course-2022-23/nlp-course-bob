Rekel bi, da je bila nujna, saj bi brez nje še vedno prihajalo do prelivanja krvi.
Lahko bi se bolj vpletli v konflikt in povzročili dosti večjo škodo ne le sedanjim, temveč tudi prihodnjim generacijam.
Pokazalo se je, da ti ključni trenutki niso bili časi navadnih politikov, temveč da so ključno vlogo lahko opravili le državniki.
Na srečo prebivalcev Slovenije in Makedonije sta bila Kučan in še posebej Gligorov predvsem državnika.
Ta z diktatorjem je prehuda.
V Srbiji ste lahko še pred kakim letom govorili in pisali, kar ste hoteli.
Milošević je imel ogromno podporo v prvi polovici devetdesetih let.
Obstajali so neodvisni mediji, nekakšne oaze drugače mislečih ljudi sredi oceana podpornikov režima, zato niso za režim pomenile nobene grožnje.
Niso jih prepovedovali, zato bi v tistem času težko govorili o diktaturi, temveč o avtokratskem režimu z veliko ljudsko podporo.
Toda z vse manjšo podporo se srbski režim vse bolj zateka k nasilju in grobim posegom v svoboščine, taka primera sta zakona o univerzi in medijih.
Lahko bi rekli, da režim počasi snema demokratično masko.
Prej pa je vse skupaj spominjalo na zgodbo o pruskem kralju Frederiku II., ki je govoril, da je s svojim narodom sklenil dogovor: oni lahko govorijo, kar hočejo, sam pa delam, kar hočem.
Zato v Srbiji ne bo mogel nihče nikdar reči, da je bil proti režimu, pa tega ni mogel nikjer zapisati.
To bi bila čista laž, saj ste lahko vedno nekje zapisali protest, ne da bi vas doletela kakšna neposredna sankcija.
Zato zgodba o diktatorskem režimu prej rabi za pranje vesti mnogih, ki so bodisi podpirali režim bodisi potihem godrnjali v brado.
V takšnih razmerah ni bilo nobenega opravičila, da se nisi javno uprl režimu.
Natovi napadi so sicer prinesli svobodo kosovskim Albancem, toda Srbi so zdaj še na slabšem: v uničeni domovini jim vlada ista, a vedno hujša oblast.
V politiki ne smete mešati motivov akterjev in učinkov njihove akcije.
Učinki so za Srbijo grozljivi, ne glede na to, kaj je utegnilo ta dejanja spodbuditi.
Srbija je danes manjša, kot je bila kdajkoli.
Na Kosovu je mednarodni protektorat, kamor ne more vstopiti noben srbski uradnik, se pa tam sprehajata tako Clinton kot Blair, kot da ne bi hodila po jugoslovanskem ozemlju.
Po drugi strani je država ekonomsko uničena, saj je po nekaterih grobih ocenah bombardiranje povzročilo za 30 milijard dolarjev škode; mimogrede, letni proračun ZRJ znaša okoli milijard dolarjev.
Drašković je še vedno v neki čudni koaliciji s socialisti na ravni mesta Beograd.
Sicer je pa ta koalicijska prepletenost tudi ena od značilnosti srbskega političnega sistema v letih 1997-99.
V večstrankarskem zveznem parlamentu ni bilo opozicije, saj so socialisti, Jul, Draškovićeva SPO in Šešljevi radikalci imeli 94,8 odstotka poslanskih mandatov, na republiški ravni so bili v koaliciji socialisti in radikalci, na mestni ravni pa SPO in socialisti.
Januarja letos se je stvar še bolj zapletla, saj je SPO vstopila tudi v zvezno vlado.
Takšna koalicijska prepletenost, na sredi katere sedi pajek, socialistična stranka, je bila svetovni fenomen.
Draškovića so potem sicer vrgli iz vlade, ker se je zavzel za kompromise, ki bi bili precej blažji od končnega stanja.
