Na kraj je namreč kmalu pripeljal prometnik na motorju koprske postaje Darko Celar, ki je s čelado na glavi in z rokavicami skušal prijeti nemočno ujedo.
Ko se ji je približal na približno pol metra, je jastreb razprl krila, se začel umikati, vendar se ni mogel dvigniti s tal.
Po nekaj minutah se je pojavil celjski voznik s šotorskim krilom v roki.
Beloglavi jastreb se je kmalu znašel v pasti, ovit v šotorsko krilo in trdno v rokah prometnika Celarja.
Ta je po radijski zvezi priklical še kolega Iztoka Belaja, ki je z motorjem patruljiral na koprski strani magistralne ceste.
Nevsakdanjo oviro so umaknili s ceste, promet pa je normalno stekel šele po pol ure.
Ljubljana - Plinsko (dizel) in kurilno olje za ogrevanje se zdaj še splača kupovati na črpalkah OMV Istrabenza.
Petrol ju je namreč včeraj podražil.
Za liter plinskega olja je treba po novem na njegovih črpalkah odšteti 120,3 tolarja ali 4,8 odstotka več, za liter kurilnega olja za ogrevanje pa 65,2 tolarja ali 8,8 odstotka več kot do zdaj.
OMV Istrabenz, kot kaže, nižjih cen ne bo imel več dolgo, saj Borut Kreft, pomočnik direktorja za marketing v tem podjetju, pravi, da bodo tudi oni o podražitvi morali zelo resno premisliti, ker cene surove nafte in derivatov na svetovnem trgu še vedno rastejo.
Liter plinskega olja na njihovih črpalkah še stane 114,80, liter kurilnega olja za ogrevanje pa 59,8 tolarja.
