V Timu iz Laškega je pred kratkim direktorsko mesto prevzel dr. Jan Žižek, dosedanji direktor Gregor Tratnik pa je postal predsednik nadzornega sveta.
Še pred zamenjavo na vodilnem mestu je bila v podjetju uspešno končana reorganizacija, s katero so bili postavljeni temelji za novo strategijo in organizacijsko strukturo v podjetju.
Prihodnost podjetja je v izkoriščanju učinkov ekonomije obsega, zaradi tega se podjetje širi na območje nekdanje Jugoslavije.
Raziskave kažejo, da države s skupno valuto trgujejo trikrat več kot tiste, ki uporabljajo različen denar, pravi Ricardo Lago iz Evropske banke za obnovo in razvoj.
»Z vključitvijo v Unijo bodo sedanje kandidatke postale članice enotnega trga.
Zanje je že zdaj veliko lažje, če trgujejo z dvanajstimi državami z eno samo valuto, kot če bi trgovale z dvanajstimi državami z dvanajstimi različnimi valutami.
Stroški transakcije v eno samo valuto bodo veliko nižji pa tudi tveganje zaradi menjalnih tečajev bo veliko manjše kot pri dvanajstih valutah.«
Na podjetja bo uvedba evra vplivala veliko močneje kot na povprečnega državljana.
Ti bodo imeli koristi predvsem ob potovanjih v tujino, saj ne bodo imeli težav z menjavanjem denarja v posamezni državi.
Tudi direktor Ekonomskega inštituta pravne fakultete dr. France Križanič ugotavlja, da bo uvedba evra pospešila menjavo med državami, ki so uvedle novo valuto in s tem razcvet gospodarstva, pozitiven učinek lahko pričakujemo tudi na slovensko konjunkturo.
»Če bo evro pospešil gospodarsko rast, porabo, pretok dobrin, se bo povečalo tudi zaposlovanje, vplivi bodo kratkoročno ugodni.
Če bodo države z manj čvrstimi valutami prevzemale evro, bodo lahko uživale vso blaginjo trdnejše valute.
So pa tudi tveganja, zlasti pri kandidatkah in deželah na obrobju, kar se je pokazalo v primeru Irske.
Če je konjunkturno gibanje slabše od povprečja v pomembnejših članicah Unije, potem klasična ekonomska politika pri zaviranju inflacije in odpravljanju recesije ni učinkovita in posamezna območja pristanejo na obrobju, postanejo območja izseljevanja.
V tem primeru je pomembno, kakšna je razvojna politika posamezne države, ki bo prevzela evro.«
Indeks transnacionalnosti, ki kaže na povprečje deležev TNI v bruto naložbah v BDP, v dodani vrednosti in v zaposlenosti, je najvišji v Hongkongu (54 odstotkov).
Po indeksu vhodnih TNI, ki kaže na stopnjo privlačnosti dežele za TNI, so v ospredju male države, najvišjo vrednost tega indeksa pa imata Belgija in Luxemburg (17 odstotkov), sledita Hongkong (11 odstotkov) in Irska (devet odstotkov).
Med državami SVE je najvišje Češka (dva odstotka).
Sicer pa izhodne TNI rastejo hitreje kot vhodne, je razvidno iz poročila.
Delež prilivov TNI je v državah SVE v bruto naložbah s pet odstotkov leta 1992 zrasel na 18 odstotkov v lanskem letu.
nas: Bo dolar še varna naložba?
Kot menijo v Aktivi, je očitno, da ministrstvo za finance tako skuša iz postopka prodaje izločiti domačega interesenta, ne da bi ta sploh imel možnost posredovati ponudbo v prvi fazi postopka.
Glede na to, da družba ni prejela v podpis pogodbe o zaupnosti podatkov, je očitno, da ji ministrstvo za finance skuša onemogočiti, da bi sodelovala v nadaljnjih postopkih prodaje, je poudaril Horvat in dodal, da je pri tem treba upoštevati dejstvo, da o tem, kdo je primeren kupec, lahko odloča izključno komisija za vodenje in nadzor postopka prodaje premoženja, in ne ministrstvo za finance, prav tako ne njegov svetovalec, v tem primeru londonska svetovalna družba Nomura.
Nas: Se popravek spremenja v negativni trend?
Če imate posojila, premislite, ali ste nakupili prave delnice, saj se namreč obeta zanimiva in razgibana jesen.
Sprva bo vsekakor treba pogledati, ali o delnicah, ki jih imate v svojem portfelju, obstajajo kake zanimive zgodbice.
Domžalska trgovska družba Vele bo v letošnji jeseni zaključila z obnovo svojih prodajnih mest.
V minulih dneh so tako že predali v uporabo market Dom v Domžalah in supermarket Bakovnik v Kamniku, v oktobru bosta ponovno odprta market Metka v Kamniku in market s tekstilno trgovino v Šentvidu pri Stični.
Maja prihodnje leto pa naj bi bila zgrajena tudi nova blagovnica v Grosuplju in supermarket v Mengšu.
Glede na to, da so konkurenčni pritiski s strani drugih trgovskih hiš v Sloveniji večji je razumljivo, da tudi Vele izboljšuje in izpopolnjuje svojo prodajno mrežo in s tem ohranja pridobljen tržni delež.
Vrednost naložbe je ocenjena na okrog štiri milijarde tolarjev, skupno pa je družba s tem pridobila skoraj 9500 kvadratnih metrov sodobnih prodajnih površin, kupcem pa je na vseh lokacijah namenjenih dovolj parkirnih mest.
Nad: Tekstilna tovarna Prebold spreminja svojo podobo
Med vsemi gospodarskimi dejavnostmi v občini je najbolj razvita predelovalna industrija, ki predstavlja dve tretjini občinskega gospodarskega potenciala.
Med najrazvitejše gospodarske panoge sodijo še lesnopredelovalna industrija, proizvodnja kovinskih izdelkov in še zlasti proizvodnja izdelkov iz aluminija, živilskopredelovalna industrija ter industrija gradbenih materialov.
Glavna skrb Tovarne olja Gea, ki daje delo približno 115 ljudem iz Slovenske Bistrice in okolice, bo tudi v prihodnje kakovost.
Certifikatu ISO 9001 bi radi dodali še certifikat ISO 14001, sicer pa si želijo v odnosu do kupcev, zaposlenih in delničarjev razvijati kulturo skupnih vrednost ter biti prijazna, učinkovita in k odličnosti usmerjena družba.
- Kakovost priznava tudi tujina
Žagar je ob koncu poudaril, da bi morala slovenska regionalna politika zaživeti tudi v praksi in da se prepad med regijami povečuje, namesto da bi se zmanjševal.
Konkurence se v podjetju ne bojijo, saj se osredotočajo na posebej usmerjene projekte.
»Bolj zaskrbljujoče je, da se v tujini celo lažje odpiramo kupcem kot doma,« pravi direktor Kodrič.
»Zato je to eden najbolj neposrednih ciljev; da bi lahko povečali sodelovanje z domačimi podjetji.
Tudi širiti se v prihodnosti ne nameravamo preveč.
Za zdaj smo dosegli svoj optimalni obseg.
Tudi s 117 delavci se da ogromno narediti.«
V podjetju Alcad tesno sodelujejo z IBM Slovenija, zlasti pri ponudbi celovitih rešitev iz informacijske tehnologije, vključeni pa so tudi v IBM razvojna programa PartnerWorld for Developers in PartnerWorld for Software.
»Ocenili smo, da je naš poglaviten interes doseči visoko specialno znanje, ne pa široko razvejanosti storitev po vsem trgu, zato večinoma sodelujemo z IBM in se ne posvečamo pretirano iskanju drugih poslovnih partnerjev,« pravi direktor Branko Hmelak.
V enajstih letih delovanja so se razmere v slovenski tekstilni industriji močno spremenile.
V času recesije v tej panogi so morali število zaposlenih zmanjšati, začelo pa je primanjkovati strokovnega in kvalificiranega kadra.
»Danes je težko dobiti kvalificirane šivilje, saj mladih ne zanima šolanje v tekstilne smeri,« je povedala direktorica podjetja Tatjana Polanšček in dodala, da danes v njihovem podjetju delajo kadri v zrelem starostnem obdobju.
Zato bodo morali začeti razmišljati o pomladitvi kolektiva.
Intenzivno delo in vedno enak položaj šivilj pri delu starejšim povzročata bolečine in s tem zmanjšujeta produktivnost.
Zato si želijo zaposliti čim več novih mladih kvalificiranih šivilj iz okolice Slovenske Bistrice.
Pomembno se jim namreč zdi, da imajo delavci svoje delovno mesto blizu.
To je bil tudi eden od razlogov, da svojega podjetja niso ustanovili v Mariboru, od koder sicer prihajajo, ampak v Slovenski Bistrici.
Polo modeli sodelujejo izključno s tujimi partnerji.
Delajo za tri nemška in eno švicarsko podjetje, s katerimi sodelujejo že nekaj manj kot deset let.
Od njih dobijo kroje, osnovno blago, pomožen material in navodila za delo, vrnejo pa jim gotov izdelek z njihovo etiketo.
Z leti so si pri teh podjetjih pridobili zaupanje, zato lahko delajo samostojno, brez nadzora svojih naročnikov.
Njihova prednost pred konkurenco so kratki dobavni roki, kakovost in visoka prilagodljivost.
Kot pravi Polanščkova, so izredno dinamični, elastični in prožni.
Trenutno delajo samo ženska oblačila, vendar pa obvladajo celoten asortiman izdelujejo vse od navadnih bluz do ženskih plaščev.
Nas.: Je rešitev v partnerskem povezovanju zadrug?
V vinarstu so že presegli lokalne in regionalne okvire, saj njihova vrhunska vina pozna in ceni vsa Slovenija.
O tem pričajo tudi številna prestižna priznanja, med njimi tudi priznanje šampion kakovosti za ledeno vino laški rizling, prejeto na nedavno končanem mednarodnem ocenjevanju vin v okviru kmetijsko-živilskega sejma v Gornji Radgoni.
Audi avantissimo
Nas: Zgolj prodaja računalnikov ne zadošča več
Prodaja računalniške strojne in programske opreme je po svetu in pri nas začela upadati.
Lani je prodaja računalnikov na slovenskem trgu padla za približno 20 odstotkov, nekaj podobnega pa se bo verjetno zgodilo tudi letos.
Preživela bodo tista podjetja, ki poleg prodaje ponujajo tudi kakovostno servisiranje računalniške opreme.
Še bolj zanesljivo pa je preživetje tistih podjetij, ki so našla svoje tržne niše.
Silverstein namerava znova zgraditi WTC
Na razmeroma umirjene prve reakcije svetovnih borz in mednarodnih finančnih trgov v celoti je vplivala tudi odločitev, da newyorška borza ostane zaprta prve dni po napadu in se tako izogne nepremišljenim potezam delničarjev, ki bi lahko ustvarile nepotrebno paniko in padanje borznih tečajev.
Kljub temu pa se je v prvi urah po katastrofi kapital zaradi zavarovanja naložb precej prelival v zlato, britanske državne vrednostne papirje, britanski funt, evro, jen in švicarski frank.
Povišale so se tudi cene barvnih kovin, po napovedih poznavalcev naftnega trga pa je upanja, da bi do konca leta sod nafte spet stal 24 ameriških dolarjev, dokončno konec.
Drugi upniki nekdanje Ljubljanske banke pa so tako imenovani »subordiniranci«, torej podjetja, ki so kot nekdanji delničarji nekdanje Ljubljanske banke vanjo vložila svoj kapital, ob sanaciji pa so se njihove terjatve znašle med podrejenimi terjatvami do kapitala, ki je bil, tako je ocenila denarna oblast, ob sanaciji sicer negativen.
Nekdanji delničarji pa želijo, da o tem presodi sodišče, tako kot se to dogaja v vsem poslovnem svetu.
Prvi narok v tej tožbi se odvija že te dni.
Predsednik komisije za privatizacijo NLB je javno že zagotovil, da se bo morala država v nakupni pogodbi pri prodaji tretjine deleža NLB zavezati, da bo vse morebitne nove obveznosti Ljubljanske banke in Nove ljubljanske banke, ki bi nastale na podlagi odločitev sodišč in iz med državnega nasledstva, prevzeti nase.
nad: Vrata je zaprl 34. mednarodni obrtni sejem
»Mala podjetja za svoj razvoj potrebujejo ustrezna finančna sredstva in to ne le na začetku poslovanja, temveč v vseh fazah razvoja,« pravi Maja Tomanovič Vidovič, državna podsekretarka v sektorju za promocijo podjetništva ministrstva za gospodarstvo.
»Na slovenskem finančnem trgu je virov lastniškega kapitala premalo, zato dolžniški kapital pri financiranju naložb še vedno prevladuje.
Organiziranega tveganega kapitala zelo primanjkuje že za večje naložbene projekte, tako da je za mala podjetja tako rekoč nedosegljiv.«
Sicer pa je ponudba Fontane pogojena s termalno vodo in drugimi okoliščinami, torej se razlikuje od koncepta nekaterih drugih termalnih kopališč v severovzhodni Sloveniji.
To ni množično kopališče, pač pa je center, namenjen zlasti obiskovalcem, ki se želijo sprostiti v miru.
Tudi cenovna politika sledi takemu konceptu.
Tako kot povsod po svetu so tudi v Sloveniji mesta specifična turistična destinacija.
Kakšna so turistična gibanja v štajerski metropoli?
Kdaj Maribor obišče največ domačih in tujih turistov ter poslovnežev?
Izgradnja kongresnega centra v hotelu Habakuk že poteka.
Na lokaciji, kjer so bila doslej teniška igrišča, raste sodoben kongresni center, v katerem bo v šestih dvoranah prek 900 sedežev.
V mestu in regiji takšnih prostorov primanjkuje, zato je gradnja nujna.
Terme bodo po dokončanju kongresnega centra lahko v hotelu Habakuk, ki je eden od treh hotelov v Sloveniji s petimi zvezdicami, pripravile zares široko ponudbo kongresnih in seminarskih programov, po katerih je na trgu veliko povpraševanje.
Hkrati poteka v Termah prenova gostinskih zmogljivosti.
Obnovili bomo restavracijo Štajerc v središču mesta, kjer bo mala pivovarna s pivnico.
Podjetje je pridobilo tudi franšizo za restavracijo Nordsee z ribjimi jedmi.
V načrtu pa imamo tudi revitalizacijo preostalega dela hotela.
Država je podjetjem, ki jih bo odprava prostocarinskih prodajaln prizadela, obljubila pomoč pri prestrukturiranju?
Kako boste v Termah, kjer je trenutno okoli 440 zaposlenih, reševali probleme trajno presežnih delavcev?
Slovenski trg je za vso tujo konkurenco medicinske in laboratorijske opreme ter sanitetnih materialov popolnoma odprt, pravila igre na njem pa že tudi usklajena z ustreznimi direktivami EU.
Na domačem trgu so s svojo ponudbo navzoči vsi največji svetovni proizvajalci v panogi.
»Domači proizvajalci so zlasti v primerjavi s tujimi multinacionalkami zelo majhni, kar pri uveljavljanju na trgih včasih pomeni prednost, včasih pa tudi coklo,« pravi Sajovičeva.
»Zahteve trga, domačega in tujega, pa so čedalje večje tudi zaradi izredno hitrega razvoja medicine, veterine in farmacije.
Svojo konkurenčnost morajo slovenski proizvajalci zato dokazovati s kakovostjo.
Brez znaka CE se s svojimi izdelki na tujem ne morejo več niti pojaviti, kaj šele prodajati.
S tem pa so povezani razmeroma visoki stroški certificiranja izdelkov, kar najbolj pesti slovenske proizvajalce.
Za certificiranje medicinskih izdelkov po evropskih zahtevah v Sloveniji ni pooblaščene institucije, zato morajo domači proizvajalci za vse svoje izdelke pridobiti certifikate v tujini.«
Razmeroma visok delež prihodka, ki ga slovenski proizvajalci medicinske opreme in materiala ustvarijo s prodajo na tuje, najjasneje kaže, da njihovi izdelki izpolnjujejo visoke zahteve glede kakovosti.
To pa seveda pomeni, da tudi izpolnjevanje enako visokih zahtev po kakovosti na domačem trgu ni vprašljivo.
Po besedah Andreja Cimermana, predsednika sekcije Medilab in direktorja celjske zlatarne Aurodent, pa naj bi bila prednost domačih proizvajalcev pred tujimi predvsem v njihovi sposobnosti hitrega prilagajanja spremenjenim zahtevam trga in zagotavljanju učinkovitega servisiranja opreme.
Med proizvajalci potrošnih materialov je najpomembnejše ime zagotovo Tosama z Vira pri Domžalah.
Je največji slovenski in zelo pomemben evropski proizvajalec sanitetnega materiala, podjetje pa ima v dejavnosti tudi dolgoletno tradicijo, saj deluje že od leta 1923.
S svojimi izdelki je že dolgo uveljavljeno na domačem in tudi tujih trgih.
Izvaža v 14 evropskih držav, v zadnjem času pa najhitreje raste prodaja na nekdanje jugoslovansko trge.
Polident iz Volčje Drage in celjska zlatarna Aurodent prav tako spadata med velike in nič manj uveljavljene proizvajalce materialov za zdravstvo in zobozdravstvo, ki tudi veliko izvažajo.
Polident večino prihodkov ustvari s proizvodnjo umetnih zob (je edini slovenski proizvajalec že od leta 1958), ostalo pa izdelavo akrilatov in vložnih mas ter prodajo zobozdravstvene opreme.
V celjskem Aurodentu, ki ima na svojem področju 65-letno tradicijo, proizvajajo dentalne zlitine in polizdelke iz plemenitih kovin za zobozdravstvo.
Vrednostni obseg letne proizvodnje znaša skoraj pet milijonov nemških mark, približno 40 odstotkov vsega, kar naredijo, pa prodajo na tuje.
Podjetje Laboratorijska tehnika Burnik se po velikosti sicer ne more meriti s prej opisanimi, pa ga vseeno kaže omeniti zaradi njegove uspešnosti.
Sedem zaposlenih namreč ustvari za dober milijon dolarjev letnega prometa.
Proizvajajo laboratorijski potrošni material, pripomočke za odvzem krvi, avtomatske merilnike sedimentacije krvi in drobno laboratorijsko opremo.
Vsaj dve podjetji je še treba omeniti med proizvajalci ortopedskih in rehabilitacijskih pripomočkov.
Najprej Institut Jožef Stefan, ki je od ustanovitve 1949 sicer osrednja slovenska raziskovalna ustanova, na kateri je eno od raziskovalnih področij tudi biokibernetika.
Poleg izvajanja raziskav pa imajo ustanovljeno še proizvodno enoto medicinske elektronike, ki omogoča hiter prenos vrhunskih raziskovalnih dosežkov v redno proizvodnjo.
Izdelujejo električne stimulatorje (več kot deset tipov) in naprave za rehabilitacijsko terapijo ter različne stimulatorje za osebno uporabo.
V Ljubljanski družbi Moderna ortopedija, ki zaposluje osem ljudi in sodeluje s več kot dvajsetimi kooperanti, so se usmerili na proizvodnjo protez, ortopedske obutve, sedežev in miz za ljudi s posebnimi potrebami, obenem pa glede ortopedske tehnike tudi svetujejo.
Grosupeljsko podjetje Belimed je del čedalje večje in močnejše mednarodne skupine Belimed, ki se prebija med vodilne svetovne proizvajalce pomivalne, dezinfekcijske in sterilizacijske opreme.
Njegovi začetki segajo v leto 1991, ko sta grosupeljski Kovinastroj in nemški Netzsch Newamatic ustanovila mešano podjetje KON pomivalni sistemi.
Podjetje je bilo v mešani lasti vse do leta 1998, ko je Kovinastroj svoj delež prodal nemškemu partnerju, podjetje pa se je preimenovalo v Belimed, d. o. o.
Med trenutno najpomembnejše projekte v podjetju sodi postopek certifikacije za pridobitev standarda ISO 9001, ki naj bi bil po besedah direktorja Mira Sajovica končan do konca novembra.
Izpolnjevanje pogojev za pridobitev certifikata je del stalnih prizadevanj za zmanjševanje stroškov, pomaga pa tudi pri pridobivanju novih poslov in dvigovanju mednarodnega ugleda podjetja.
Janko Krušič, direktor podjetja, je povedal, da se je proizvodnja akrilatnih zob začela leta 1958 v okviru podjetja Poligalant.
Konec osemdesetih se je Polident odcepil od Poligalanta, v letu 1996 pa se je preoblikoval v delniško družbo.
Nekdaj prevladujočo usmerjenost na domači trg je bilo v devetdesetih letih potrebno hitro nadomestiti s prodorom na tuje trge.
Pri tem jim je bil v veliko pomoč takrat nov dober izdelek, ki je potreboval le še učinkovito promocijo.
Pogoj za prodajo na zahtevnejših trgih je bila pridobitev certifikatov kakovosti, zato se je začelo sodelovanje z norveškim inštitutom NIOM, ki je podjetju že v letu 1991 podelil certifikat ISO 3336 za umetne zobe Primodent.
Še posebej pa so ponosni na certifikate ISO 9001, EN 46001 in certifikat EC, ki daje pravico uporabe znaka CE na njihovih izdelkih.
Posebnost certifikata EC je v tem, da zahteva sledljivost kakovosti izdelka vse od surovine za njegovo izdelavo do končnega porabnika.
Pomen znaka CE je v tem, da kupcu daje poroštvo za kakovost izdelka in varno uporabo.
Dobro uveljavljen izolacijski material so lesnocementne gradbene plošče, ki jih edini pri nas izdeluje Novolit.
Plošče so lahko enoslojne ali troslojne, pri čemer je srednji sloj oziroma polnilo lahko stiropor, kamena volna ali pluta.
Te plošče so v različnih izvedbah primerne za izolacijo hiše od temeljev do strehe.
Pri predelnih stenah se zahteva predvsem dobra zvočna izolacija, ki jo je mogoče doseči z materiali, ki imajo dobro zvočno absorpcijo.
Za tla v medetažah je posebej pomembno, da material dobro absorbira udarni zvok, dobro pa je položiti folijo PVC, ki preprečuje navlaženje izolacije pri betoniranju.
To ni potrebno pri suhomontažnih lahkih podih.
Kljub razmeroma majhnemu obsegu proizvodnje je velik delež v Sloveniji narejene medicinske opreme prodan na tuje, tudi na najzahtevnejše trge.
Slovenski proizvajalci ob tem opozarjajo, da so marsikdaj preprosto prisiljeni izvažati, pa čeprav bi ob enakih zahtevanih standardih kakovosti kot v tujini lahko zadostili velik del potreb na domačem trgu.
Seveda če država ne bi vztrajala pri izvajanju neživljenjskih določil zakona o javnih naročilih in se zdravstvo iz nerazumljivih in včasih celo nedopustnih razlogov pri nabavah opreme za zdravstvene ustanove ne bi kot po pravilu odločala za uvožene izdelke.
»Po znanju, ki je vgrajeno v domače izdelke in kakovosti izdelave,« ugotavlja Jože Vetrovec iz raziskovalne skupine slovenskih inovatorjev Hidronik, »prav nič ne zaostajamo za svetovno konkurenco.
Navzlic temu pa je veliko primerov, ko morajo slovenski proizvajalci svojo proizvodnjo prenesti v tujino, zato da bi potem lahko svoje izdelke prodajali tudi doma.«
Po predstavitvi se je v letu 1999 začela predstavitev materiala in raziskava trga.
Nastop na sejmu Megra je dokazal, da je trg dobro sprejel nov, v svetu sicer že trideset let znan material.
Stroški ogrevanja so iz dneva v dan višji, zato je že ob gradnji objekta treba misliti na njegovo toplotno izolacijo.
Trg sicer ponuja veliko izolacijskih materialov domačega in tujega porekla, ki pa ne dajejo tako vsestranske izolacije kot tervol.
Njegova posebnost je v tem, da poleg toplotne prostoru daje še zvočno izolacijo.
Gospodarstvo zahteva popravke zakona
