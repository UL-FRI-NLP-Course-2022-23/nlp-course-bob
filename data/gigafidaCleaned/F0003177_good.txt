A kot kaže za zdaj, kupci vendarle ne bodo potegnili "ta kratke".
Njihovi odvetniki jih bodo tako ali drugače vsaj delno rešili iz vse kolobocije, praznih rok pa bodo ostali nekateri drugi upniki.
Banke so se zavarovale, nekateri veliki poslovni subjekti, kot na primer Salonit Anhovo , sicer ne, vendar se od njih pričakuje, da imajo dovolj znanja oziroma izkušenj in bi zato morali vedeti, v kaj se spuščajo.
Če so se tega lotili nekoliko naivno in brez posebnih poizvedovanj ali preverjanj, je to njihov problem, poleg tega jih to poslovno ne bo uničilo.
Bodo naslednje "dobre poslovne priložnosti" pač bolje proučili.
V najslabšem položaju so trenutno torej različni podizvajalci in mali espeji, za katere lahko nepoplačilo terjatev pomeni tudi konec poslovanja.
Poleg tega se tudi niso posebej organizirali in nimajo svojega zastopnika.
Kdo bo torej rešil njih?
