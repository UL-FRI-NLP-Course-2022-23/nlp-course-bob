Beograd - Pred poslopjem vlade Republike Srbije se je včeraj zbralo približno 2000 privržencev nekdanjega jugoslovanskega predsednika Slobodana Miloševića.
Zaradi aretacije nekdanjega jugoslovanskega diktatorja so protestirali že drugo soboto.
Milošević, kot pravi njegov odvetnik Toma Fila, se ne boji resnice ali pa tega, da bi njegovi sodelavci utegnili spregovoriti.
Menda ga tudi zanima, zakaj je v zaporu.
Neodvisna NTV je bila minula leta edina tv-hiša v Rusiji, ki si je upala odkrito kritizirati Kremelj.
Rusiji - in svetu - je kazala pravo podobo velikanske in žalostne države, ki nikoli ni imela sreče z oblastniki.
Že pred časom so jo razglasili za nekakšen jez pred lažmi, ki jih javnosti nenehno trosi oblast.
Med vlado Jelcina je Kremelj še gledal NTV skozi prste, pod Putinom pa je bilo tolerance v hipu konec.
Oblast je začela neusmiljeno privijati vse neodvisne medije.
Prava ofenziva proti NTV se je začela 3. aprila letos, ko je po legalni plati hudo sumljiva skupščina delničarjev v režiji podjetja Gazprom-Media odstavila dosedanje vodstvo (glavni trn v peti je bil predvsem direktor Jevgenij Kiseljov) in v hišo pripeljala svoje ljudi, znane po tem, da so blizu Kremlju.
Novinarski kolektiv zamenjav ni podprl in se je odločno postavil na stran Kiseljova.
Kremelj je sklenil zadeve urediti drugače: z nočnim vdorom v NTV ...
Sneg po hribih in leden veter v nižinah nista dovolila velikonočnega bedenja na prostem v Rimu
Rim - Vsaj trideset tisoč romarjev od vsepovsod je prihitelo v večno mesto, da bi spremljalo papeža Janeza Pavla II. na velikonočnih verskih slovesnostih, več kot trideset tisoč jih je zaprosilo za vstop na trg pred baziliko sv. Petra in vatikanske oblasti so se odločile, da bodo velikonočno bedenje preselili iz cerkve na plano.
Potem se je vreme poslabšalo, vsi načrti so se podrli, tako vatikanski kot tudi desetih ali petnajstih milijonov Italijanov, ki so odpotovali praznovat na jug, na toplo.
Najhladnejši dan leta, samo devet stopinj v soboto opoldne, je pregnal kopalce s plaž, sprehajalce z ulic in romarje s trgov pred cerkvami.
Snežilo je kot za stavo že na višini 600 metrov, v Rimu pa je mrzel dež neslo z močnim vetrom.
Bedenje so morali preseliti v baziliko, romarji so se odločili stati tudi na dežju in vetru.
Velika noč se zdi v Rimu letos malo drugačna, bolj slovesna in najbrž tudi bolj trpka kot zadnja leta.
Papeževo trpljenje, ki ga gledalci televizije po svetu vidijo bolj od blizu kot tisti, ki se obredov udeležujejo v živo, je naredilo svoje.
Papež je klečal na Palatinu, griču nasproti Koloseja, opazoval podrobnosti tudi na zaslonu pred seboj in se pridružil pasijonski procesiji šele zadnji dve postaji križevega pota.
Ko je klečal in razmišljal, so tisoči romarjev in celo turisti, ki so prišli gledat spektakel luči in zvokov, ne pa verskega obreda, molče meditirali z njim.
Prvič, odkar je prišel v Rim, ni nosil križa vseh štirinajst postaj.
Razlike med prvo in naslednjima dvema shemama izvirajo iz statusa projekta.
Kot rečeno, je bil prvi razpis pilotni, izkustveni, formalno je slonel na sklepih odgovornih resorjev oziroma vlade.
Na njegovi podlagi je parlament uzakonil nacionalno stanovanjsko varčevalno shemo in tako popolnoma določil pravila igre.
Zakon je pravno izjemno zahteven, podroben, pravzaprav spominja na pogodbo.
V nekaterih pomembnih podrobnostih nadgrajuje prvo shemo, med drugim v določilih, ki opredeljujejo način vplačevanja mesečnih pogodbenih obrokov, v možnih namenih porabe odobrenega stanovanjskega posojila in roku za najem posojila po izteku varčevanja.
Ker gre za spremembe, ki so v prid varčevalcem oziroma posojilojemalcem, se je avtor projekta, Stanovanjski sklad RS, takoj po uveljavitvi zakona začel spogledovati z zamislijo, da bi uskladili prvo shemo z zakonom.
Pravno seveda brez privolitve pogodbenih strank pogodbe ni mogoče spreminjati, lahko pa banke dobrohotno ponudijo varčevalcem ugodnejše pogoje.
Stanovanjski sklad se je z bankami iz prve sheme o tem že začel pogajati.
Prvo usklajevanje je končano, nekatere banke se s predlogi sklada strinjajo, druge pa ne v celoti.
Po praznikih se bo usklajevanje nadaljevalo.
Ljubljana - Precej Slovencev bo letošnje prvomajske praznike preživelo na hrvaški obali oziroma v Istri.
Paketi so izjemno poceni, pravijo v domačih turističnih agencijah, v katerih smo povprašali, katerih prvomajskih programov so prodali največ.
Vsi po vrsti zagotavljajo, da se bo treba podvizati pri rezervaciji poletnih počitnic na Hrvaškem.
»Vse več tujih turoperaterjev vključuje hrvaško obalo v svoje programe,« pravi Tine Mihelčič s Kompasa.
»Dejansko je je večina že pokupljene.«
Minister zanikal zavedenost
Kakor koli že, Slovenija je imela z nastankom nove države idealno priložnost za nastanek uspešne, učinkovite in racionalno organizirane državne uprave po zgledu sodobnih držav.
V minulem desetletju, ki mu je dal dolgoletni predsednik vlade Janez Drnovšek neizbrisen pečat, je izjemno priložnost kratko malo zapravila.
Dunaj - Javni promet v glavnem avstrijskem mestu teče gladko in ima zelo razvejano mrežo linij, od avtobusov, tramvajev in podzemne železnice do primestnih vlakov ter avtobusov (po ozkih uličicah starega mestnega jedra vozijo posebni minibusi).
V vozila javnega prometa se seveda ne sme vstopiti brez veljavne potniške vozovnice - no, lahko že, a sme se ne, saj razumete!
»Moj triletni sinko me je zvlekel na podzemno.
Sploh se nisem nameraval voziti, a nisem mu mogel odreči, ko je pa tako luštkan ...«
»Vozovnico sem takrat (pred 12 tedni, op.) prav gotovo vrgel stran skupaj s papirnatim robčkom.
Če mi pošljete načrt vseh postaj na Längenfeldgasse, z vrisanimi kantami za smeti vred, bi jo prav gotovo našel.«
»Hodil sem po ulici in na tleh zagledal vozovnico.
Vrgel sem pogled nanjo in tam je bilo napisano moje ime.
Prisegam, da se sploh nisem vozil!
(potnik je trdil, da se s kontrolorjem sploh ni srečal, op.)
Oblasti so zaskrbljene, da bi lahko relativen mir zadnjih dveh noči, ki sta sledili trem nočem nebrzdanega ropanja trgovin, požigov in rasno podpihnjenih napadov, kmalu znova skalil včerajšnji pogreb 19-letnega Timothyja Thomasa.
Ta je minil v znamenju močnega političnega naboja.
Thomas je bil neoborožen, ko ga je ustrelil beli policist, ki je izjavil, da je bil prepričan, da je ustreljeni segal po orožju.
Seveda čim bolje delujoča demokracija v mladih državah ni prva skrb Svetega sedeža.
Prav zato, ker v demokraciji potencialno - verjetno sicer ni, možno pa - lahko zavladajo tudi politične sile, ki bi utegnile okrniti versko svobodo ali položaj Cerkve.
Ta si prizadeva skleniti mednarodne sporazume, ki so nad domačimi zakoni.
Vprašanje, kako ali s čim lahko Slovenija prepriča Sveti sedež - prisiliti ga gotovo ne more -, naj popusti v tistem delu sporazuma, ki je za državo pomemben predvsem zaradi zagotavljanja njene notranje trdnosti, je pomembno.
Nenazadnje kaže tudi to, kako Sveti sedež gleda na Slovenijo in volivce v njej: kot na sodobno urejeno evropsko državo ali kot na zakotje, kjer barabe lahko kadar koli sprejmejo kar koli.
Kljub še nekaterim opominom iz sveta in velikemu vznemirjenju, ki vlada v Beogradu v teh dneh, glavni »načrtovalec neodvisne Črne gore« Milo Đukanović ne odstopa od svojih načel.
Znova je izjavil: »Jugoslovanska federacija ne obstaja več, neodvisnost Črne gore je neizogibna in mednarodna skupnost se mora nehati upirati tej možnosti.
Državi, ki sta sestavljali Zvezno Republiko Jugoslavijo, Črna gora in Srbija, sta neodvisni in zdaj je treba samo še potrditi dejansko stanje.«
Srečko Katanec je na vrhuncu vojne z novinarji (medtem jo je naša vselej miroljubna sedma sila že umirila) enemu izmed njih zabrusil: »Legitimirajte se, povejte svojim bralcem, kje ste igrali, kakšno je vaše nogometno znanje ...«
Tako kot številne Katančeve poteze tudi ta ni bila najbolj taktična, še zlasti, ker je zahteva pravzaprav pogojevala tudi konsekvence: Če niste igrali vsaj v slovenski ligi, pravo merilo pa so seveda tuje lige, potem raje opustite komentiranje mojih odločitev.
Toda po drugi strani je bila to kar dobra lekcija pisunom, ki nikoli niso brcnili žoge, kaj šele podoživeli moštvene atmosfere.
Iz orodjarne odnesel računalnike
Hrvatica brisala avstrijske žige
19. aprila 1775 se je s prvim manjšim spopadom za skladišče orožja začela ameriška revolucija in prebivalce novega sveta rešila britanske prevlade.
Skupina rezervistov, domobrancev iz Massachusetta, se je uprla poveljujoči britanski brigadi, ameriška zgodovina pa je ta datum zapisala kot začetek boja za neodvisnost.
Po osamosvojitvi v Sloveniji nismo doživeli terorističnih akcij, čeprav je - zlasti na štajerskem koncu - kar naprej pokalo.
Bomba na Petrolovem bencinskem servisu v Mariboru, miniranje daljnovodov v Krškem in druge bombne eksplozije so bili še zadnji diverzantski pozdravi jugoslovanske armade ali pa čisto klasična kazniva dejanja medsebojnih obračunavanj in zamer kriminalcev (kot na primer eksplozija pred vrati mariborskega sodnika), tako da o kakšni resnejši teroristični ogroženosti Slovenije ne moremo govoriti.
Japonci so zanimiv narod.
Vseskozi si nekaj izmišljujejo, preostali svet pa njihove domislice kuje v nebo.
Le kdo je potreboval prenosni kasetofon ali celo prenosni televizor?
Zakaj Američani in Evropejci norijo za robotskim psom?
In kdo, za vraga, bo povedal otrokom, da je življenje obstajalo tudi pred igralnimi konzolami?
No, zdaj so iznašli še eno zanimivost: tiskalnik za mobilni telefon.
Seveda brez njega ni več življenja in ga bomo kmalu našli tudi v trgovinah z nam bolj domačimi GSM-mobilniki.
Pa saj vse omenjene zadeve niti niso tako odveč.
Tale tiskalnik je, denimo, namenjen predvsem tistim, ki bodo na (sicer večji, a še vedno majhen) zaslon mobilnika prejeli MMS ali kaj podobnega.
Ja, to so večpredstavna kratka sporočila, ki bodo tistim dolgočasnim 160 znakom dodala kakšno fotografijo ali celo video.
A to šele pride.
Zapeljujejo nas pa že lahko, kajne?
Pri spletnih straneh je tako kot pri ..., da ne napišem, pri čem.
Vidiš deset, petnajst različnih izvedb in si videl vse.
Ker so, seveda, izjeme.
In ker so zapeljive predvsem izjem(n)e, svetujem ogled spletne strani na naslovu www.hi-res.net .
Ko se bodo v vaš spletni brkljalnik naložili vsi plugi, protokoli, ko bo, skratka, netscape ali MS-raziskovalec zaznal, da ga polnite z vsemi mogočimi podprogrami, java skriptami, flashi in kar je še te spletne šare, boste še malo potrpeli, ker vsi nimate doma priključka ISDN, a se splača.
Splača se počakati, tako kot pri ... da ne napišem, pri čem.
Zelo nesrečni in razočarani smo naročili samo eno glavno jed.
Ker smo hoteli dati gostišču in kuharjem »častni rezultat«, smo natakarja poprosili, naj nam kakšno priporoči hišno specialiteto.
Dobili smo biftek Hugo (2220 tolarjev), ki ga tu pripravljajo že od prvih dni gostilne.
To je bila svojčas mogočna jed polnega okusa.
Prvovrstno meso naj bi obložili s šestnajstimi različnimi začimbami in ga servirali na leseni plošči.
Po mojem je bilo tokrat začimb »več«: izstopal je curry, tisto »več« pa je izviralo iz začinke ali vegete.
Da je bil kaos v ustih še večji, so mojstri za štedilnikom vse skupaj gratinirali, tako da je bila obloga temne barve in zato nenormalno preslana!
Priloga je bila takšna kot vseh deset let prej: na levi strani kupček praženega krompirja, na desni pa kuhan zelen stročji fižol, ki ga je nekdo spet »gratiniral«.
Žeja je bila takšna, da smo popili vsak po kozarec prijetnega litrskega merlota 1999 iz kleti Vipava (kozarec stane 340 tolarjev) in nekaj litrov vode.
S kavo smo začeli.
Reprezentanca Slovenije v peki pic se je sešla v piceriji Harlekin v Ribnici na prvem in edinem skupnem treningu pred nastopom na svetovnem prvenstvu.
Matjaž Einspieler, do zdaj sodnik pri peči, je dobil vlogo trenerja, in se v njej dobro počutil.
Najprej je bilo treba ugotoviti, pri čem smo, in začela so deževati vprašanja: »Kakšno testo imate, kako toplo je, koliko je odležalo in zorelo, samo toliko ...?
Potem smo pekli, pravzaprav trije favoriti so pekli, mi pa smo poskušali ugotavljati, katere vrste testo je boljše, kateri nadev primernejši, koliko ga mora biti, da bo ravno prav.
Po nekaj poskusih je bilo že bolj jasno, kakšen naj bo posamezen recept.
Za najboljšo mocarelo smo izbrali filungo cubetti (škoda, da je dokaj draga), presodili smo, čigava omaka je najboljša, in se dogovorili, da bodo vsi uporabljali enako.
»Pa ne nasujte je po vsej površini, ampak naredite iz sira le nekaj otočkov tam, kjer je manj paradižnika,« je bilo rečeno.
»Ne pozabite na okras, pa čeprav samo nekaj listov sveže bazilike na sredini, Franko, ti pa, prosim, nareži olive na kolobarčke in jih lepo razporedi,« smo posegli tudi v oblikovanje zunanje podobe.
Eu in thanatos - dobra smrt - predolgo se ne mudi, je staro tisočletno civilizacijsko, etično, celo kulturološko vprašanje.
V zvezi z evtanazijo pa se je zadnja desetletja zlasti na skandinavskem območju, v Avstraliji in ZDA razvijalo gibanje »pravice do smrti«, ki v skrbno pretehtanih besedilih trdi, da so brezupno bolni zoper umetno podaljševanje življenja in vegetiranja »na cevkah« in so za to, da se sprijaznijo s smrtjo kot odrešenico brezciljnega in nespametnega trpljenja.
Želji, ki jo pri polni zavesti izrazi na smrt bolni, je treba iz ljubezni do sočloveka ugoditi - trdijo zagovorniki evtanazije.
Na veliki petek leta 1771 je petnajstletni Wolfgang Amadeus Mozart skupaj z očetom na povabilo takratnega papeža v Sikstinski kapeli v Vatikanu poslušal zbor Capella Sistiana (ki poje samo pri papeževih mašah), ko je zapel enajst minut trajajoči Miserere skladatelja Gregoria Allegrija.
Do takrat je veljalo, da se skladba Miserere poje le enkrat na leto v Vatikanu, da se ne sme peti nikjer drugje, da se not pod grožnjo z izobčenjem iz cerkvenega občestva ne sme prepisati.
Predsednik Gospodarske zbornice Slovenije Jožko Čuk ima rad veliko noč in jo vedno proslavlja pri očetu v Dutovljah.
Na Krasu je za ta praznik obilo kuhanega pršuta in temnega vina, posebnost pa je obiskovanje sosedov in prijateljev ter pokušanje posebne žolce iz naravne želatine, v kateri so izbrani koščki pršuta in prve sveže pomladansko zelene začimbe, »lorbar«, rožmarin, pehtran.
Vsaka gospodinja ima svoj recept (tudi česen da dober okus), okusnost pa se meri po trajanju zadovoljnega cmokanja.
Ker je bilo o ljubljanskem vinskem sejmu prelitega že veliko črnila, se ne bom spuščal v podrobnosti.
Tudi tujih in domačih vin, ki jih proizvajalci še pošiljajo na ocenjevanja, je vedno manj.
S 1500 vzorcev je ljubljanski sejem letos pristal pri pol manjši številki.
Tujih razstavljavcev skoraj ni več.
Zdaj v svetu vina šteje samo prodaja in Slovenija je zaradi vinskoprotekcionistične politike in majhnega trga za velike in znane svetovne vinske kleti nezanimiva.
Velike zvezde domačega vinarstva že nekaj let ne prihajajo več v Ljubljano, ker so začele razmišljati globalno: »Bolje, da smo z našimi izdelki že v svetu, preden pridejo sprostitve izvozov tujih vin.«
Časi, ko si lahko tu srečal prvo ligo slovenskega vinarstva (Movia, Simčič, Ščurek, Kupljen, Lisjak, Protner, Bjana, Kabaj, Valdhuber, Batič, Santomas in še bi lahko naštevali), so dokončno minili.
Seveda pa je mogoče najti mnogo novih, mladih vinarjev, ki kažejo izreden napredek.
V prvi vrsti so to Brici.
Kot prvi sem ugledal okroglo obliko Zemlje
Gagarin se je obrnil in vstopil v dvigalo.
Do vzleta je bila le še ura in pol.
Ko je bilo vse nared, je Koroljev dal ukaz.
Plameni so švignili z dna rakete, ki se je ob hrupu in tresenju počasi dvignila.
»Poljekali!
(Gremo!)« je iz kabine zavpil Gagarin.
Rakete se je v loku dvigala proti nebu.
Čez osem minut je bilo vsega konec.
Vostok je nekje nad Sibirijo vstopil v 181 x 327 kilometrov veliko tirnico okoli Zemlje.
Skozi dve majhni okni je Gagarin prvič iz vesolja gledal rodni planet.
Pozneje je v svoj dnevnik zapisal:
Sprašujejo me, ali sem ga osebno poznala.
Sem in nisem.
Bila sem med njegovimi znanci in skritimi občudovalci njegovih podvigov tudi.
O njih so mi pripovedovali drugi.
Nekaj sem jih spravila v poseben predalček mojega spomina.
Mislim, da mi je Milenka Mašera povedala, kako ga je srečala poslednjič, na vrhu Krna kajpak.
Bila je že noč in v Gomiščkovem zavetišču so se pripravljali na spanje, ko so iz smeri zahodne plezalne stene zaslišali čudne zvoke.
Tisti, ki so pohiteli na rob prepada pogledat, kaj se dogaja, so imeli kaj videti.
Najprej je iz črne globine na plano pokukala na drog privezana slovenska zastava, potem konica potapljaške dihalke in nato v potapljaško masko zmečkan velik bradat obraz, z usti, začepljenimi z dihalko.
In to še ni bilo vse.
Huljo je bil obut v potapljaške plavutke!
Tako opremljen je preplezal navpičnice, jeklenice in lestve.
Na vprašanje, čemu taka oprava, je bil v krohot zavit odgovor, da se pač pripravlja na vzpone v Južni Ameriki, na redek zrak tamkajšnjih tisočakov, na nepredvidene težave ...
In potem so se v noči na vrhu Krna vsi zelo smejali in pili in peli.
Lepo je bilo biti s Huljem.
Vera v vnovično rojstvo je skupna vsem velikim vzhodnjaškim religijam.
Tisti, ki zavračajo nauk o reinkarnaciji, opozarjajo na velike sleparije, drugi na primere, v katerih reinkarnirani nedvoumno spozna ljudi, predmete in dogodke iz svojega prejšnega življenja ...
Po drugi strani nam je seveda prav zaradi tibetanskega budizma sama ideja o možnosti ponovnega rojstva v človeškem telesu zdaj tudi na Zahodu bližja kot kdaj prej.
Le kdo še ni slišal, kako Tibetanci po točno določenih znakih prepoznavajo utelešenje dalajlame, svojega verskega voditelja (tudi zadnji med njimi, ki zdaj živi v izgnanstvu, je bil izbran na enak način)?
Vendar po napovedanih razpoznavnih znakih ne iščejo zgolj najvišjih verskih voditeljev, temveč takšno ponovno rojstvo pogosto napovedo tudi lame, ki so precej nižje v svečeniški hierarhiji.
Tudi njih potem iščejo njihovi učenci in včasih traja iskanje več let; ko je umrl učitelj budistične nune Tenzin Palmo (rojena v Angliji kot Diane Perry), na Zahodu zelo znane zaradi umika v dvanajstletno meditativno osamo v votlini na himalajskem pogorju, so njegovi učenci našli dečka, ki naj bi bil njegova reinkarnacija, ta pa je Tenzin - po njenih lastnih besedah - prepoznal kot svojo učenko, ko sta se prvič srečala, in to že od daleč, ko je prihajala k njemu (zase pa je Tenzin Palmo verjela, da je reinkarnacija krščanskega meniha).
Bertolucci nam je zgodbo o takšnem iskanju prikazal v - zahodnjaškemu okusu prilagojenem - Malem Budi.
Podobnih pripovedi niso vajeni le Tibetanci, poznajo jih tudi v Indiji, saj je nauk o reinkarnaciji sestavni del hinduizma, prevladujočega indijskega verstva.
Ena najbolj znanih zgodb iz novejšega časa je gotovo tista o dečku Kašiju, učencu Paramahanse Joganande, ki mu ta v svoji slavni knjigi Jogijeva avtobiografija posveti posebno poglavje.
Jogananda je napovedal dečkovo smrt, ta pa je od njega izsilil obljubo, da ga bo poiskal, ko se bo spet rodil.
Kaši je kmalu zatem umrl za kolero, učitelj pa je izpolnil svojo obljubo in v večstomilijonski Indiji našel dečkovo novo družino.
Fant je spet dobil ime Kaši, po svojih telesnih značilnostih in značaju pa naj bi bil zelo podoben »staremu« Kašiju.
Sicer pa je letošnja zima za vse tri izmene (tretja sta Frenk in Beno Zupančič) precej naporna.
Že pol stoletja, odkar deluje v Triglavskem domu na Kredarici stalna hidrometeorološka postaja, namreč na sedlu tik pod Triglavom niso namerili toliko snega.
Da ne bo pomote, ta podatek nujno potrebuje pojasnilo.
»Ne moremo trditi, da na tej višini pozimi še nikoli ni zapadlo toliko snega.
Verjetno ga je bilo še več.
Vendar se je vsako leto posedal, veter ga je spihal in zato snežna odeja še nikoli ni bila tako visoka,« razlaga gospodar koče Janko Rekar.
Letošnja zima pa je sila nenavadna.
Poleg velikih količin snega je pogosto deževalo.
Dež je na površju snega večkrat naredil ledeno skorjo in tako ima zdaj podlaga več ledenih plasti, ki jo drži »pokonci«.
Velika količina snega, ki se je obdržala nad višino 2300 metrov, pa povzroča meteorologom nemalo težav.
»Led, žled in posedanje snega, ki ga bodo prinesle večje otoplitve, bodo na strehi in fasadi povzročili škodo, saj bodo obremenitve velike,« je povedal Rekar.
Muhasto vreme, ki je zahtevalo neprestano kidanje - do vhoda v kočo in v straniščne prostore, zunaj pa morajo ostati tudi sončne celice - je večkrat za nekaj dni podaljšalo izmeno, saj helikopter zaradi megle ali vetra ni mogel pristati.
»Ljubezen je umetnost ...«
»Le Clézio zagotovo sodi med najvidnejše, pa tudi najvitalnejše francoske literate,« v svoji pisateljski karieri je nanizal več kot trideset del (romanov, novel, esejev, biografij, potopisov, otroških in mladinskih povesti).
Komaj triindvajsetleten je za prvenec Le proces-verbal (1963) prejel prestižno literarno nagrado Renaudot.
Njegovo zgodnje obdobje je zaznamoval novi roman, potem pa se je posvetil raziskovanju življenja na robu civilizacije, v Mehiki in med Tuaregi.
»Zato ni čudno, da se njegove literarne pokrajine v velikem liričnem slogu dotikajo treh celin, obujajo puščavo, navade daljnih časov in izgubljena mesta pozabljenih prednikov.
Le Clézio ostaja nomad in raziskovalec mitologij, kot pripovedovalec pa uteleša vez med zahodno kulturo in oddaljenimi, brezčasnimi podobami 'drugih' civilizacij.«
Čebulo, stebelno zeleno in papriko narežemo na majhne kose.
Segrejemo olje, dodamo zelenjavo in jo na šibkem ognju pražimo 10 minut.
Porjaveti ne sme.
Paradižnik zrežemo na kocke, ga damo k zelenjavi skupaj z vodo in peteršiljem ter ščepcem sladkorja.
Omaka naj zavre, potem znižamo temperaturo in cmarimo 40 minut.
Če se preveč zgosti, dodamo še malo vode.
Četrt ure preden je omaka gotova, damo kuhati špagete, al dente, seveda.
Odcejene školjke pokapamo z limoninim sokom in jih dodamo omaki, da se pregrejejo.
Špagete nadevamo v plitvo, ogreto skledo in prelijemo z omako.
Po želji serviramo zraven tudi na drobno sesekljano baziliko in nekaj lističev žajblja.
Ne gre namreč pozabiti, da je solastnik igralnice Casino Ljubljana tudi mesto Ljubljana, in tam so prvi načrt hitro zradirali.
V nadzornem odboru igralnice zato že deluje magister ekonomije Igor Omerza, dolgoletni politični zaveznik županje Vike Potočnik, ob njem je »nadzorni« tudi finančni minister mesta Ljubljana Stevo Lekič (Kranjskogorčan, sorodstveno povezan z Omerzo), tretji član pa je Metod Grah (trenutno zaposlen v Kmečki družbi).
Za uresničitev načrta igralnice številka 2 je bilo treba najprej zamenjati predsednika uprave Marjana Bolko.
Na njegovo mesto so ustoličili dokaj neznanega Aleša Peklenika, ki naj bi menda do zdaj poskušal sanirati nekaj turističnih agencij.
Igor Omerza (od lanskega septembra na županjino željo direktor Gospodarskega razstavišča, ki je v 51-odstotni lasti mesta Ljubljana in 49-odstotni lasti Slovenske razvojne družbe) se namreč trudi, da se igralnica ne bi preselila v BTC, temveč ob WTC in nekdanjo palačo Smelta, ki jo je zakonito nasledilo podjetje Gio, d. o. o, katerega direktor Savo Tatalović (pribočnik strankarskih veljakov LDS) je pravzaprav najbolj zaslovel v Švici, kjer sta z nekdanjim predsednikom uprave Slovenske razvojne družbe (Gio sodi pod njeno pokroviteljstvo) in pravkar propadlim kandidatom za generalnega direktorja nacionalne televizijske in radijske hiše dr. Bogdanom Topičem (sicer specialist za mere in merila) poskušala s tožbami spraviti v kot nekdanjega generalnega direktorja Smelta Jožeta Žagarja.
Tatalovićevo in Topičevo hrepenenje po uničenju Žagarja pa se ni ujemalo s švicarskimi zakoni, njuna zabloda z dragimi švicarskimi odvetniki pa prav gotovo ne bo poceni tudi za našo državno blagajno.
Direktor Gia Savo Tatalović je ob Smeltu podedoval tudi znamenito gradbeno jamo, v kateri je nekdanji ljubljanski župan dr. Dimitrij Rupel že pred davnimi leti vzidal temeljni kamen za nov visokostandardni hotel svetovnega slovesa.
Na temeljnem kamnu niso do zdaj sezidali nič, čeprav so si jamo ogledovali številni hotelirji, pa jim je mesto Ljubljana postavljalo hudo težke pogoje in so vsi odnehali.
Rožo Kačič je kot častno gostjo na praznovanje svoje šestdesetletnice lani decembra povabil celo sam poslovni svetovljan in nekdanji veleposlanik v Moskvi Saša Geržina (ki poskuša oživiti ostanke nekdanjega velikega podjetja Intertrade).
Geržinova poslovna uspešnost je nedvomno odličen dokaz, da Roža dobro pozna prihodnost.
Odličen vzpon je napovedala tudi strankarskemu predsedniku in kmetijskemu ministru Franciju Butu (iz naših virov mu napovedujemo junija neprijeten sestanek, ki mu ga pripravljajo župani, člani njegove stranke).
Še bolj očiščeno pot proti vrhu kažejo zvezde (po Roži Kačič) ministru Igorju Bavčarju, ki ima v bogati zbirki podrejenih tudi snovalca nove igralnice Sava Tatalovića.
Potapljači so našli med razbitinami slavne ladje Titanik, ki je potonila pred 89 leti, usnjeno vrečko z več deset stekleničkami dišečih olj, ki jih je na svoje zadnje potovanje vzel nemški izdelovalec parfumov Adolphe Saalfeld.
V ZDA je želel odpreti tovarno parfumov, vendar je v paniki, ko je bežal s potapljajoče se ladje, pozabil na dragoceni tovor.
Podjetje RMS Titanic Inc., ki ima pravico do ostankov s Titanika, se zdaj dogovarja za izdelavo parfuma; na policah trgovin naj bi ga našli že okoli božiča.
Kot so sporočili iz podjetja, mu še niso določili imena, najverjetneje pa bo znan kot Srce oceana (Heart of the Ocean) po dragoceni ogrlici s safirjem v obliki srca, ki jo je igralka Kate Winslet nosila v filmu Titanik.
Kemijski strokovnjaki za zdaj še analizirajo olja, ki so jih našli na ladji, nato pa bodo iz njih naredili dišavo.
Potapljač Dick Barton je za časnik New York Post povedal, da je njegova potapljaška ekipa našla vrečko z dragocenimi olji prejšnje poletje.
Njen nekdanji lastnik Adolphe Saafeld je nesrečo Titanika preživel, prav tako njegova družina.
