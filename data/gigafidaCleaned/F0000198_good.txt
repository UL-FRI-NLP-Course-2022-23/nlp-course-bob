VINICA - Regionalna radijska postaja Studio D in Radio Karlovac bosta jutri, 22. avgusta, ob 21. uri v kampu Vinica pripravila skupno prireditev z naslovom "Izbor miss Kolpe - Kupe".
Gre za nadaljevanje prireditev v bivši Jugoslaviji in za oživitev sodelovanja s Karlovcem.
Na prireditvi, ki se je bosta udeležila tudi minister za notranje zadeve Mirko Bandelj in atletinja Alenka Bikar, bodo sodelovali pevci in znani ansambli iz Slovenije in Hrvaške.
Program bosta delno prenašali obe radijski postaji.
