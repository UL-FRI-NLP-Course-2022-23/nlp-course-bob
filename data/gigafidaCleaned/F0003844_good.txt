Ljubljana - V sredo dopoldne se je zlato na londonski borzi plemenitih kovin podražilo na 317,25 dolarja za čisto unčo, kar je bil najvišji uradni vmesni tečaj v skoraj dveh letih.
Kasneje je ob nenadnem pomanjkanju povpraševanja tečaj spet padel pod 300 dolarjev, popoldne pa je spet naraščal.
Cena zlata močno niha vse od ponedeljka, ko je Evropska centralna banka objavila petletni moratorij na prodajo zlata iz rezerv.
V torek se je med trgovanjem v New Yorku povzpela celo na 327,30 dolarja.
Analitiki pričakujejo, da se bodo censka nihanja v prihodnjih dneh umirila, cena pa naj bi se ustalila nad 305 dolarji za unčo.
Evropska centralna banka je sporočila, da bodo centralne banke držav članic EU in švicarska narodna banka v naslednjih petih letih prodale največ 2000 ton zlata, oziroma največ 400 ton na leto.
Ob že napovedani prodaji 1.300 ton švicarskega in 375 ton britanskega zlata do te kvote ostane še 325 ton, kar po ocenah analitikov ni količina, ki je trg ne bi mogel absorbirati.
Ocenjeno povpraševanje po zlatu je lani doseglo 4.000 ton, od česar je približno tri četrtine porabila zlatarska industrija.
Rastoča cena zlata je za sabo potegnila tudi cene nekaterih drugih kovin.
Platina in paladij, ki se največ uporabljata pri izdelavi avtomobilskih katalizatorjev, sta se v sredo podražila na 429 oziroma 396 dolarjev za unčo, kar je največ v zadnjem letu in pol.
Srebro je doseglo 4,70 dolarja za unčo, največ po letošnjem februarju.
Podražili so se tudi baker in druge barvne kovine.
Rusija dočakala gospodarsko rast
Ljubljana - Tudi letos se avgustovski dopusti poznajo pri obsegu naložb, vendar manj kot lani.
Avgusta so izplačila okrepili zlasti v upravi in obrambi ter v preskrbi z elektriko, plinom in vodo.
Po podatkih agencije za plačilni promet so avgustovska plačila za naložbe dosegla vrednost 28,9 milijarde tolarjev.
To je za 11,9 odstotka več kot avgusta lani, vendar za 34,8 odstotka manj od letošnjih julijskih naložbenih izplačil.
Po podatkih agencije je bilo v prvih osmih mesecih letos izplačil za naložbe za 271 milijard tolarjev, kar je za 32 odstotkov več kot v enakem lanskem obdobju.
V Sloveniji je mogoče vlagati denar v kar veliko različnih obveznic.
Na Ljubljanski borzi namreč kotira (na borznem in odprtem trgu) več kot 50 tovrstnih vrednostnih papirjev.
Poleg obveznic, ki kotirajo na Ljubljanski borzi, je naložbenikom vsako leto na voljo tudi nekaj prvih javnih prodaj obveznic.
