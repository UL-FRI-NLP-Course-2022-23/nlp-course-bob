Čeprav je 20-odstotna rast visoka, ima večina slovenskih delnic še veliko prostora za vzpon.
Te so letošnjo in nekatere tudi že lansko rast začele na zelo slabi startni osnovi.
Male vlagatelje, ki predvsem letos veliko pripomorejo k rasti tečajev, so namreč na kapitalski trg šele v zadnjih mesecih pregnale nizke obrestne mere in posledično slaba donosnost depozitov v bankah, tečaji delnic pa so se začeli vedno bolj odzivati na odlične rezultate nekaterih slovenskih družb.
In slovenski trg kapitala s tem postaja vse bolj podoben razvitejšim kapitalskih trgom.
