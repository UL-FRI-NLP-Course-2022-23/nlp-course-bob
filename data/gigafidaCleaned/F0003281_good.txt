KOSTANJEVICA NA KRKI - Kostanjevica je prvo poletno nedeljo imela v gosteh Karaoke.
Ob siceršnjem navdušenju mladih pa domačini niso mogli preboleti napisa pod odrom, kjer je sicer vedno z velikimi črkami označen kraj gostovanja.
Tam namreč ni pisalo Kostanjevica, pač pa Krško.
Menda so za to krivi tisti v Krškem, saj naj bi bile Karaoke po prvotnih načrtih v glavnem mestu občine, Kostanjevičani pa so tako dobili še eno potrditev na že znano misel o tem, kako so odrinjeni in pozabljeni ne le od republiškega centra, pač pa celo od občinskega.
Ni čudno, da ta dolenjski biser pogosto nima prave cene.
To je postalo še bolj jasno, ko je voditeljica na koncu snemanja vsem gledalcem pred televizijskimi sprejemniki poslala pozdrav iz prelepe Kostanjevice ob Kolpi...
Razstavo del Dragice Čadež je z besedami, da gre za prvovrsten kulturni dogodek, odprl Stane Mrvič, direktor Uprave za kulturno dediščino RS.
K prijetnemu razpoloženju pa je z glasbo pripomogel Dolenjski kvintet trobil.
NOVO MESTO - Slovenska kovinska industrija je v zadnjih desetih letih izgubila 40.000 delovnih mest od skupno 87.000, kar nedvomno priča o veliki krizi in premikih v tej panogi.
Žal so bili zadnje čase ti premiki predvsem negativni, zato se mnogo podjetij še vedno bori za preživetje, kar napoveduje nove stečaje.
Upravni odbor Združenja kovinske industrije pri GZS je zaradi tega minuli četrtek v Novem mestu sprejel posebno izjavo, v kateri opozarja na stanje ter predlaga potrebne ukrepe za sanacijo in povečanje konkurenčne sposobnosti kovinarjev.
V Črnomlju se je zrušila livarna Belt, ki je še nedavno zaposlovala 1.600 delavcev.
Lani jo je prevzel IMP Livar iz Ivančne Gorice in zaposluje le še 200 ljudi, vendar ima perspektiven program, če bo le uspel dogovor o nakupu tovarne med lastnikom, Dolenjsko banko, najemnikom Livarjem in državo.
Z dobičkom je lani poslovala družba Trimo Trebnje, ki daje delo 520 delavcem, še uspešnejši po dobičku v tej dejavnosti pa sta bili družbi TPV - Treves sedeži in TPV Novo mesto.
ČRNOMELJ - V črnomaljski občini so tudi letos pripravili ocenjevanje domačij in naselij.
Komisija je v primerjavi s preteklimi leti opazila napredek, opozarja pa, da bi ljudje lahko še marsikaj popravili in izboljšali.
DEŽ - Nekdaj so ljudje hodili v procesijah in prosili za dež ter dajali za maše, danes pa je dovolj, da po nekajtedenski suši v Črnomlju pripravijo jurjevanje in kresovanje in padavin je, kolikor si jih poželi srce.
Jurjevanje res kaže preimenovati kar v deževanje.
GRADIVO - Novinarka Dolenjskega lista je za včerajšnjo sejo občinskega sveta prejela le list papirja z dnevnim redom, o gradivu pa ne duha ne sluha.
Če v mladi semiški občini na ta način varčujejo z znamkami, bi si na natečaju ob dnevu varčevanja zagotovo prislužili prvo nagrado.
Lahko pa je vzrok tudi kaj drugega, saj v Semiču ne manjka inovativnih predlogov.
V soboto bo v Novem mestu državno prvenstvo v kronometru - V nedeljo balkanski krog za nagrado Krke
V nedeljo se bo program dirke za veliko nagrado Krke začel ob 10. uri s tekmovanjem mlajših in starejših mladincev, ki bodo morali prevoziti pet 18,2 km dolgih tako imenovanih balkanskih krogov (Glavni trg - Otočec - Ratež - Glavni trg).
Člani, med katerimi se bo poleg vseh najboljših slovenskih moštev Dolenjcem prvič predstavila najboljša italijanska amaterska ekipa Fior, katere član je letos tudi Novomeščan Gorazd Štangelj, ki pa bo tokrat zaradi državnega prvenstva nastopil v dresu novomeške Krke, bodo deset krogov oziroma 182 km dolgo pot začeli ob 13. uri, končali pa nekaj po 17. uri
NOVO MESTO - Igor Primc je izpolnil izredno optimistično obljubo, ki jo je dal dolenjskim ljubiteljem atletike, prijateljem in pokroviteljem - že na prvi letošnji preizkušnji ob začetku letošnje poletne atletske sezone je z 62,72 m dolgim metom popravil državni rekord v metu diska in se s tem uvrstil na olimpijske igre v Atlanti.
Slabše kot Igorju, ki ima še vedno lepo priložnost za uspešen olimpijski nastop, se je razpletlo kolesarjem.
Novomeščan Bogdan Ravbar je Sloveniji lani na svetovnem prvenstvu v Kolumbiji priboril pravico do nastopa v Atlanti.
Ljubljančan Robert Pintarič je ob pomoči ostalih članov reprezentance, med katerimi so mu veliko pomagali tudi Novomeščani, letos izpolnil olimpijsko normo in bo odšel v Ameriko sam.
Čeprav je kolesarstvo pravzaprav moštveni šport, kjer je posameznik povsem odvisen od pomoči tovarišev iz ekipe, bo Pintarič v Atlanti ostal brez pomoči Novomeščanov Bogdana Finka in Gorazda Štanglja, ki jih je olimpijskemu komiteju predlagala kolesarska zveza.
Fantje sicer ne sodijo v sam svetovni vrh, a Slovenije zagotovo ne bi osramotili.
Tudi Tomaž Božič, ki sicer ni ciljal na olimpijske igre, ni bil daleč od norme.
Na 35. mednarodnem Bergantovem memorialu v tenisu za igralce do 14. in do 16. leta sta se člana teniškega kluba Krka Novo mesto Blaž Turk in Tjaša Blaznik uvrstila v polfinale, kjer je Blaža s 6:1, 4:6, in 6:3 premagal Ljubljančan Andrej Kračman, Katjo pa s 6:2 in 6:0 Mariborčanka Tina Hojnik.
Nastopilo je 270 mladih tenisarjev iz 14 evropskih držav, od Novomeščanov pa so Tadej Pucelj, Suzana Matoh in Tjaša Blaznik izpadli v prvem krogu glavnega turnirja, Gašper Župevec in Maj Jožef pa že v kvalifikacijah.
TOMAŽ BOŽIČ NASTOPIL V ZAGREBU
ZAGREB - Med tednom je bil v Zagrebu Hanžekovičev memorial, ki sodi med večje atletske prireditve v sosednji državi.
V zahtevni mednarodni konkurenci je nastopilo tudi več dolenjskih atletov.
Največ je dosegel šprinter Tomaž Božič, ki je v teku na 200 metrov dosegel tretje mesto (21,21) in četrto mesto na 100 metrov (10.56), Tomič je tekel l.500 metrov in zasedel solidno 10. mesto (2:48,08).
Veliki prostorski stiski, ki že več let pesti to pomembno ustanovo, se je zaradi posedanja dela stavbe nekdanje kresije, kjer knjižnica domuje, pridružila še nevarnost, da se bo udrl močno razpokani strop.
Zaradi varnosti številnih obiskovalcev so bili prisiljeni lanskega julija zapreti veliko čitalnico študijskega oddelka, kasneje pa še drugih prostorov, ko so stekla obnovitvena dela, sanacija temeljev, tal, stropov in razpok v stenah.
Knjižnica je ta čas delovala v zasilnih prostorih v sosednji stavbi.
Obnovitvena dela, ki so stala 15 milijonov tolarjev, je opravil Pionir Standard, denar pa sta zagotovila Mestna občina Novo mesto in Ministrsto za kulturo.
Kot je dejal župan Franci Koncilija v pozdravnem nagovoru, je s temi obnovitvenimi deli opravljeno najnujnejše za delovanje knjižnice, dokončno rešitev njenih dolgoletnih stisk pa bo prinesel prizidek, katerega gradnja bo stekla še letos, sredstva zanj pa bosta prav tako zagotovila novomeška občina in Ministrstvo za kulturo.
Naložba je ocenjena na osem milijonov mark, dokončana pa naj bi bila leta 1998.
