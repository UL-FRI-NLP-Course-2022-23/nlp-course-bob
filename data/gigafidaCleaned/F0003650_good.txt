Glasba: Dijaki se seznanijo z zakonitostmi filmske glasbe, kratko zgodovino in analizirajo glasbo v ogledanem filmu.
V času informacijsko-komunikacijske tehnologije, ko imajo učenci angleščine kot jezika mednarodne komunikacije zelo različno jezikovno predznanje, interese in potrebe, postajajo tudi učne skupine na vseh ravneh izobraževanja vse bolj heterogene.
Smernice sodobnega pouka angleščine zato narekujejo individualizacijo in notranjo diferenciacijo ter uglaševanje s potrebami učencev (dijakov, študentov), in to ne le v procesu učenja, pač pa tudi pri preverjanju in ocenjevanju znanja.
Zaradi hitrega razvoja biološke znanosti v zadnjih desetletjih doživlja tudi biološko izobraževanje temeljite konceptualne spremembe.
Učni načrt za biologijo je bil zato korenito posodobljen v smeri razumevanja temeljnih bioloških konceptov ter njihove povezanosti.
Evolucija je osrednji koncept biologije (razumevanje mehanizmov evolucije), v luči katerega lahko razumemo razvoj, delovanje, zgradbo in povezanost živih sistemov na vseh ravneh organizacije v živi naravi.
Takšno sistemsko razumevanje kompleksne, dinamične žive narave (bioloških zakonitosti) terja celostni pristop v procesu poučevanja in preverjanja biološkega znanja, ki ga želimo uveljaviti v procesu uvajanja posodobljenega učnega načrta.
V ta namen mentorske profesorice in profesorji biologije v sodelovanju s Predmetno razvojno skupino za biologijo (PRS) in strokovnjaki biološke matične stroke posodabljajo in razvijajo ter v praksi preizkušajo pristope k celostnemu poučevanju in preverjanju kompleksnih znanj.
Raznoliki primeri bodo zbrani v gradivu z delovnim naslovom Primeri raznolikih pristopov k celostnemu biološkemu izobraževanju.
Predmetna razvojna skupina za fiziko in mentorski učitelji v podporo posodobljenega gimnazijskega učnega načrta pripravljamo priročnik, ki bo vseboval teoretični del in približno sto gradiv za sodobnejši pouk fizike.
Teoretični del bo zajemal napotke za pouk s poudarkom na aktivnejši vlogi dijakov ter napotke za uporabo elektronskih responderjev in računalniško- merilnih sistemov.
Dodana bodo priporočila za preverjanje in ocenjevanje, ki naj bi dijake spodbudilo k aktivnemu sodelovanju pri pouku in sprotnemu učenju.
Glavnina priročnika bodo učna gradiva, ki jih bo mogoče neposredno vključevati v pouk, s področij, kot so:
Reševanju učnega lista posvetimo eno šolsko uro.
Dijaki se lahko naloge lotijo samostojno ali v parih.
Dodatno jih spodbudimo tako, da v zadnjem delu ure naključno izbrani dijaki predstavijo rešitve osnovnih nalog, izvirne in pravilne rešitve nagradimo z dobrimi ocenami.
S predstavitvami počakamo, dokler vsi pari ne rešijo osnovnih pet nalog.
Diferenciacijo vključimo s tem, da lahko bolj motivirani preskočijo večino osnovnih nalog in rešujejo samo dodatni nalogi.
Tisti, ki želijo, lahko rešitve oddajo.
Pri naslednji uri jih predstavijo in ob pravilni (ali izvirni) rešitvi dobijo odlično oceno.
Preizkusi v razredu so pokazali, da dobro polovico dijakov učni list takoj pritegne in se resno lotijo reševanja.
Preostale dijake je treba po nekaj začetnih minutah spodbuditi s kakšnim namigom ali komentarjem fotografije.
Pričakovani rezultati so bili doseženi tako pri francoščini kot športni vzgoji.
ustvari dispozicijo v kateri navede: naslov MSN, izhodišča, metodologijo in (ustrezno navedeno) predvideno študijsko literaturo – dispozicijo (datoteke) naloži v eListovnik.
Posodobljen učni načrti za pouk kemije v gimnazijah (ZRSŠ, 2008) že v opredelitvi predmeta navaja, da je pouk kemije zasnovan na izkustvenem, eksperimentalnem, problemskem in raziskovalnem pristopu in preko tega dijakom pomaga pri razvoju ključnih kompetenc ter njihove naravoslovne pismenosti.
Tematski sklop Alkalijske kovine in halogeni je predviden za konec obravnave v prvem letniku in je izziv v izbiri dejavnosti tako učiteljem kot dijakom.
Odločitev, da ga bom z dijaki izvedla v obliki projektnega učnega dela, izhaja iz želje, da dijake načrtno vodim, usmerjam in usposobim za tovrstno delo.
Pri tem je ključnega pomena izbira aktivnosti, ki so primerne njihovemu znanju in razvojni stopnji, pomembno je tudi, da so jim končni dosežki (pričakovanja) jasni in razumejo vlogo ter pomen vmesnih izdelkov (polizdelkov) za končni rezultat.
Predprojektne aktivnosti so poleg opredelitve ciljev projekta in pričakovanih dosežkov, vključevale še izbor in opredelitev kriterijev ocenjevanja končnih dosežkov.
Sledilo je projektno učno delo, v katerem so bili dijaki razdeljeni v osem skupin s štirimi člani.
Vsaka skupina je imela svojo nalogo, delitev nalog v skupini je bila prepuščena dijakom, vendar je moral vsak svoje delo dokumentirati z izdelki, ki so jih zbirali v mapi izdelkov (portfolio).
Skupine so se ukvarjale z avtentičnimi nalogami priprave navodil za eksperimentalno delo dijakov, izdelavo promocijskega materiala za reklamni natečaj, s scenarijem za dramatizacijo lastnosti alkalijskih kovin in halogenov ter pripravo izpitnih vprašanj na treh ravneh zahtevnosti.
Vse faze projektnega dela, od skiciranja idej, preko načrtovanja, izvedbe in analize dela so se odvijale pri rednem pouku kemije.
Enako velja tudi za poprojektne aktivnosti, ki so vključevale refleksijo dijakov in učitelja ter ocenjevanje.
Vsak dijak je dobil po oddaji svoje mape vmesnih izdelkov (portfolia) in sklepne predstavitve povratno informacijo na podlagi skupaj zastavljenih kriterijev in oceno izdelka.
Ocena je bila šeststopenjska od izstopajoče dobro (A), preko nadpovprečne (B), poprečne (C), zadovoljive (D), slabe (E) in neopravljenega projektnega učnega dela (F).
Ta ocena je bila v kombinaciji ocene s pisnim preverjanjem znanja njegova zaključna ocena tega tematskega sklopa.
Evalvacija tovrstnega učenja omogoča ugotavljanje ne sam kakovosti vsebinskih znanj dijakov in uvid v razvoj kompetenc.
Dijaki so sami zaznali, da jasnost v izražanju idej še ne pomeni učinkovitega komuniciranja s poslušalci ter ustvarjanja kakovostnih končnih izdelkov.
Vloga posameznika v skupini se ni mogla skriti v skupinsko delo, saj je moral dokazati svoj prispevek k delu skupine in je bila njegova ocena odvisna od tega.
To so dijaki ocenili kot pošteno in motivirajoče.
V celoti gledano so projektno učno delo ocenili kot zanimivo in spodbudno, vendar težje, kot je običajna izvedba pouka.
Didaktični priročnik za likovno snovanje naj bi vseboval primere ključnih del likovne umetnosti po področjih likovnega ustvarjanja, ki so opredeljena v novem UN, ter problemske smernice za zastavljanje nalog.
Izračunajte delež kisika po petem zaporednem vdihu (glede na dobljeni funkcijski predpis).
Načrtovanje: V skladu z novimi učnimi načrti za gimnazijo smo se v skupini PRS in mentorskih učiteljev matematike dogovorili, da bomo izvedli učne ure iz matematičnega modeliranja in vanj vključili čim bolj raznolike primere.
Odločila sem se za modeliranje z eksponetno funkcijo v drugem letniku gimnazije na temo onesnaževanja voda – na šoli je namreč to šolsko leto potekal šolski projekt na temo Voda (medpredmetno povezovanje).
Eden od ciljev prenove gimnazijskih programov je uvajanje različnih metod in oblik dela v pouk.
Med njimi so tudi različni načini medpredmetnega povezovanja.
Tako smo se učitelji kemije, fizike in geografije dogovorili, da izpeljemo obravnavo učne teme o energiji na večpredmetni način, tj. da bomo na isti dan pri treh predmetih obravnavali isto temo iz treh različnih zornih kotov interdisciplinarno – vsi sodelujoči predmeti imajo skupni cilj – in horizontalno (med oddelki drugega letnika).
Skupni vsebinski cilj povezave je bil, da dijaki sklepajo o značilnostih in pomenu energijskih virov, prednostih in slabostih posameznih energijskih virov v vsakdanjem življenju in iščejo rešitve, s katerimi bi ohranjali okolje in zadovoljili potrebe prebivalcev.
Pri izpeljavi posameznega predmetnega področja so nas vodili različni cilji.
Pri kemiji smo pozornost namenili neobnovljivim virom energije (premog, nafta, zemeljski plin) in okoljskim problemom, pri fiziki smo se ukvarjali z alternativnimi viri energije (veter, sonce, geotermalna energija ipd.), pri geografiji pa z dostopnostjo in delitvijo posameznih virov energije in njihovo uporabnostjo.
Pričakovani dosežki dijakov so se pokazali z reševanjem zadnje (sklepne) skupne naloge, v kateri so morali opredeliti prednosti in slabosti posameznih virov energije, predvideti najustreznejši način za uporabo določenega energijskega vira in ugotavljati možnosti nadaljnjega razvoja, ki ohranjajo okolje in zadovoljujejo potrebe prebivalcev.
S tem so povezali med seboj različna področja znanosti, razmišljali o aktualnih problemih in pridobili informacije za kritično razmišljanje in odločanje.
Z njim smo želeli dijakom pokazati, da se v življenju prepletajo različna področja vedenja in da je smiselna tudi takšna obravnava pri pouku.
Ključne ugotovitve po izpeljavi te medpredmetne povezave so, da je smiselno vložiti trud in napor ter pripraviti drugačen pristop k pouku tako z vidika uresničevanja ciljev kot motivacije dijakov za delo.
si dijaki pridobivajo veščine nastopanja in komuniciranja,
4.23.1 Imeti ali biti?
Je to še vprašanje?
S tematskim pristopom in izbirnostjo širših tem je omogočeno tudi bolj fleksibilno načrtovanje pouka, ki omogoča lažje uvajanje novejših in novih didaktičnih pristopov pri pouku zgodovine kot so učnociljni ter procesno razvojni, kurikularne povezave, aktivne učne oblike in metode pouka, kompetenčni pristop, avtentični oziroma alternativni pouk, diferenciacija in individualizacija pouka, uporaba novih tehnologij ipd.
Glavni namen pouka zgodovine v gimnazijah po posodobitvi učnih načrtov pa je ustvarjanje znanja zgodovine, ki se nanaša na znanje in razumevanje zgodovinskih dogodkov, pojavov in procesov, znanja, ki se nanaša na razvijanje spretnosti in veščin ter znanja, ki se nanaša na razvijanje odnosov, ravnanja, naravnanosti in stališč.
Vse tri vrste znanja zgodovine so opredeljene v splošnih in tematskih ciljih ter v pričakovanih dosežkih oziroma rezultatih.
Odmik od enciklopedičnega vsebinskega znanja je tudi opredelitev ključnih konceptov pri širših temah.
Gre za koncepte, ki izhajajo iz narave zgodovinske vede (kronologija, informacije iz zgodovinskih virov, interpretacija, multiperspektivizem), za koncepte, ki se nanašajo na globlje razumevanje (vzroki in posledice, dejstva in mnenja, podobnosti in razlike, spremembe in kontinuiteta) ter za temeljne zgodovinske koncepte (človekove pravice, demokracija, absolutizem, totalitarizem idr.).
Pouk zgodovine naj bi dijake usmerjal in navajal na usvajanje različnih zgodovinskih konceptov pri obravnavi različnih širših tem.
Zgodovinska dejstva in informacije so tako v službi usvajanja različnih zgodovinskih konceptov in različnih vrst znanja pri pouku zgodovine.
V prispevku so predstavljene možnosti načrtne in kakovostne uporabe pisnih zgodovinskih virov pri pouku zgodovine.
Med vsebinami, ki so vključene v izbirno širšo temo Od prvih umetnikov do prvih znanstvenikov v posodobljenem učnem načrtu za gimnazije in predvidene za obravnavo v prvem letniku, sta učna sklopa Prvi zakoni in zakoniki pri visokih kulturah starega vzhoda ter Pravo pri Grkih in Rimljanih.
V okviru navedenih učnih sklopov je načrtovan ožji učni problem različni pogledi na kazensko pravo v starem veku.
V ta namen je za obravnavo nove učne snovi zasnovan delovni list, ki vsebuje pravna določila iz Ur-Namujevega, Bilalamovega, Hetitskega, Hamurabijevega zakonika, druge Mojzesove knjige, Zakonov na 12 ploščah in Kazenskega zakonika Republike Slovenije.
Vsebina pisnih virov omogoča obravnavo različnih pogledov na kazniva dejanja kot so telesne poškodbe in predvidene kazni za potencialne kršitelje.
