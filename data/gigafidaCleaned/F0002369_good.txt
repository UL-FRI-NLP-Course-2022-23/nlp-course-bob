Od izida prve številke do danes se je iz prvotnega letnega zbornika razvila edina revija na Slovenskem, ki se posveča mladinski književnosti.
Avtorji v svojih prispevkih raziskujejo njeno zgodovino in spremljajo sodobno ustvarjanje za otroke in mladino.
Nekatere številke so bile delno ali v celoti tematske, obravnavali so slikanico, knjižno ilustracijo, mladinski periodični tisk, prevodno mladinsko literaturo, kič v knjigah za otroke, strip ...
Uredništvo revije je pripravilo in izvedlo več simpozijev in predavanja strokovnjakov so bila objavljena tudi v reviji.
Vsebine prispevkov so predstavljene v tujejezičnih povzetkih.
V bibliografskem kazalu so zajete vse objave v reviji, vsebuje pa popis člankov in drugega gradiva, imensko kazalo avtorjev in prevajalcev, predmetno imensko kazalo in kazalo ilustracij in fotografij ustvarjalcev.
Vsebinsko so prispevki razvrščeni v enaindvajset strokovnih skupin, največ bibliografskih enot ima skupina Mladinska književnost.
Pomemben vsebinski sklop so besedila o ilustracijah v knjigah za otroke in mladino, kar 165 bibliografskih enot pa obsega sklop Ocene knjižnih del.
Članki so urejeni po abecedi avtorjev, članki istega avtorja si sledijo v časovnem zaporedju.
Skupini Mladinski pisatelji in Ilustratorji sta razvrščeni po abecedi.
Tako sestavljena bibliografija lahko pomaga vsem, ki iščejo podatke o ustvarjalcih s področja mladinske književnosti, namenjena je strokovnjakom in tudi tistim, ki so posredniki med otroki in mladinsko književnostjo: učiteljem, vzgojiteljem, knjižničarjem.
Literarno zgodovino, katero omenjate, je spodbudil takratni urednik izobraževalnega programa DZS Valentin Logar.
Moja naloga je bila, da pridobim sodelavce, napravim globalni načrt in bdim nad prispevki.
Prvo knjigo sem napisal sam, pomeni pa sintezo vseh mojih raziskav starejšega slovenskega slovstva.
Druga knjiga je delo F. Zadravca, v tretji pa je bilo skupaj osem sodelavcev, ki pripadajo pretežno današnji srednji generaciji.
Načelno je bil dosežen sporazum o poglavitnih vprašanjih zasnove, znotraj svoje naloge pa je vsakdo lahko pisal v skladu z lastno osebnostjo in pripadnostjo različnim šolam.
Sam sem prispeval za tretjo knjigo, ki je izšla letos marca, poglavje o zamejski in zdomski književnosti ter poglavje o liriki do šestdesetih let.
V celotni izvedbi so nastale precejšnje razlike v načrtovanem obsegu, DZS pa se je odločila, da knjigo objavi v takšni obliki.
Obseg namreč ni nekakšen resen kriterij, saj je bistveno, kaj je v določenem poglavju povedanega.
Ker gre za čas med leti 1945 in 2000, se pravi za živo književno ustvarjalnost, so seveda mogoča subjektivna merila, v odzivu na vsebino pa tudi individualna prizadetost.
Vsako poglavje je zasnovano z osebnostno metodo in z oblikovanimi načeli, ki so takšni, da je marsikaj moralo izpasti, edino zgodovina pa bo pokazala, koliko tak koncept lahko vzdrži v prihodnjem razvoju.
Poudariti pa je treba še nekaj.
Za pravi literarnozgodovinski prijem je potrebna časovna distanca, zaradi česar zlasti aktualna književna resničnost v celoti še ne more biti predmet specifično literarnega in zgodovinskega preučevanja.
Kljub temu so v knjigi razvojne zakonitosti in delež avtorjev prikazani kolikor je le mogoče objektivno in sintetično.
Vse pa je seveda podložno današnjemu trenutku spoznanja, ki ga bo prihodnost deloma potrdila ali, vsaj v nekaterih razsežnostih, tudi presegla.
V tem času je pomembno, da gre za celovit pogled, ki prinaša bistveno in odpira nova vprašanja, pisan pa je na način, ki je dostopen širšemu krogu občinstva.
Prvi odzivi na knjigo razkrivajo, da jo resni in razumni bralci tako sprejemajo in vrednotijo.
Očarani nad Simonitijevo jezikovno mojstrovino, ki jo lahko nenehno preverjamo v izvirniku, lahko premišljujemo tudi o nekaterih duhovno- in kulturnozogodovinskih vprašanjih, ki pojasnijo miselni lok latinske lirike v Srednjeveškemu cvetniku, ki se od pobožnega vedno bolj bliža posvetnemu in se navsezadnje konča v samozadostni individualnosti novega veka ( jaz je kralj, toda kakšen!) - vendar je ne bi bilo brez srednjega veka.
Takšno je na primer vprašanje poslednje sodbe in greha, o čemer je pisal Philippe Aries v esejih o zgodovini smrti na Zahodu: prvi Kristjani so si konec časa predstavljali preprosto kot Kristusovo vrnitev brez kakšne dramatične sodbe in obsodbe, pozneje pa se - tudi glede na ikonografijo - pojavi bleščeči Kristus sodnik iz Apokalipse, ki ločuje pravične od prekletih (sv. Mihael pa tehta duše); tudi vice so svojo domovinsko pravico dobile šele na prehodu iz 12. v 13. stoletje.
Očitno je prišlo do velike duhovne spremembe (tudi zaradi zgodovinskega dogajanja: t. i. renesansa 12. stoletja je celotno zahodno Evropo - Okcident - povezala v enoten duhovni prostor z izjemno močnim nemško-rimskim cesarstom, papeštvo pa je pod Inocencem III. doseglo vrhunec svojih moči), ki jo lahko opazujemo tudi v slovenski srednjeveški zapisani besedi: v Brižinskih spomenikih iz 11. stoletja (vendar vemo, da je tuja predloga nastala že veliko prej) so v obrazcu splošne spovedi našteti grehi, ki se jih hoče spovedati vernik; toda štiristo let mlajši Stiški rokopis pa v podobnem obrazcu grehe poskuša pomanjšati v nekakšne »grehiče« in za milost z Bogom poskuša človek celo trgovati (ne smemo pozabiti, da je poleg fevdalizma visoki srednji vek na zgodovinsko prizorišče naplavil zametke novega družbenega sloja, utemeljenega predvsem na ekonomski logiki: meščanstvo!) in mu v zameno za odrešitev ponuja svoje zgledno življenje v prihodnosti.
To je nedvomno velika duhovna sprememba, ki jo z natančnim opazovanjem vidimo tudi v latinski liriki Srednjeveškega cvetnika, ki se navsezadnje konča v pivsko-veseljaških buranskih pesmih in znameniti Arhipoetovi Pesnikovi spovedi (incipit: Estuans intrinscecus ), kjer po na videz spokorniškem odnosu do svoje preteklosti - dobri kapljici, lepim dekletom, kockanju - vseeno ostaja tisti stari lisjak, mojster besed.
Srednjeveški čas je bil dolg in spremembe so bile vidne.
Na obzorju se je napovedoval nov čas.
Rdeča opatija tekmuje s Harryjem Potterjem
