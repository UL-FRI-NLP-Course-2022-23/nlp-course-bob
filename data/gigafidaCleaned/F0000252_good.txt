Tudi v Sarajevu se zavedajo, da pomeni novi odlok ministrskega sveta BiH o cestnih prehodih za uvoz hrvaških derivatov oziroma derivatov, ki bi jih uvozila podjetja s sedežem v tej državi, nadaljevanje naftne vojne med državama z možnostjo razširitve tudi na drugo visokotarifno blago.
S tem odlokom je BiH Hrvatom namreč preprečila posel vreden okoli 1,2 milijarde dolarjev, v katerem je izvoz naftnih derivatov udeležen z 22,28 odstotka.
Upravno sodišče je razsodilo
Ameriška farmacevtska družba ni upoštevala v Sloveniji predvidenih postopkov za pritožbo - Sodišče zavrnilo vseh šest tožb
Ljubljana - Predsednik države Milan Kučan je vročil zlati častni znak svobode Milanu Osredkarju (za zasluge pri razvoju in organizaciji slovenske znanosti in za aktivnost med NOB, zlasti pri Radiu Kričač ).
Srebrni častni znak svobode je podelil Vasiliju Meliku (za znanstvenoraziskovalno in dolgoletno pedagoško delo), Janezu Pečarju (za življenjsko delo na področju kriminologije, družbenega nadzorstva in oblikovanja sodobne policijske dejavnosti) in gimnaziji Kranj (ob stoti obletnici prve mature za zasluge pri izobraževanju številnih generacij dijakov), častni znak svobode pa Milošu Brelihu (za življenjsko delo in še posebno za medvojne zasluge pri delovanju Radia Kričač ) in Jožetu Prešernu (za dolgoletno požrtvovalno kulturno delo v korist slovenskega izseljenstva).
Ob agresivnem posegu jugoslovanske armade v Sloveniji leta 1991 je vse svoje vojaške izkušnje, znanje in gorečnost ponudil na razpolago tedanjemu republiškemu vodstvu za organiziranje in izvajanje učinkovitega odpora.
Kaj je (z ekonomskega vidika) nacionalni interes, je preprosto vprašanje, mnogo težje vprašanje pa je, ali je slovenski nacionalni interes tudi nacionalno lastništvo, je menil dr. Matija Rojec s fakultete za družbene vede in eden izmed domačih strokovnjakov za tuje investicije.
Tudi slovenska podjetja bodo delovala v okviru notranjega trga EU, tam pa ne bo nobenih zagotovil več, da bodo ostala v slovenski lasti.
»To je mogoče le, če ostane lastnik podjetij država, saj zasebnemu kapitalu nihče ne more preprečiti prodaje svojih deležev.
Vemo pa, da je država praviloma slaba lastnica.«
Sicer pa je po Rojcu ekonomska opredelitev nacionalnega interesa preprosta: to je hitro rastoče in stabilno gospodarstvo, pogoj zanj pa so uspešna podjetja.
Tone Kožar, svetovalec predsednika GZS, opaža, da v slovenskem gospodarstvu še vedno prevladuje tudi t. i. židovsko razmišljanje.
»Zdi se, da so nam podjetja vredna le toliko, za kolikor jih lahko prodamo.
Pozabljamo pa na to, koliko bi lahko bila vredna.«
Vprašati bi se bilo treba tudi, v katerih panogah domačega gospodarstva se prevzemi pravzaprav šele napovedujejo.
Večjo ali bolj subtilno vlogo pri prevzemih bi po Kožarjevem mnenju v prihodnje morala odigrati država prek državnih skladov in drugih institucij.
Zagrebu bo povzročil glavobol še en ukrep ministrskega sveta BiH: v tednu dni naj bi bil pripravljen predlog odloka o spremembi režima trgovine z visokotarifnim blagom s Hrvaško.
Posledic novega ukrepa za zdaj noče nihče napovedovati, jasno pa je, da bodo pogoji za to trgovino zaostreni oziroma izenačeni z režimom, ki ga imajo druge države ali bosanski proizvodi na Hrvaškem.
V Gospodarski zbornici BiH posebej poudarjajo, da je bil uvoz cigaret s Hrvaške priviligiran v primerjavi z drugimi državami, na kar so pogosto reagirale domače tovarne.
Najverjetneje bo imel hrvaški uvoz cigaret enak status kot bosanski izvoz cigaret na Hrvaško.
Za naftnimi derivati so bile cigarete na drugem mestu v strukturi hrvaškega izvoza v BiH s 7,18-odstotnim deležem, vrednim okoli 20 milijonov dolarjev.
Predstavnica sindikata v lendavskem obratu Bernarda Mataič je v imenu delavcev javno vprašala, zakaj se zapira enega po rentabilnosti delavcev najboljših obratov v podjetju in ali je ta odločitev sprejeta na podlagi analiz ali pa je zgolj lokacijsko naravnana.
Vodstvo je pozvala, naj dokaže trditve o nujnosti zapiranja, ker besedam delavci ne verjamejo več.
Božo Kuharič ji je odgovoril, da se Mura poskuša odgovorno vesti do okolja in upoštevati socialni vidik, vendar je ekonomija eno, sociala drugo, politika pa nekaj tretjega.
Ve, da je je prevoz delavcev resen problem - na delo v Muro se vozi okrog 4500 delavcev -, vendar ta čas ni druge rešitve.
Končal je z besedami, da bi bil neprofesionalen, če bi obljubil spremembo sklepa.
Torej bodo obrat v Lendavi zaprli.
»To pomeni, da bo Krka lahko prišla s tema preparatoma na domači trg po načrtih v letošnjem drugem četrtletju in da bodo lahko normalno tekli postopki za njuno registracijo v tujini,« je posebej za Delo povedal prvi mož Krke in nadaljeval: »Najprej ju bomo registrirali na trgih, ki so veliki porabniki ali dražjih originalnih zdravil niti nimajo; gre za naše pomembne trge, Rusijo, Ukrajino, Poljsko, šest sosed Afganistana na območju nekdanje Sovjetske zveze.
Pridobljenih je šest let, kolikor bi morali čakati na registracijo zaradi 17. januarja sprejetih zakonskih sprememb.
V tem času predvidevamo, da bomo z vsakim od omenjenih zdravil ustvarili za okrog 150 milijonov dolarjev prihodkov,« je še poudaril Miloš Kovačič .
Po Pfizerjevem mnenju je urad za zdravila kršil zakon o zdravilih in medicinskih pripomočkih, pa tudi mednarodne pogodbe ter konvencije, ki so del slovenskega nacionalnega prava.
Pfizer na slovenskem trgu prodaja originalno zdravilo, zdaj pa se je na njem pojavila še Krkina izpeljanka.
Pfizerjevi odvetniki so upravnemu sodišču predlagali naj z začasno odredbo Krki naloži umik zdravila s trga, saj naj bi po njegovem mnenju zaradi tega, ker se je »generično zdravilo pojavilo na trgu v nasprotju s predpisi«, Pfizer utrpel »znatno in nepopravljivo škodo«.
V svetu je okrog 350 milijonov kroničnih nosilcev HBV, vsako leto pa jih okrog milijon tudi umre.
Podatkov o tem, koliko je umrlih zaradi posledic okuženosti s HCV, ni.
Znano pa je, da okuženost z več hepatitisi, najpogosteje z A, B in C, zdravstveno stanje in verjetnost smrti zaradi odpovedi jeter močno poveča.
Nacionalne strategije še ni
Kaj se dogaja z informacijsko enoto, smo skušali izvedeti pri ministru Dušanu Kebru, odgovore pa nam je poslala njegova predstavnica za stike z javnostjo Bojana Leskovar .
Pojasnila je, da je bil ministrov sklep o ustanovitvi informacijske enote izdan v soglasju z vodstvom inštituta za varovanje zdravja.
To je zagotovilo, da bodo aktivnosti informacijske enote v letu 2001 izvedene z notranjimi prerazporeditvami.
Med ustavljanjem informacijske enote za prepovedane droge pa so se pokazale nekatere slabosti, zato je ministrstvo za zdravje od inštituta zahtevalo načrt dela informacijske enote za leto 2002.
Po skoraj letu dni od ministrovega sklepa enota še ne deluje oziroma ni od nje nikakršne koristi.
Ministrica je omenila tudi upad števila šolarjev v osnovnih in srednjih šolah.
Dijakov je bilo v lanskem šolskem letu 104.508, letos le še 103.230.
Upa, da se bo v prihodnjih letih rodnost zvišala in da čez nekaj let ne bo prišlo do zmanjševanja učiteljev.
Državni sekretar za poklicno in za izobraževanje odraslih Mirko Zorman je dejal, da je letos zadnje leto, ko je število osnovnošolcev še večje kot lani.
V prihodnjih letih jih bo manj.
V šolskem letu 1995/96 je bilo v srednje šole vpisanih 32.527 dijakov, lani le še 28.531.
Manj dijakov pa je tudi v dijaških domovih.
Leta 1997/98 jih je bilo 9067, letos pa 7314.
Arabska zaveznica svari Busha
Prestolonaslednik Abdulah, ki zaradi bolezni kralja Fahda že dolgo opravlja naloge suverena, je v intervjuju zanikal trenja v saudsko-ameriških odnosih, ki so po njegovih besedah trdni in stabilni že šest desetletij.
Kritično stališče kraljevine do ameriške politike na Bližnjem vzhodu ni tako nenavadno, toda tokrat je bilo podkrepljeno še z obtožbo saudskega notranjega ministra princa Najefa na račun izraelskega državnega terorizma nad palestinskimi oblastmi.
Američane je pred morebitnim napadom na režim iraškega predsednika Sadama Huseina v četrtek med obiskom v Washingtonu posvaril jordanski kralj Abdulah .
Takšna ameriška vojaška akcija bi po njegovem mnenju vodila k skrb zbujajoči nestabilnosti v arabskem svetu.
Prav tako bi lahko močno omajala podpora zmernih arabskih režimov ameriškemu protiterorističnemu boju.
Mladi jordanski kralj je v Washington nesel skupno sporočilo Jordanije, Egipta in Saudske Arabije - treh najtrdnejših ameriških zaveznic v regiji -, da bi lahko morebitni ameriški napad na Irak, ob krepitvi nasilja v Izraelu in na zasedenih ozemljih in v času, ko so se ZDA v bližnjevzhodnem sporu postavile povsem na izraelsko stran, vodil k neslutenemu razmahu nasilja na celotnem območju.
Bushev govor, še zlasti njegova omemba Severne Koreje, ki jo vodi precej skrivnostni Kim Džong Il, je doživel oster odziv tudi na Kitajskem.
V tamkajšnjem zunanjem ministrstvu so izjavili, da Kitajska ne podpira takšne govorice v mednarodnih odnosih, saj je neproduktivna in prav nič ne prispeva k iskanju najustreznejših rešitev za odpravo krize in svetovno stabilnost.
Na domači promociji tega predloga pa se je usul plaz kritik z leve in desne.
Profesor ustavnega prava dr. Pavle Nikolić je v odgovor sestavil osnutek ustave Kraljevine Srbije, ki jo opisuje kot parlamentarno monarhijo s Karađorđevići na prestolu.
S povsem drugačnim predlogom ustave se je pred dnevi oglasila Koštuničeva DSS, ki je še lani zagovarjala ustavni predlog izvedencev.
Svojo ustavo snujejo tudi v Vojvodini, medtem ko bi se v koaliciji Šumadija, ki združuje tamkajšnje avtonomiste, zadovoljili z uresničitvijo zahteve po avtonomni pokrajini.
Poslovneži bežijo z Manhattna
Predsednica trgovinske zbornice Kathryn S. Wydle je dejala, da je vtis normalnega delovanja mesta zgolj videz.
»Z odstranjevanjem ruševin, čiščenjem finančne četrti in obnovitvijo poslovanja smo prehiteli vse roke.
Na prvi pogled je spodnji del Manhattna znova v polnem teku.«
Vendar je to samo zunanji videz.
Po petih mesecih so se začele kazati dolgoročne posledice.
Na vprašanje Dela, koliko številke o škodi ustrezajo dejanskemu stanju gospodarstva, je odgovorila, da žal ne ustrezajo.
»Položaj je v resnici še slabši.
Pri pripravi poročila smo imeli pred očmi predvsem Manhattan od 14. ulice navzdol, ki je bil neposredno prizadet.
Nismo pričakovali, da bodo negativno reagirala tudi podjetja na osrednjem delu otoka.
Finančne družbe, ki so imele svoje poslovanje skoncentrirano v nebotičnikih okoli 50. ulice, so sklenile, da ni najbolj pametno imeti vodstvo podjetja in vse zaposlene v enem nebotičniku v mestu, ki je tarča napadov.
Dejavnosti so decentralizirale in jih preselile v druga ameriška mesta ali kar v druge države.
Kljub številnim izrazom solidarnosti poslovneži bežijo iz mesta.«
Po obvestilu Združenja bank Slovenije z dne 18. januarja (STA) me zanimajo še podrobnosti glede teh računov.
Konservativec Edmund Stoiber, prejšnji mesec nominiran za opozicijskega kandidata na jesenskih volitvah, je po vseh merilih evroskeptik.
Ne skriva naklonjenosti Berlusconiju in Haiderju.
Je ognjevit govorec, brez dvoma preprost, a je zato v ozračju pivnic zelo popularen.
Najbrž tudi zato, ker je utelešenje politika, ki mu je za »red in mir«, in to je Nemcem pač najprijetnejša glasba, četudi kriminal v državi ni pretiran problem.
Kot premier Bavarske se je večkrat obregnil ob »vmešavanje iz Bruslja«, izražal pomisleke o konceptu ustave EU, o širitvi nasploh, bil omejevalen glede priseljencev, odklonilen do evra.
To je pozneje omilil, nemara že v mislih na kanclersko službo.
Lahko v Nemčiji zmaga Stoiber?
Bo v Elizeju obstal Chirac?
Težava je, da že zdaj kritično primanjkuje dobrih Evropejcev.
Doma je moralo ostati 29 režijskih delavcev - Sindikat dvomi o legalnosti sklepov o začasnih presežkih - Poslovanje uspešnejše kot lani
Planica - Otroški smeh in veselje na snegu sta zaznamovala četrtkovo srečanje Mi na tromeji, ki so se ga udeležili varovanci vrtcev iz Ljubljane, Arnoldsteina v Avstriji in Trbiža v Italiji in njihovi vzgojitelji.
Več kot 150 malih gostov iz treh držav je imelo priložnost spoznati in uživati v igri z vrstniki, ki živijo onstran meje.
Srečanje sodi v okvir programa Comenius, ki ga delno financira Phare.
Njegov namen je tudi med otoki krepiti razumevanje in odprtost za tuje jezike, spoznavanje vrtcev v sosednjih državah, multikulturalnosti in navad v sosednjih državah.
Iz Ljubljane se ga je udeležilo 90 otrok iz vodmatske enote Vrtca Ljubljana Center.
Otroci so v dolini skakalnic zapeli pozdravno pesem v treh jezikih, nato pa se v tekmovalnem duhu posvetili igram na snegu.
»V Sloveniji prevladuje mačehovski odnos do domače soli.
Popravili ga bomo tako, da bodo soline v ponos državi,« je na včerajšnji tiskovni konferenci povedal Anton Majzelj, direktor Mobitela, novega lastnika podjetja Soline, Proizvodnja soli, d. o. o.
Tako je, denimo, ljubljanska zasebna detektivska agencija Detektiv (vodi jo Nikola Prokšelj) pred dvema letoma na dokaj čuden način dobila seznam potnikov na poletu Adrie Airways, ki naj bi služil Geoplinovi disciplinski službi v postopku proti eni od njihovih delavk.
Gonja proti njej, zdaj je že v pokoju, se je menda začela zato, ker si je skupaj še z eno od zaposlenih drznila vtakniti »nos« v lastninjenje omenjenega podjetja.
Njegovo vodstvo je zato najelo njim očitno lojalnega zasebnega detektiva, ki naj bi z zasledovanjem in tudi z nezakonito pridobljenimi informacijami pomagal vodstvu Geoplina, da bi se lahko znebilo ženske, ki je menda vedela preveč.
Zadobje nad Gorenjo vasjo - Med razrezovanjem hlodovine na žagi v Zadobju se je včeraj po 13. uri zgodila delovna nesreča, po kateri je med prevozom v zdravstveni dom umrl domačin, 64-letni Janez K., doma v občini Gorenja vas - Poljane.
Pomagal je pri razrezu hlodovine, nehote naj bi se je preveč približal rezilu, ki ga je potegnilo in povleklo k stroju.
Rimske Toplice - V hudi prometni nesreči se je v četrtek zjutraj huje ranil 64-letni pešec A. V. Zbil ga je 31-letni voznik osebnega avtomobila M. K., ki je pripeljal s smeri Globokega in pešca spregledal.
Infond zlat lahko poveča delež v Večeru le, če zmanjša delež v Radio-Tedniku Ptuj
Infond zlat ima poleg tretjinskega deleža v Večeru in 30-odstotnega deleža v Radio-Tedniku Ptuj še 24,5-odstotni delež v Primorskih novicah in nekaj več kot dva odstotka delnic v Delu ter Delo revijah.
Sklad se bo tako moral kot drugi lastniki medijev v vsakem primeru uskladiti z zakonom o medijih.
Za to ima 18 mesecev časa od uveljavitve zakona oziroma do 26. novembra letos.
Ljubljana - Z znižanjem depozitnih obrestnih mer so se banke odzvale na spremembe denarnega trga, ki ga je v zadnjih treh mesecih zaznamovala močna ponudba kratkoročnega denarja.
Upadle so tudi posojilne obrestne mere, pravijo poznavalci.
Zniževanje obresti se bo v naslednjih mesecih nadaljevalo, nižje obresti pa utegnejo vplivati tudi na to, da bodo banke prej opustile tom in se odločile za obrestni nominalizem.
Prijave na natečaj Kdo bo osvojil TriGlav? zbirajo do petka, 8. februarja, na naslovu Nika Records - »Kdo bo osvojil TriGlav?«, Šmartinska 152/6, 1000 Ljubljana .
1874 Rodil se je slovenski kipar Franc Berneker (umrl leta 1932).
1882 Rodil se je britanski pisatelj irskega rodu James Joyce (umrl leta 1941), eden izmed utemeljiteljev modernega romana (Ulikses).
Stockholm - Med slovenskimi rokometaši na evropskem prvenstvu je črta med složnostjo in malodušjem zelo tanka.
Porazna tekma proti Franciji je odpihnila udarno geslo »zdaj, ko vsi stremimo k istemu cilju, smo postali pravi kolektiv«, ki se je pojavilo po obetavnih predstavah proti ZRJ in Nemčiji.
Tisti, ki so se bili tudi proti »galskim petelinom« pripravljeni boriti do zadnje kapljice potu težko brez očitkov pogoltnejo igro drugih, ki so se vdali še pred prvim sodnikovim žvižgom.
Na drugi strani Roman Pungartnik ne sprejema nobenih izgovorov o izmučenosti, pomanjkanju zamenjav za igralce prve postave in sodniških odločitvah.
Ti v zadnjem tednu niso igrali toliko, da bi se lahko pritoževali čez utrujenost, pa proti Francozom niso pustili vtisa, da so na igrišču pustili zadnji atom moči.
»Ni vseeno ali si na koncu 11. ali 12., poleg tega pa bi nam za konec prvenstva še kako prav prišla zmaga.
Ta je možna le, če bo našim najbolj izmučenim igralcem dan počitka zadostoval za regeneracijo,« je potarnal slovenski selektor Matjaž Tominec, ki ima tako kot za dvoboj s Francijo tudi za zadnjo tekmo na voljo le 13 igralcev.
»Branka Bedekoviča bomo spet prijavili le, da bomo izpolnili kvoto 14 igralcev.
Tako odločilna pa ta tekma vendarle ni, da bi tvegal.
S Celjem PL ga to sezono čakajo še precej bolj pomembne preskušnje,« je Tominec povedal o stanju ekipe, v katero bo morda kljub poškodbi uvrstil Rolanda Pušnika.
Sicer ima Slovenija v boju za 11. mesto prednost v dobrih izkušnjah izpred leta dni, ko je na uvodni tekmi svetovnega prvenstva v Franciji z 28:24 premagala Ukrajince.
Dva solidna nastopa (Jugoslavija in Nemčija) ter dve točki (s Švico in Jugoslavijo), to je bil položaj, ki je pred tekmama s Francijo in Ukrajino slovenski reprezentanci še omogočal - ne bistveno boljše uvrstitve - a spodoben vtis.
V zvezi s Francozi kaže omeniti tudi zelo pomembno izhodišče: da so trikolori z visoko razliko naskakovali celo polfinale, naši pa - po presenetljivi zmagi Jugoslovanov nad Španci - le za mesto boljšo uvrstitev.
Za ta drugi cilj je bila potrebna zmaga, v katero pa naši igralci očitno niso verjeli.
Madžarski ekipi nista nepremagljivi
Seks v Salt Lake Cityju ne sme postati olimpijska panoga.
Skupina krščanskih aktivistov je zato pri organizacijskem odboru OI protestirala proti brezplačni distribuciji kondomov v olimpijski vasi, kjer jih na olimpijce čaka 12.000 .
Generation Life, skupina študentov in umetnikov iz Idaha, je odločno proti »gumijastim darilom«.
»Organizatorji bi to priložnost morali izkoristiti za promocijo vrednot kot sta duh enotnosti in športno tovarištvo in ne za promocijo seksa in zabave, niti varnega seksa,« meni Brandi Swindell, voditeljica organizacije.
Mož, ki je preskočil varnostno ograjo in nezakonito vstopil v olimpijsko vas, bo po razsodbi zveznega sodnika v zaporu prebil še najmanj eno noč.
Oseminštirideseletnega Iverja Goodmanaso pred sodnika Ronalda Boyca privedli z vklenjenimi rokami in nogami.
Agentom, ki so ga aretirali, je vedno znova ponavljal, da je samo ubral bližnjico do doma.
Toda pomočnik tožilca Stan Olsen ga bremeni že več podobnih prekrškov in meni, da bi bilo najbolje, če bi v zaporu ostal vse do konca OI.
Åre - Petra Haltmayr je bila veliko presenečenje treninga pred današnjim edinim šprinterskim smukom sezone v dveh vožnjah.
Nemka, ki je sicer dobila dva superveleslaloma za svetovni pokal (v novi sezoni v Lake Louisu), je bil na evropskih tekmah namreč daleč od uvrstitev med deseterice.
Na velemojstrskem turnirju B pa je prepričljivo zmagal poljski velemojster Blehm, ki je v devetih kolih zbral kar 7,5 točke.
Zadnja preizkušnja v tehničnih disciplinah je bila pred 11 dnevi v Schladmingu, v krajšem premoru pa so bili slovenski smučarji zelo aktivni.
Najprej so bili na kondicijskih pripravah v Portorožu, ta teden pa so trenirali v Kranjski Gori.
Vodja slovenske reprezentance Klemen Bergant je bil z vadbo kljub spomladanskim temperaturam zelo zadovoljen.
»Najbolj spodbudno je, da smo se otresli nekaterih poškodb ter da so se smučarji pozdravili,« je po zadnjem treningu v Kranjski Gori dejal Bergant ter dodal: »Težko je reči kaj več o veleslalomski pripravljenosti, saj je bila zadnja tekma pred slabim mesecem v Adelbodnu.
Na treningih smo imeli prižgano štoperico.
Najbolj spodbudne čase je dosegel Mitja, ki se je približal Juretu, Urošu in Jerneju.«
Krimovke danes gostujejo v Ribnici
Ljubljana - Rokometašice Krima Ete Neutro Robertsa bodo v današnjem 12. kolu 1.
DRL za ženske v Ribnici gostile (ob 17. uri) Gramiz Kočevje, drugi pari pa so: Žalec - Olimpija (19), Izola KMO-BORI - Jelovica (18), M-Degro Malizia Piran - Burja Škofije (19.30), Škocjan - Sava Kranj (20).
»Zgodba o uspehu« hrvaške surf-rock skupina Bambi Molesters je povezana tudi s Slovenijo, saj je na svojih nastopih v Ljubljani in Kopru navdušila priznane ameriške izvajalce, ki sedaj gostujejo na njihovem novem albumu.
Ko so leta 1998 uvedli nastop kultne skupine The Cramps, jih je vodja zasedbe Lux Interior razglasil za eno najboljših tovrstnih skupin.
Leto pozneje so imeli enako vlogo na koncertu R.
E.M. Poleg njih je nastopil tudi Vlado Kreslin z Malimi bogovi, zanimivo pa je, da so člani R.
E.M. na njegovo ustvarjanje opozorili Chrisa Eckmana, ki je nato z Walkaboutsi predelal Tisto črno kitaro.
Ta nastop, na katerem so se člani R.
E.M. spoprijateljili z Bambi Molesters (še isti dan, po koncertu, so bile na spletni strani R.
E.M. objavljene skupne fotografije njih in Bambi Molesters, kar do tedaj ni »uspelo« nobeni rock skupini), pa je zaznamoval njihov novi, tretji album Sonic Bullets - 13 From The Hip (Dancing Bear/Nika).
Na njem so se namreč skupini iz Siska pridružili dva člana R.
E.M., sicer član Young Fresh Fellows - ter naša nedavna gosta Chris Eckman iz The Walkabouts in Terry Lee Hale (uvedel je nedavni koncert Walkaboutsov).
Ameriški gostje so na že posnete skladbe nasneli številne inštrumente od električne kitare in orglic do t.i. tubular bells, vibrafona in klavirja.
Lee Hale pri enem komadu žvižga (!), Eckman pa je nenačrtovano odpel še pesem Dinka Tomljanovića Ice And Pinewood Trees.
Pri teh gostovanjih je treba izpostaviti dejstvo, da so glasbeniki sodelovali na lastno iniciativo, saj ni šlo za povabilo banda, ki bi si želel na albumu imeti določena imena (in bi za to tudi moral plačati), pač pa je bilo obratno.
Gostom iz ZDA se je pridružil še Eduardo »Speedo« Martinez iz zasedbe Flaming Sideburns.
Album je v hrvaških medijih požel odlične kritike ter bil razglašen za skupinin najboljši album (pred tem so posneli Dumb Loud Hollow Twang ter Intensity!) ter tudi za hrvaško ploščo leta.
Švedi, ki so po zaslugi Astrid Lindgren postali velesila v otroški literaturi, so se zmeraj čudili in jezili, da ustvarjalka Pike Nogavičke in drugih otroških junakov ni dobila Nobelove nagrade.
Internetna stran časnika Aftonbladet je po njeni smrti zbrala več kot 10.000 podpisov ljudi, ki zahtevajo, da ji to nagrado podelijo posmrt-no.
Astrid Lindgren so velikokrat omenjali kot kandidatko za Nobelovo nagrado, vendar je ostalo pri tem.
Zdaj vodi sestanke mestnega sveta njen namestnik.
Izvedelo se je, da ima županja slab spomin, odkar je pred petimi leti doživela prometno nesrečo, ki ji je delno ohromila levico.
To je pred volitvami skrivala.
Škandalov ni konca ne kraja, vmešal se je koloradski pre-iskovalni urad, denverski tisk in televizija pa dobivata na kupe zabavnega gradiva.
Georgetown se je spremenil v minimedijski cirkus, Koleen so povabili v New York v znano senzacionalistično televizijsko oddajo.
Vse to po zaslugi živahnosti, energičnosti in privlačnosti, ki za več svetlobnih milj prekaša zapeljivost povprečnega politika malega mesta.
Koleen je nadvse ponosna: »Zmeraj sem govorila, da bom poskrbela, da bo svet spoznal Georgetown.
Držala sem obljubo.«
Rim - Zaradi dobrega sodelovanja med italijansko in slovensko policijo se je v zadnjih sedmih mesecih, odkar je v Rimu na oblasti desnosredinska vlada, bistveno zmanjšalo število ilegalcev na slovensko-italijanski meji.
Tako je v petek dejal italijanski notranji minister Claudio Scajola, ko je z obrambnim ministrom Antoniom Martinom predstavljal dosedanje uspehe v boju proti nezakonitemu priseljevanju in udarne načrte za prihodnost.
»Potrojili smo število dobro opremljenih skupnih italijansko-slovenskih patrulj na meji, zato se je balkanska pot čez Slovenijo skoraj ustavila, število zajetih tujcev na meji pa se je povečalo za 114 odstotkov,« je razložil Scajola.
Odkar je na oblasti Berlusconijeva ekipa, sta povedala ministra, je učinkovitejša tudi zaščita morske meje, saj so v dobrega pol leta prijeli 79 organizatorjev prehodov čez morje in zajeli 39 plovil.
Italijani bodo varstvo morske meje prepustili vojni mornarici, da bodo na morju tako učinkoviti kot ob slovenski meji.
Policija na morju ni smela streljati, vojna mornarica pa je primerno oborožena in bo lahko, vsaj načeloma, tudi streljala.
Pomanjkanje dokazov, neusposobljenost preiskovalnih organov, policije in tožilstva, bolj ali manj nespremenjeno sodstvo s starimi, Miloševićevimi sodniki, vse to zbuja sum, da bo več kot desetletno ropanje ljudstva ostalo nekaznovano in da se takšno početje vendarle izplača.
Zadeve ne bi omenjali, če ne bi bil pred dnevi glavni urednik tednika Nin Stevan Nikšić postal prvi obsojeni novinar v t. i. demokratični Srbiji.
In to za članek, ki je bil objavljen 28. januarja 1999, torej pred napadi Nata na ZRJ.
Tedaj je Nin objavil pismo bralca z izmišljenim imenom Jan Pelagonijski, ki je o bivšem komunističnem odpadniku Milovanu Djilasu zapisal sporni stavek: »V sramoto srbskega in črnogorskega ljudstva je Djilas umrl naravne smrti.«
Sodili so mu še po še veljavnem Miloševićevem zakonu o medijih, po katerem so nekdanji oblastniki in njihovi vazali pogosto skubli neodvisne medijske hiše zaradi »neznosnih duševnih bolečin« prizadetih.
Razlika je le ta, da so tedaj sodišča v nekaj dneh po objavi sporne kritike izrekala krute kazni, tokrat pa se je vse končalo s pogojno kaznijo.
Toda poznavalci opozarjajo, da je skrajni čas za streznitev.
Sedanji režim si še ni razdelil oblasti, zato tudi ni postavil neodvisnih sodnikov, sprejel zakonov, kakršne imajo demokratične države, pa tudi med seboj še ni dokončno »razdelil« medijev, navsezadnje pa se tudi na kritiko še ni navadil.
Svet so ljudje
trani časopisne kronike so postale svojevrsten prostor za objavo tekočega dogajanja pri ukradenih vozilih.
Ne samo da ne mine dan brez prispevka o tem, koliko avtomobilov je izginilo, ponavadi je zraven še kakšna sočna zgodba o tem, kako je pločevinasti lepotec od legalnega lastnika prešel v roke nelegalnega.
Kdor se je kdaj vozil po obmejnih cestah, ve, da je veliko točk, kjer meja sicer je, a mejnega prehoda ni, naprej gredo lahko le tisti s posebnimi dovolilnicami.
Takšne »prehode« ponavadi varuje le ena stran, tako da ...
S tem nikakor ne želimo policistom naprtiti podkupljivost, a dejstvo je, da so pred kratkim ujeli združbo, katere člani so bili tudi iz policijskih vrst.
Pa ne samo obmejnih, celo Ljubljančani so se znašli vmes, pa še kdo.
Zatorej: meja je prepustna in verjetno tudi po močnejšem nadzoru, ki ga bo zahtevala pridružitev schengenskemu sporazumu, ne bo popolnoma zatesnjena.
Ko izgine avtomobil, ki je kasko zavarovan in je v polico vključen paket za zavarovanje pred tatvino, to udari po žepu tudi zavarovalnico.
Seveda oškodovanec dobi povrnjeno le tržno vrednost vozila, od katere odbijejo določen odstotek (odbitna franšiza).
Pa vendar: ko je ukraden avtomobil, ki nov stane 10 in več milijonov tolarjev, škoda zagotovo preseže pet milijonov.
V preteklosti so že bili znani primeri, ko so posamezniki poskusili urediti kasko zavarovanje s krajo za avtomobil, ki ga že nekaj časa ni bilo v Sloveniji.
Seveda bi kmalu nato pobrali premijo za ukradeno vozilo.
Na srečo se to ni zgodilo, tudi in predvsem zato, ker mora vsak zavarovanec ob sklenitvi zavarovanja avtomobil pokazati zavarovalnemu agentu.
Kaj pa menite o stikih z birokracijo in zavarovalnicami po sami kraji, kaj je bilo potrebno, da ste dobili povrnjen denar?
Morda sem imel, vsaj kar se zavarovalnic tiče, srečo, da so avtomobil enkrat že poskušali ukrasti, saj je bilo očitno, da ne gre za goljufijo, in ni bilo kakšnih posebnih sumničenj.
Seveda pa postopek na zavarovalnici traja.
V enomesečnem roku po kraji se ne zgodi praktično nič, saj očitno zbirajo dodatne podatke, potem pride do nekakšnega barantanja med lastnikom in zavarovalnico, saj je jasno, da bi želel lastnik za svoj avtomobil dobiti čimveč, zavarovalnica pa ima tudi svoje standarde za povrnitev škode.
Na koncu ugotoviš, da si z vrnjenim denarjem šele na začetku poti do enakega ali podobnega novega avtomobila, sploh če je bil ukraden že nekoliko starejši.
Moj je bil star šest let.
Predstavljamo
Dolžina je trend, gradnja daljših in luksuznih plovil obveza.
Kot da se po svetu sprehajajo le še bogataši, krog kupcev manjših čolnov pa vidno stagnira.
Dokazov ni malo.
Že bera novih modelov na zadnjih navtičnih salonih je zgovorna.
Italijanski Gobbi, denimo, vstopa v nove čase s trenutno najdaljšim in najbolj prestižnim hišnim modelom 425 SC.
oteze so mikavne.
Med podobnimi modeli precej izstopa.
Razpotegnjena bočna linija je še bolj prepojena z geni dinamičnosti kot pri drugih, manjših modelih.
Športno orientiranost odkrivata zelo položno postavljeno prednje polkrožno steklo in njegovo zlitje z bokom, kjer kraljujeta ovalni okni ter takoj za njima močno nazaj nagnjen radarski lok.
Nekako drugačna in bolj privlačna je celo ograja.
Ta se nežno dviguje od krme proti sredini kokpita, se tam spusti in hip zatem združi s prednjim delom ograje.
Slednja je ravna skoraj od začetka do konca široke in sončenju namenjene palube, ki se elegantno zaključi v majhen, a dovolj značilen račji kljun.
Vstopanje na barko prek premca je zato lažje kot običajno.
Všečen je gobbi 425 SC po pogonski plati.
V strojnici ležita dva izmed trenutno najbolj sodobnih dizlov na svetu.
Švedska agregata volvo KAD 300 s 3,6-litrsko prostornino, po šestimi valji in turbopolnilnikoma zmoreta po 210 kW (285 KM).
Za prenos moči skrbita pogonski nogi s po dvema vijakoma (duoprop), ki potisneta 7,8 tone težko lepotico do največje hitrosti približno 37 vozlov.
Zanimiva in za marsikaterega tekmeca boleča utegne biti tudi cena.
Za gobbi 425 SC, ki si ga bo mogoče v naših vodah prvič javno ogledati na letošnji portoroški Internautici, je treba brez dajatev odšteti 225.000 evrov, kar ga uvršča med najbolj konkurenčne motorne čolne odprtega tipa.
Ferruccio Lamborghini (1916-1974) je bil rojen v znamenju Bika, od tod znak tovarne.
Kmečki sin je imel dovolj bikaste energije, da si je konec druge svetovne vojne postavil tovarno kmetijske mehanizacije in traktorjev.
Zasebno se je vedno navduševal nad avtomobili in športom.
Imel je mnogo izjemnih športnih avtomobilov, tudi ferrarije.
Ko mu je na ferrariju nekaj nagajalo, se je hotel pritožiti velikemu Enzu, a ta »traktorista« sploh ni hotel sprejeti.
Iz jeze je leta 1963 nastal prvi lamborghini, 350 GTV in bil takojšen uspeh.
Bil je boljši od ferrarijev in s tem je upravičil razloge za nastanek.
Potem so se pojavljala druga bleščeča imena 12-valjnega ekskluzivnega avtomobilizma: 400 GT, islero iz leta 1968, jarama iz 1970, espada - pravi štirisedežnik - iz 1968 bi lahko postala celo najluksuznejša italijanska limuzina, če bi prodajali štirivratni prototip; revolucionarna in v tistem trenutku najhitrejša miura, countach iz leta 1974, »mali« osemvaljni urraco iz leta 1975, silhouette, jalpa; cheetah iz leta 1977 je imel osemvaljni ameriški motor kot poznejši LM001, LM002 in LM004, ki so bili luksuzni terenci.
Od leta 1989 je v proizvodnji diablo v paleti različic karoserij in motornih moči.
Po Lamborghinijevi smrti je bila usoda tovarne dokaj spremenljiva.
Leta 1987 jo je kupil Chrysler, 1993. je prišla v roke bermudskega podjetja MegaTech, od 1998. pa je last Audija.
Najslabotnejši diablo roadster ima 530 KM, štirikolesni pogon in preseže 330 km/h. Cene ne navajajo.
Ženeva - Mercedes Benz bo pod ženevske salonske luči pripeljal tudi prenovljenega CLK.
Na trgih naj bi bil konec marca.
