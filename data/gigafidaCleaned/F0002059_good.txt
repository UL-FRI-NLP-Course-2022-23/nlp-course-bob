Otvoritveno slovesnost pred mestno hišo je popestril še sprevod po ulicah starega mestnega jedra, v katerem so nastopili pustni liki in maske iz vse Slovenije.
Ker so v soboto odprli tudi velik zabaviščni prostor na desnem bregu Drave, se je tako začel najbolj razgibani, živahni in norčavi teden na Ptuju.
Poznavalci menijo, da je kurentovih oprav zdaj zagotovo že tisoč, povezani v posamezne skupine pa nastopajo ob raznih dnevih po mestu in na različnih krajih doma in po svetu, kjer sporočajo, da bodo letošnjo blago zimo pregnali z izjemno lahkoto, da pa zato ptujsko kurentovanje ne bo nič manj zanimivo.
