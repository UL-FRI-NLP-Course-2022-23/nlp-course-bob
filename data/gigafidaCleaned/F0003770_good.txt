V prihodnje bo država zagotovo potrebovala še več varčevanja.
Upajmo, da v razmerah svetovne finančne krize kakšni »stabilizacijski programi« ne bodo potrebni.
Razni »paketi«, ki bi prinesli predvsem bolj umno gospodarjenje z javnimi sredstvi (in se ne bodo toliko kot omenjeni ozirali po novih davkih), bodo morda dobrodošli, ne bodo pa dovolj.
Strokovnjaki že dolgo časa ugotavljajo, da sta za javnofinančno stabilnost, naložbe in razvoj poleg reforme državne uprave ključnega pomena reformi pokojninskega in tudi zdravstvenega sistema - ki pa sta politično delikatni in ju najodgovornejši raje prelagajo, kot pa položijo v kak »paket«.
Seznam tistih zakonov in ukrepov, ki so še po letu dni obnemogli v koalicijskih, vladnih ali parlamentarnih predalih, je kar obsežen: med njimi sta oba zakona, ki najbolj zanimata gospodarstvo, o čemer nekaj več v nadaljevanju prispevka, pa spremembe zakona o dohodnini, s katerimi bi obdavčili tudi prihodke iz neregistrirane dejavnosti.
Med ukrepi tudi ni bilo davka na posest motornih vozil, ki je bil za koalicijo politično preveč nepopularen.
Država je bila uspešnejša pri pridobivanju prihodkov: večkrat povečala prometne davke na naftne derivate in obdavčila tobačne izdelke, uvedla je nov davek na bilančno vsoto bank, povečale so se razne takse itd.
Povečali so se tudi prilivi države iz dobičkov javnih podjetij.
Če bi bilo za vse odločilno samo razpoloženje v vladi oziroma koaliciji, bi bilo nemara še najpreprostejše.
Vlado bi pač konstruktivno vrgli (kot pred leti že Peterletovo), če bi se lahko zmenili, kdo naj vodi novo.
Če bi se ta nova ekipa morda laže in učinkoviteje lotila tudi pokojninske, davčne, finančne in še nekaterih reform, ki spadajo v kontekst negativno ocenjene slovenske zavzetosti za vstop v Unijo, bi se še splačalo poskusiti.
A če bi v tej navezi spodletelo obema, Peterletu in Janši, ki ob Jelinčiču še najjedkeje govorita o vladni neučinkovitosti pri vključevanju v Evropsko unijo, bi Unija postala še bolj oddaljen cilj, kot nam ga zdaj slikajo največji črnogledi in se tega veselijo t. i. evroskeptiki.
