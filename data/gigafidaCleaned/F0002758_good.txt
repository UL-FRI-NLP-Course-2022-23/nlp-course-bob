Humanitarni zavod VID iz Kranja je marca letos prvič predstavil svojo želvico VID, simbol prizadevanja, da se življenje otrokom, potrebnim pomoči, obrne na bolje.
Želvica se je od takrat že velikokrat postavila na noge in mnogim ponudila pomoč.
Zdaj skuša z novoletnimi darili razveseliti otroke v slovenskih rejniških družinah.
Prispevke lahko nakažete na žiro račun Humanitarnega zavoda VID, številka: 51500-603-33738, sklic na številko: 00 9798, s pripisom: »Prispevek za novoletna darila otrokom«.
En sam trenutek ne more nadomestiti vsega, kar rejniški otroci potrebujejo, vendar v Vidu verjamejo, da je še tako majhno dobro delo boljše od velike dobre namere.
