Telgate - Zoran Klemenčič s 3. mestom v 3. etapi dirke Po Lombardiji (UCI-4) sicer ni ponovil svojega največjega uspeha na tej preizkušnji, predlansk e etapne zmage, vseeno pa je cilj v Telegateju zapustil z nasmeškom - v neposrednem dvoboju je namreč ugnal šprinterskega kralja Maria Cipollinija.»Premagati Cipollinija ni mačji kašelj.
Zato sem zadovoljen, žal pa mi je napake, ki smo jo storili 400 m pred ciljem.
Šprinterski vlak, ki sta mi ga postavila Andrej Hauptman in Romans Vainsteins, v zadnji zavoj ni pripeljal po najboljši liniji.
Za sekundo smo popustili in s tem mimo spustili Ivana Quaranto, Marca Zanottija in Cipollinija.
Takoj sem se na vso moč pognal za njimi in 50 m pred koncem ujel in prehitel Cipollinija.
V šprintu sem imel veliko moči, zato bi se brez te napake zagotovo boril za zmago,« je razplet opisal Klemenčič, ki je v zaključnem boju prvič premagal slovitega »levjega kralja«.
Ljubljana - V 3. kolu končnica DP bo najbolj vroče v Slovenj Gradcu, kjer bodo rokometaši Preventa gostili Prule 67, ekipo ki je »ježke« letos izrinila z 2. mesta.
Za Korošce bo tekma proti Iztoku Pucu & co. poseben motiv, poleg tega pa v boju za 3. mesto s Trebnjem nujno potrebujejo novi točki.
Washington - Pred štartom letošnje končnice NHL je bilo največ zanimanja za dvoboj Philadelphie in Chicaga, a takšnega odmeva, kot ga je zapustil uvodni obračun Washingtona in Pittsburgha, ni bilo nikjer.
Pingvini so namreč za začetek slavili zmago v ameriški metropoli kar s 7:0!
Tu pa le ni šlo po čeških željah.
Buffalov vodilni as Dominik Hašek se je moral sprijazniti s porazom in štartom v finalu z 0:1.
Ljubljana - Košarkarice Imosa Ježice, osemkratne slovenske prvakinje, bodo morale po porazu na prvi tekmi letošnjega finala DP z ŽKK Celje kar dvakrat v štirih dneh premagati tekmice, če želijo deveti naslov.
Druga tekma finala bo danes ob 18. uri na Ježici, morebitna tretja pa v sredo v Celju.
»Po porazu smo analizirali igro in ugotovili, da smo v obrambi delale preveč napak, na drugi strani pa so Celjanke zadele skoraj vse.
Mislim, da takšne igre ne morejo ponoviti, me pa moramo bolje igrati v obrambi,« meni Sabina Felc, kapetanka Imosa Ježice.
Varovanke Željka Ciglarja bodo v Savlje prišle po vseh zapletih v zadnjem času zelo motivirane in bodo skušale osvojiti zmagovalni pokal že v Ljubljani.
Messina - Na odprtem prvenstvu Sicilije za mladino do 14. leta uspešno nastopa Andreja Klepač.
Koprčanka, ki trenira v Radencih, se je uvrstila v polfinale tako med posameznicami kot tudi v dvoje s soigralko Teo Pavić (Hrvaška).
London - Hrvaški nogometaš Davor Šuker bo po koncu sezone prost igralec, čeprav bo pri Arsenalu izpolnil šele polovico pogodbe.
Trener Wenger pravi, da bi bila škoda, da bi Hrvat še naprej životaril na robu prvega moštva.
Šuker se bo verjetno preselil k West Hamu.
