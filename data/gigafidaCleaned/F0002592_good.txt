Ljubljana - Število zapornikov v zadnjih letih narašča in številke za zdaj napovedujejo, da bo tako bržkone tudi v prihodnje.
Bomo morali zato že čez nekaj let morda razmišljati celo o gradnji novih zaporov?
Slovenski zavodi za prestajanje zaporne kazni namreč niso prazni, kot še vedno lahko slišimo v javnosti.
Ravno narobe; direktor uprave za izvrševanje kazenskih sankcij Dušan Valentinčič nam je postregel s številkami, ki dokazujejo, da so naši zapori polni, nekateri oddelki pa celo pokajo po vseh šivih.
Izračun prostorskih zmogljivosti v naših zaporih je narejen po minimalnih evropskih standardih, ki na enega zapornika v samski sobi predvidevajo devet kvadratnih metrov, v skupinski sobi pa dva kvadratna metra manj.
Po tem izračunu imamo v naših zaporih in prevzgojnem domu 1061 mest.
Na Dobu in odprtem oddelku Slovenska vas imajo tako na voljo skupaj 273 postelj, na zavodu za prestajanje kazni zapora Ljubljana (skupaj z oddelki v Novem mestu, Radovljici in na Igu) imajo 223 postelj, v Celju 94, v mariborskem zaporu, kamor spadata tudi oddelka v Murski Soboti in Rogozi, imajo prostora za 210 zapornikov, v Kopru za 108, v ženskem zaporu na Igu bi lahko prenočilo 85 žensk, v radeškem prevzgojnem domu pa 68 gojencev.
Primerjava prostorskih zmogljivosti z zasedenostjo naših zaporov pokaže, da so zgornjo mejo prostorskih zmogljivosti glede na evropske standarde presegli na Dobu, v Radovljici in Rogozi, priporniki pa so najbolj nagneteni v Ljubljani, Kopru, Novi Gorici in Celju, kjer so zaradi njihovega prevelikega števila krepko preseženi evropski standardi.
Ljubljana - Dobršen del javnosti je prepričan, da so naši zapori v primerjavi s tujimi pravzaprav hoteli in da obsojencem razen prostosti nič ne manjka.
Po drugi strani pa varuh človekovih pravic v svojih poročilih iz leta v leto ugotavlja, da so predvsem prostorske razmere v nekaterih zavodih za prestajanje zaporne kazni naravnost nevzdržne.
Dr. Marija Božikov, specialistka ginekologije in porodništva, je po pridobitvi koncesije pred šestimi leti začela delati v lastni ordinaciji.
To obdobje pa ni ostalo zaznamovano zgolj s pridobljenim zaupanjem pacientk, ampak tudi z nenehnimi papirnimi vojnami z zavodom kot plačnikom za vsako leto dogovorjenega programa.
Kot pravi njen soprog Milovan Božikov, »smo v letih 1993, 1994 in 1995 opravili za 58 tisoč točk več storitev, kot je bilo dogovorjeno s pogodbo.
To tudi pomeni, da je bilo brez plačila pregledanih 5800 pacientk oziroma je ostalo neplačanih za okoli 150 tisoč mark stroškov in dela.«
Te stroške so v ambulanti že »odpisali«; da pa bi se izognili ponavljanju tovrstne prakse, so minulo jesen zaprosili za (finančno) zeleno luč pri že napovedujočem se preseganju programa in, kot je zapisano v petkovem dopisu direktorju območne enote ZZZS: »Z vašim soglasjem smo opravili minimalno nujno delo.«
