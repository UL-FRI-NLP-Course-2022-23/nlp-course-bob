da je bistvo kazni, ki jo mi, sodniki, nalagamo, kaznovanje; kazen skuša popravljati, prevzgajati, »zdraviti«; tehnika poboljševanja potlačuje pokoro za zlo v strogem pomenu v kazni in omogoča, da se magistratje* otresejo surovega kaznovalnega posla.
V moderni pravici in pri tistih, ki jo delijo, tiči sram pred kaznovanjem, ki ne izključuje vselej vneme; ta sram nenehno narašča: v tej rani se razmnožujejo psihologi in nižji uradniki moralne ortopedije.
Prenehanje mučenj potemtakem pomeni, da izginja spektakel; a tudi prijem na telesu popušča.
Leta 1787 pravi Rush: »Ne morem si kaj, da ne bi upal, da ni daleč čas, ko bodo v zgodovini mučenj imeli rogovile**, sramotilni steber, morišče, bič in kolo za znamenja barbarstva stoletij in dežel ter z njimi dokazovali, kako malo sta razum in religija vplivala na človeškega duha.«8 In res se je Van Meenen, ko je šestdeset let pozneje v Bruslju odprl drugi kazenski kongres, spominjal svojega otroštva kot minulega obdobja: »Videl sem, da so tla posejana s kolesi, rogovilami, vislicami in sramotilnimi stebri; videl sem okostja, gnusno razpeta na kolesih.«9 Žigosanje so opustili v Angliji (1834), v Franciji (1832); v Angliji si leta 1820 niso več upali v vsem obsegu izvesti velikih mučenj izdajalcev (Thistlewooda niso razčetverili).
Le bič se je obdržal v nekaterih kazenskih sistemih (v Rusiji, v Angliji, v Prusiji).
V splošnem pa so kaznovalne prakse postale sramežljive.
Ne dotaknejo se več telesa ali vsaj kar se le da malo, pa še to le zato, da bi v njem dosegli nekaj, kar samo ni telo.
Dejali bomo: seveda so zapor, rekluzija***, prisilno delo, internacije, prepoved
bivanja, deportacija – ki so dobili v modernih kazenskih sistemih tako pomembno mesto – »fizične« kazni: v nasprotju z globo zadevajo telo, in to neposredno.
Vendar razmerje med kaznijo in telesom pri njih ni tako, kakor je bilo pri mučenjih.
V njih je telo v položaju orodja ali za posrednika: če posežemo v telo, tako da ga zapremo ali prisilimo k delu, storimo to zato, da bi posamezniku vzeli prostost, ki jo imamo hkrati za pravico in za dobrino.
Ta kaznovalnost zajema telo v sistem prisile, prikrajševanja, obveznosti in prepovedi.
Fizično trpljenje in bolečina samega telesa nista več tvorna elementa kazni.
Kazen se je iz umetnosti neznosnih občutkov spremenila v ekonomijo suspendiranih pravic.
Pravosodje mora sicer še zmeraj manipulirati s telesom sodnih podložnikov* in to telo prizadeti, toda to bo počelo od daleč, snažno, po strogih pravilih in merilo pa bo na precej bolj »vzvišen« cilj.
Zaradi te nove zadržanosti je rablja, neposrednega anatoma trpljenja, nadomestila cela vojska tehnikov: nadzorniki, zdravniki, kurati, psihiatri, psihologi, vzgojitelji; že s tem, da so pri obsojencu, pojejo pravosodju hvalo, ki jo potrebuje: zagotavljajo mu, da telo in bolečina nista zadnja cilja njegove kaznovalne akcije.
Pomislimo le na tole: danes mora zdravnik do zadnjega trenutka bdeti nad obsojenci na smrt – tako se kot agent netrpljenja postavlja ob uslužbence, katerih naloga je vzeti življenje.
Ko se približa trenutek usmrtitve, dajejo pacientom injekcije pomirjeval.
Utopija pravne sramežljivosti je tale: življenje naj bi vzeli tako, da ne bi bolelo, odvzemali naj bi vse pravice, ne da bi povzročili trpljenje, nalagali naj bi kazni brez bolečin.
Zatekanje k psihofarmakologiji in k različnim fiziološkim »sproščevalom« je – četudi je nujno začasno – neposreden nasledek te »netelesne« kaznovalnosti.
Moderni obredi smrtne kazni pričajo o tem dvojnem procesu – o izginotju spektakla in o izničenju bolečine.
Evropske zakonodaje je, vsako v njenem ritmu, nosilo isto gibanje: smrt je za vse enaka in ne sme razkazovati specifičnega znamenja zločina
* V izvirniku: justiciable; beseda ima dva pomenska odtenka: prvi pomen – podložnik – je izpeljava iz glagola justicier – deliti pravico, vladati; drugi pomen pa je biti odgovoren pred pravico.
ali družbenega položaja zločinca; ta smrt traja le trenutek in tega trenutka ne more nobena zagrizenost pomnoževati pred smrtjo ali ga nadaljevati še na truplu, ta usmrtitev bolj zadeva življenje kakor telo.
Ni več tistih dolgih procesov, v katerih so smrt hkrati zavlačevali s pretehtanimi prekinitvami in jo pomnoževali z vrsto zaporednih napadov.
Ni več tistih kombinacij, ki so jih uprizarjali, ko so ubijali regicide*, ali kombinacij, o katerih je na začetku XVIII. stoletja sanjaril avtor dela Hanging not Punishement enough10 in ki bi omogočale, da bi obsojenca najprej polomili na kolesu, nato bi ga bičali do omedlevice, nato bi ga obesili z verigami in ga naposled pustili počasi umreti od lakote.
Ni več muk, v katerih so obsojenca vlekli na mreži (da se mu glava ne bi razbila na tlaku), mu razparali trebuh, mu na hitro iztrgali drobovje, da bi lahko še na svoje oči videl, kako so ga vrgli v ogenj; v katerih so ga nazadnje obglavili, njegovo telo pa razčetverili.11 Skrčenje teh »tisočerih smrti« na golo usmrtitev opredeljuje celo novo moralo, ki pripada kaznovalnemu dejanju.
Že leta 1760 so v Angliji preskusili (to je bilo ob usmrtitvi lorda Ferrerja) napravo za obešanje (podstavek, ki se spodmakne spod obsojenčevih nog, naj bi preprečil počasno agonijo in pretepanje med žrtvijo in rabljem).
Izpopolnili in dokončno sprejeli pa so jo leta 1783, tistega leta, ko so odpravili tradicionalni sprevod od Newgata do Tyburna in ko so izrabili obnovo zapora po Gordon Riots** ter postavili morišče kar v Newgatu.12 Sloviti 3. člen francoskega zakonika iz leta 1791 – »slehernemu obsojencu
Zato moramo kaznovanje jemati kot kompleksno družbeno funkcijo.
Izraz je uporabil Olyffe, An Essay to prevent capital crimes, 1731. * V izvirniku: patient; izraz se je s pravosodno reformo umaknil iz kazenskega prava, ohranil pa se je, denimo, v bolnišnicah, ki so bile nekdaj del kaznovalnega sistema. ** V izvirniku: mémoire, koncept, ki po Mauriceu Halbwachsu označuje strukturo, v kateri se razporejajo spomini.
Začuda pa se to prepletanje obeh obredov prek telesa nadaljuje še potem, ko je dokaz podan in je obsodba izrečena, v sami izvršitvi kazni.
In obsojenčevo telo je vnovič glavna sestavina v ceremonialu javne kazni.
Na krivcu je, da naj o belem dnevu nosi svojo obsodbo in resnico zločina, ki ga je storil.
še dalo razbrati nekaj preskušnje in nekaj božje sodbe.
V spopadu z obsojencem je bil rabelj nekoliko kraljev borilec.
A borilec, ki ga ni bilo mogoče priznati in ki so ga zatajevali: izročilo je, kakor se zdi, zahtevalo, da pisnih navodil za rablja, ki so jih zapečatili, ne polože na mizo, temveč da jih vržejo na tla.
Poznamo vse prepovedi, ki so obdajale to »zelo potrebno službo«, ki pa je bila kljub temu »proti naravi«.61 Rabelj je sicer v določenem pomenu bil kraljev meč, hkrati pa si je z nasprotnikom delil sramoto.
Suverena moč, ki mu je izrecno ukazovala, naj ubija, in ki je prek njega kaznovala, v njem ni bila navzoča; ni se istovetila z njegovo zagrizenostjo.
In prav nikoli se ni prikazala z več blišča kakor prav tedaj, ko je s pomilostitvenim pismom ustavila rabljevo početje.
Ker je med razsodbo in usmrtitvijo po navadi preteklo le malo časa (velikokrat le nekaj ur), je pomilostitev v splošnem posegla vmes prav zadnji hip.
Nedvomno pa je bila ceremonija zaradi počasnega dogajanja prirejena tako, da je bil v njej prostor še za tako možnost.62 Obsojenci so upali, da jih bo doletela, in da bi zadeva trajala čim dlje, so se še ob vznožju morišča pretvarjali, da morajo nekaj razkriti.
Ko je ljudstvo želelo pomilostitev, je skušalo odložiti zadnji trenutek, prežalo na sla s pismom, zapečatenim z zelenim voskom, in – če je bilo potrebno – ustvarjalo občutek, da prihaja (to se je zgodilo v trenutku, ko so usmrčevali obsojence zaradi vstaje v zvezi z ugrabitvijo otrok, 3. avgusta 1750).
Suveren v usmrtitvi ni navzoč le kot moč, ki maščuje zakon, temveč tudi kot sila, ki lahko ustavi tako zakon kakor maščevanje.
Le on sam odloča o tem, ali bo opral žalitve, ki so mu jih prizadejali; svojim
68 Chronique de Paris poroča, da so se ljudje pritoževali, ko so prvič uporabili giljotino, češ da nič ne vidijo, in prepevali »Dajte nam naše vislice« (cf. J. Laurence, A History of Capital Punishment, 1432, str. 71 in nasl.). * V izvirniku: »depuis l‘heure de prime, jusqu'à celle de mort«.
Prizor je bil 1737.
P Chaunu, Annales de Normandie, 1962, str. 236 in 1966, str. 107–108. . * V izvirniku: les commis de la Ferme – gre za izterjevalce, ki so delovali na področju »cinq grosses fermes«, to se pravi, provinc, ki so leta 1664 sprejele Colbertovo pristojbino.
Avtor pokaže, da so bili v deželi Auge tik pred revolucijo nasilni zločini štirikrat redkejši, kakor so bili na koncu vladavine Ludvika XIV.
Na splošno tudi dela o kriminaliteti v Normandiji, ki jih vodi Pierre Chaunu, kažejo to naraščanje goljufij na rovaš nasilja.
druge lahko kazni učinkujejo le, če se končajo.
Konstituantniki so sprejeli tole analizo: Zakonik iz leta 1791 je predvideval smrt za izdajalce in morilce; vse druge kazni pa morajo biti časovne (največ dvajset let).
Predvsem pa mora biti vloga dolžine kazni integrirana v ekonomijo kazni.
Mučenje bi utegnilo zaradi nasilnosti imeti tale rezultat: čim hujši je bil zločin, tem krajša je bila kazen.
Dolžina kazni je kajpada intervenirala v starem kazenskem sistemu: dnevi ob stebru, leta pregnanstva, ure trajajoče umiranje na kolesu.
Toda to je bil čas preskušnje, ne pa usklajene transformacije.
Zdaj pa mora dolžina omogočiti samo delovanje kazni: »Dolga vrsta neprijetnih prikrajšanj, ki človeštvu prihrani strahoto tortur, krivca veliko bolj prizadene kakor minljiv trenutek bolečine ...
V očeh ljudstva, ki jim je bilo priča, nenehno obuja spomin na maščevalne zakone in ves čas oživlja zdravilen strah.«68 Čas, operator kazni.
Vendar krhka mehanika strasti ne dopušča, da jih omejujemo na enak način in ne z enako vztrajnostjo glede na to, kako se popravljajo; dobro je, če se kazen omiljuje hkrati z učinki, ki jih producira.
Seveda je lahko ustaljena, saj jo za vse na enak način določa zakon; njen notranji mehanizem pa mora biti spremenljiv.
Le Peletier je v svojem projektu za konstituanto predlagal kazni z zmanjšujočo se intenzivnostjo: obsojenec na najtežjo kazen bo preživel v temnici* le prvo fazo (z verigami na nogah in rokah, v temi, na samem, ob kruhu in vodi); lahko bo – sprva dva dni, nato tri dni v tednu – delal.
Ko bosta minili dve tretjini kazni, bo lahko prešel v režim »neprijetnosti«** (osvetljena ječa, veriga okoli pasu, samotno delo pet dni v tednu, ostala dva dneva pa skupno delo; to delo bo plačano in mu bo omogočalo, da si zboljša vsakdanjo
je treba kaznovati zločin: ne dovolite, da se vam izmuzne; pohitite z dokazovanjem in sojenjem.
Postavljajte morišča, grmade, vlecite krivce po javnih mestih, na ves glas kličite ljudstvo; tedaj boste slišali, da ploskajo ob razglašanju vaših sodb tako kakor ob razglasitvi miru in svobode; videli boste, kako bodo drli k tem strašnim predstavam kot na zmagoslavje zakonov.«73 Javno kaznovanje je ceremonija neposrednega rekordiranja.
Zakon se reformira, znova zasede mesto ob hudodelstvu, ki ga je prekršilo.
Zato pa je hudodelec ločen od družbe.
Zapusti jo.
Toda ne več v tistih dvoumnih praznovanjih iz Starega režima, ko se je ljudstvo usodno udeleževalo bodisi zločina ali usmrtitve, temveč v žalni ceremoniji.
Družba, ki je znova našla svoje zakone, je izgubila tistega izmed državljanov, ki jih je prekršil.
Javno kaznovanje mora pokazati to dvojno žalost: da je nekdo lahko prezrl zakon, da smo prisiljeni ločiti se od nekega državljana.
»Zvežite z mučenji najturobnejšo in najganljivejšo uprizoritev; naj bo za domovino ta strašni dan dan žalovanja; naj bo splošna bolečina povsod zapisana z velikimi črkami ...
Naj magistrat, odet v pogrebna oblačila, oznani ljudstvu krivdo in žalostno nujnost zakonskega maščevanja.
Naj različni prizori te tragedije zadenejo vse čute, zganejo vsa blaga in častna čustva.«74 Smisel tega žalovanja mora biti jasen vsem; sleherni element njegovega obreda mora govoriti, pripovedovati o zločinu, spominjati na zakon, pokazati, da je kazen nujna, upravičiti njeno stopnjo.
Povečati je treba število lepakov, napisov, znakov in simbolov, da bi se lahko vsakdo naučil pomenov.
Javnost kazni ne sme razširjati fizičnega učinka strahu; odpreti mora knjigo z berilom.
Le Peletier je predlagal, naj omogočijo ljudstvu, da enkrat na mesec obišče obsojence »v njihovem žalostnem bivališču: nad vrati ječe bo prebralo z velikimi črkami napisano krivčevo ime, zločin in sodbo«.75 Bexon pa si je nekaj let pozneje v naivnem in vojaškem stilu cesarskih ceremonij zamislil celo tabelo
nekako zagotavljal univerzalno delovno pedagogiko za tiste, ki so se izkazali za nepokorne.
Štiri prednosti: zmanjšalo bi se število kriminalnih pregonov, ki so za državo dragi (v Flandriji bi lahko tako prihranili več kakor 100.000 liver); lastnikom gozdov, ki so jih razdejali klateži, ne bi bilo več treba vračati davkov; oblikovala bi se množica novih delavcev, to pa bi »zaradi konkurence prispevalo k pocenitvi delovne sile«; nazadnje pa bi resničnim revežem omogočila, da brez delitve uživajo potrebno miloščino.101 Ta tako zelo koristna pedagogika bo pri lenem subjektu znova zbudila veselje do dela, ga s silo postavila v sistem interesov, v katerem bo garanje dajalo več ugodnosti kakor lenoba, okrog njega pa bo ustvarila majhno omejeno, poenostavljeno, prisiljujočo družbo, v kateri se bo jasno pokazala maksima: kdor hoče živeti, mora delati.
Obveznost dela, a tudi plačilo, ki omogoča jetniku, da si izboljša življenje med bivanjem v ječi in po njem.
»Človek, ki se sploh ne more preživljati, se mora prepustiti želji, da si življenje omogoči z delom; življenje mu omogočata red in disciplina; nekako ga prisilita, da se ga loti; nato ga spodbuja vaba zaslužka; popravile so se njegove navade, navadil se je delati, brez vznemirjenja se hrani in nekaj dobička si prihrani za odhod,« izučil se je poklica, »ki mu zagotavlja življenje brez nevarnosti.«102 Tako se rekonstruira homo œconomicus, ki izključuje uporabo vseh prekratkih kazni – onemogočile bi pridobivanje tehnik in veselja do dela, ali dokončne kazni – tedaj bi bil sleherni uk jalov.
»Šest mesecev je prekratek čas, da bi poboljšali zločince in jih usmerili v delovnega duha«; zato pa jih »dosmrtna ječa spravlja v obup; ravnodušni so do popravljanja navad in do delovnega duha; ukvarjajo se le z načrti
ta spomenica, ki je v zvezi z ustanovitvijo gentske ječe, ni bila objavljena vse do leta 1841.
Število izgonskih kazni je še poudarjalo razmerja med zločinom in klateštvom.
Leta 1771 so flandrijski Stanovi ugotovili, da so »izgonske kazni, izrečene beračem, neučinkovite, saj države druga drugi pošiljajo osebe, ki so jim doma škodljive.
Iz tega sledi, da bodo berača, ki ga tako preganjajo iz kraja v kraj, nazadnje obesili, če pa bi ga navadili na delo, sploh ne bi stopil na to slabo pot« (L. Stoobant, v: Annales de la Société d’histoire de Gand, t. III, 1898, str. 228).
sami popravili in pridobili navado delati.«105 Zato so se odločili, da postavijo dve kaznilnici, eno za moške, drugo za ženske, kjer naj bi bili osamljeni jetniki prisiljeni »k najbolj suženjskim in z nevednostjo, malomarnostjo in trdovratnostjo zločincev najbolj združljivim delom«: k hoji v kolesu, ki poganja stroj, pritrjevanju vitla, h glajenju marmorja, k tolčenju konoplje, k strganju višnjeve pražiljke, sekljanju cunj, izdelovanju vrvi in vreč.
V resnici pa so sezidali le eno tako kaznilnico, in sicer v Gloucestru, ki pa je le deloma ustrezala začetni shemi: popolna osamitev za najnevarnejše zločince; za druge pa čez dan skupno delo in ločitev ponoči.
Ta je nedvomno najbolj slaven, saj se je zdel zvezan s političnimi novostmi ameriškega sistema, pa tudi zato, ker ni tako kakor drugi takoj doživel neuspeha in ga niso opustili; nenehno so ga ponavljali in spreminjali vse do velikih razprav o kaznilniški reformi v letih po letu 1830.
Zapor v Walnut Street, ki so ga odprli leta 1790, je zaradi neposrednega vpliva kvekerskih krogov v marsičem posnemal gentski in gloucesterski model.106 Jetniki so obvezno delali v delavnicah, bili so nenehno zaposleni, zapor se je financiral s tem delom, toda zapornikom so tudi individualno plačevali, da bi zagotovili njihovo moralno in materialno vključitev v dosledni svet ekonomije; obsojenci se potemtakem »neprenehoma ukvarjajo s produktivnimi deli, kar jim omogoča, da so kos stroškom v zaporu ter da niso nedejavni in da si pripravijo nekaj sredstev za čas, ko se bo njihovo jetništvo moralo končati«.107 Življenje je potemtakem kvadriljirano z absolutno doslednim urnikom in ga nenehno nadzorujejo; sleherni trenutek dneva dobi svojo nalogo, predpisuje določeno vrsto dejavnosti ter vsebuje obveznosti in
To zamisel o aparatu za spreminjanje najdemo že pri Hanwayu v načrtu za »reformatorij«: »Ideja hospitala in ideja hudodelca sta nezdružljivi; toda poskusimo zapor spremeniti v avtentičen in učinkovit reformatorij (reformatory), namesto da bi bil šola zla, tako kakor so drugi« (Defects of police, str. 52).
jih individualno popravili;* avtonomno upravljanje te oblasti, ki se loči tako od družbenega telesa kakor od pravne oblasti v pravem pomenu besede.
Pri nastopu zapora je na delu institucionalizacija kaznovalne oblasti ali, natančneje, ali bi bila kaznovalna oblast (s strateškim ciljem, da skrči ljudske ilegalizme, ki si ga je postavila na koncu XVIII. stoletja) bolje zagotovljena, če bi se skrivala v splošni družbeni funkciji v »kaznovalnem mestu«, ali pa, če bi se umestila v prisiljevalni ustanovi, v zaprtem kraju »reformatorija«?
Vsekakor lahko rečemo, da se na koncu XVIII. stoletja znajdemo pred tremi načini za organiziranje kaznovalne oblasti.
Prvi je tisti, ki je še deloval in se opiral na staro monarhično pravo.
Druga dva se oba sklicujeta na preventivno, utilitarno in korektivno pojmovanje kaznovalne pravice, ki naj bi pripadala vsej družbi; vendar se na ravni dispozitivov, ki jih začrtujeta, zelo razlikujeta drug od drugega.
S tem, da močno shematiziramo, lahko rečemo, da je v monarhičnem pravu kazen ceremonial suverenosti; uporablja obredna znamenja maščevanja, ki jih uporablja na obsojenčevem telesu; v očeh gledalcev povzroča učinek strahu, ki je še tem bolj intenziven, ker je diskontinuirana, iregularna in vselej nad njegove lastne zakone povzdignjena telesna navzočnost suverena in njegove oblasti.
V projektu reformatorskih pravnikov je kazen procedura, ki naj rekvalificira individue kot pravne subjekte; ne uporablja znamenj, temveč znake,** kodirane skupke reprezentacij, prizor kazni pa naj bi zagotovil njihovo kar najhitrejše kroženje in njihovo kar najbolj univerzalno sprejetje.
V načrtu za karceralno ustanovo, ki nastaja, pa je kazen tehnika za prisiljevanje individuov; uporablja postopke dresiranja telesa – ne pa znakov – s sledovi, ki jih v obliki navad vtiskuje v obnašanje; zahteva pa, da se vzpostavi posebna oblast za upravljanje s kaznijo.
Telo, ki ga mučijo, duša, ki z njenimi reprezentacijami manipulirajo, telo, ki ga dresirajo: to
ves polotok Médine med Nièvro in Loaro; Wilkinson je leta 1777, da bi postavil Indretovo tovarno, s pomočjo nasutij in nasipov uredil otok na Loari; Toufait je sezidal Le Creusot v dolini Charbonnière, ki jo je preoblikoval, v samo tovarno pa je postavil delavska stanovanja); to je sprememba razsežnosti, hkrati pa še nova vrsta nadzora.
Tovarna je odkrito v sorodstvu s samostanom, trdnjavo, z zaprtim mestom; čuvaj »bo odprl vrata le ob vrnitvi delavcev, in to potem ko je zvon, ki oznanja nadaljevanje dela, že zvonil«; četrt ure pozneje nihče več ne bo imel pravice vstopiti; na koncu dneva bodo vodje delavnic vrnili ključe vratarju manufakture, ki bo tedaj spet odprl vrata.12 Gre namreč za to, da bi hkrati s koncentracijo produkcijskih sil iz njih potegnili kar največ koristi in da bi nevtralizirali nevšečnosti take koncentracije (tatvine, prekinitve dela, nemire in »rovarjenje«); da bi zavarovali materiale in orodja in obvladali delovne sile: »Red in urejenost, ki ju morajo vzdrževati, zahtevata, da so vsi delavci združeni pod isto streho, tako da lahko tisti izmed družabnikov, ki je zadolžen za vodenje manufakture, onemogoča in odpravlja zlorabe, ki bi se lahko vtihotapile med delavce, in že v načelu ustavi njihovo napredovanje.«13 2.
Vendar načelo »zapore« v disciplinskih aparatih ni ne stalno ne nujno in niti ne zadostno.
Ti aparati obdelujejo prostor precej bolj prožno in bolj pretanjeno.
Izogniti se je treba razvrščanju po skupinah; razdreti kolektivne implantacije; analizirati zmedene, masivne ali izmikajoče se mnogovrstnosti.
Disciplinski prostor teži k temu, da bi se razdelil na toliko parcel, kolikor je teles ali elementov, ki jih je treba razvrstiti.
Izničiti je treba učinke nedognanih razvrstitev, nenadzorovano izginjanje posameznikov, njihovo difuzno kroženje, njihovo neuporabno in nevarno koaguliranje; to je taktika zoper dezerterstvo, klateštvo,
Oglejmo si primer »razreda«.
V jezuitskih kolegijih so še zmerom naleteli na organizacijo, ki je bila hkrati binarna in masivna; razredi, v katerih je lahko bilo do dvesto ali tristo učencev, so bili razdeljeni na skupine po deset; sleherna izmed teh skupin je bila s svojim dekurionom* postavljena v enega izmed taborov, v rimskega ali kartažanskega; sleherni dekuriji je ustrezala dekurija na nasprotni strani.
Splošna oblika je bila oblika vojne in tekmovanja; delo, uk, razvrščanje so se dogajali v obliki boja, prek soočanja dveh vojska; prispevek slehernega učenca se je uvrščal v ta splošni dvoboj; zagotavljal je zmago ali poraz enega izmed taborov; slehernemu učencu so določili mesto, ki je ustrezalo njegovi funkciji in njegovi bojevniški vrednosti v unitarni skupini njegove dekurije.17 Sicer pa lahko pripomnimo, da je ta rimska komedija omogočala, da so s tekmovalnimi binarnimi vajami povezali prostorsko dispozicijo, ki jo je navdihnila legija, z vrsto, hierarhijo in piramidnim nadzorom.
Ne smemo pozabiti, da je v času razsvetljenstva rimski zgled nasploh igral dvojno vlogo: za njegovim republikanskim obličjem je bila sama institucija svobode; za njegovim vojaškim obličjem pa je bila idealna shema discipline.
Rim XVIII. stoletja in revolucije je Rim senata, a tudi Rim legije; Rim foruma, a tudi Rim vojaških taborov.
Vse do cesarstva je rimska referenca dvoumno nosila pravni ideal državljanstva in tehniko disciplinskih postopkov.
Vsekakor pa je v antični fabuli, ki je ves čas delovala v jezuitskih kolegijih, tisto, kar je bilo dosledno disciplinsko, prevladovalo nad merjenjem sil in posnemanjem vojne.
Polagoma – zlasti pa po letu 1762 – se šolski prostor razgrne; razred postane homogen, sestavljen je le še iz individualnih elementov, ki se pod učiteljevim pogledom razvrščajo drug ob drugem.
V XVIII. stoletju začne »stopnja« v šolskem redu opredeljevati veliko obliko razvrščanja posameznikov: vrste učencev v razredu, na hodnikih, na dvoriščih; stopnja, ki jo pripisujejo vsakomur zaradi sleherne
bi se največja hitrost pridružila največji učinkovitosti.
To je bila prav tista tehnika, ki so jo uveljavili v slovitih pravilnikih pruske pehote in ki jih je po zmagah Friderika II.32 posnemala vsa Evropa: čim bolj razstavljamo čas, čim bolj množimo njegove poddelitve, tem bolje ga razčlenjujemo in razgrinjamo njegove notranje elemente pred pogledom, ki jih nadzoruje, tem bolj lahko pospešimo operacijo ali pa jo vsaj uredimo v skladu z najprimernejšo hitrostjo; odtod ta reglementacija akcijskega časa, ki je bila tako pomembna v vojski in ki je morala biti pomembna zaradi sleherne tehnologije človeške dejavnosti: pruski pravilnik iz leta 1743 je predvideval 6 stopenj za postavljanje puške k nogi, 4 za to, da jo iztegnejo, 13 za oprtanje obrnjene puške na rame itn.
Tudi vzajemna šola je, z drugimi sredstvi, disponirana kot naprava za intenzificiranje uporabe časa; njena organizacija je omogočala, da so preobrnili linearni in zaporedni značaj učiteljevega učenja: urejala je kontrapunkt operacij, ki so jih v enem trenutku izvrševale različne skupine učencev pod vodstvom vaditeljev in pomočnikov, tako da je bil sleherni trenutek, ki je minil, poln mnogovrstnih, a urejenih dejavnosti; poleg tega pa je ritem, ki so ga uveljavili signali, žvižgi, ukazi, vsem vsiljeval časovne norme, ki naj bi hkrati pospeševale proces učenja in poučevale hitrost kot vrlino;33 »edini cilj teh ukazov je ... navaditi otroke, da hitro in dobro izvršujejo iste operacije, da s hitrostjo kar se le da skrajšajo čas, ki je potreben za prehod od ene operacije k drugi«.34
41 Instruction par l’exercice de l’infanterie, 14. maj 1754. * V izvirniku: anspessade: plemič, ki je služil v francoski pehoti v XVI. in XVII. stoletju; prva stopnja v vojaški hierarhiji, ki so jo leta 1762 odpravili.
Izraz ima v francoščini še dve obliki: lancespessade in ancepessade – izvira pa iz italijanskega izraza lancia spezzata: telesni stražnik, privrženec, opričnik.
je njihov tehnični zgled).
Demia je že čisto na začetku XVIII. stoletja hotel, naj se učenje branja razdeli na sedem ravni: prvo za tiste, ki se šele učijo črk, drugo za tiste, ki se učijo črkovati, tretjo za tiste, ki se učijo povezovati zloge in iz njih delati besede, četrto za tiste, ki latinščino berejo po stavkih ali od ločila do ločila, peto za tiste, ki začenjajo brati francoščino, šesto za tiste, ki so že bolj vešči branja, sedmo pa za tiste, ki berejo rokopise.
Če pa bi bilo veliko učencev, bi morali vpeljati še več poddelitev; prvi razred bi moral vsebovati štiri pasove: enega za tiste, ki se učijo »preprostih črk«, drugega za tiste, ki se učijo mešanih črk, tretjega za tiste, ki se uče okrajšane črke (â, ê ...); pa še enega za tiste, ki se uče dvojnih črk (ff, ss, tt, st).
Drugi razred naj bi se delil na tri pasove: za tiste, ki »vsako črko povedo na glas, preden črkujejo zlog D. O., DO«; za tiste, »ki črkujejo najtežje zloge, kakršni so bant, brand, spinx« itn.
43 Sleherni postanek v kombinatoriki elementov se mora uvrstiti v veliko časovno serijo, ki je hkrati naravno gibanje duha in kod za vzgojne procedure.
Če zaporedne dejavnosti postavimo v »serijo«, to omogoči, da oblast izvede celo investiranje trajanja: možnost za podrobno kontrolo in punktualno poseganje (za diferenciacijo, popravljanje, kaznovanje, odstranjevanje) v vsakem hipu; možnost za karakteriziranje, potemtakem za uporabljanje posameznikov glede na raven, ki jo dosegajo v serijah, po katerih se premikajo; lahko kumulira čas in dejavnost, potem pa ju totalizirana in uporabna spet najde v končnem rezultatu, ki je končna sposobnost individua.
Kopičijo razpršeni čas in se z njim okoriščajo ter še naprej obvladujejo trajanje, ki uhaja.
Oblast se neposredno pripne na čas; zagotavlja njegovo kontrolo in zagotavlja uporabo.
Disciplinski postopki povzročajo, da se prikaže linearen čas, katerega trenutki se integrirajo drug z drugim in ki se usmerja h končni in stalni točki.
Spomniti pa se moramo, da so kontrolne administrativne in ekonomske tehnike prav tisti trenutek povzročile, da se je prikazal družbeni čas serijske, usmerjene in kumulativne vrste: odkritje evolucije v terminih »progresa«.
Disciplinske tehnike pa so povzročile, da so prišle na
začne.
Tistega, ki bere, bo ustavil tako, da bo udaril na signal ...
Če bo hotel dati tistemu, ki bere, znamenje, naj ponovi, ker je slabo izgovoril črko, zlog ali besedo, bo udaril dvakrat zaporedoma, in to s kratkim presledkom.
Če potem, ko bo že ponavljal, ne bo začel z besedo, ki jo je bil slabo izgovoril, ker jih je po njej prebral še nekaj, bo učitelj udaril trikrat zaporedoma in mu tako dal znamenje, naj se vrne še za nekaj besed; to znamenje pa bo dajal še naprej, dokler učenec ne bo prišel do zloga ali besede, ki jo je bil slabo povedal.«56 Vzajemna šola bo še presegla to nadzorovanje obnašanja s sistemom signalov, na katere je treba reagirati v trenutku.
Celo besedni ukazi morajo učinkovati kot elementi signalizacije: »Pojdite v klopi.
Ob besedi pojdite otroci glasno položijo desnico na mizo, hkrati pa potisnejo nogo v klop; ob besedah v klopi dajo v klop drugo nogo in sedejo za tablice ...
Primite tablice; ob besedi primite ponesejo otroci desnico k vrvici, ki rabi za obešanje tablice na žebelj, ki je pred njimi, z levico pa primejo tablico na sredi; ob besedi tablice jo snamejo in polože na mizo.«57 Če povzamemo, lahko rečemo, da disciplina iz teles, ki jih nadzoruje, izdeluje štiri vrste individualnosti ali, prej, individualnost, ki je obdarjena s štirimi značilnostmi: je celična (zaradi načina prostorske razporeditve), je organična (zaradi kodiranja dejavnosti), je genetična (zaradi kumuliranja časa), je kombinatorna (zaradi sestavljanja sil).
Da bi to dosegla, uporablja štiri velike tehnike: konstruira tabele; predpisuje manevre; nalaga vaje; nazadnje pa še ureja »taktike«, da si zagotovi kombinacijo sil.
Taktika, umetnost, ki z lokaliziranimi telesi, kodiranimi dejavnostmi in privzgojenimi spretnostmi konstruira aparate, ki s pretehtano kombinacijo različnih sil povečujejo njihove produkte, je nedvomno najvišja oblika disciplinske prakse.
Cf. R. R. Tronchot, L’enseignement mutuel en France, daktilografirana teza, I; preračunal je, da so učenci morali prejeti več kakor 200 povelj na dan (ne da bi šteli še izjemne ukaze); zgolj dopoldne 26 povelj z glasom, 23 z znamenji, 37 z zvoncem in 24 s piščalko, to se pravi, pisk ali zvonjenje vsako 3. minuto.
* V izvirniku: bon dressement; izraz pomeni ravnanje, vzravnavanje, postavljanje pokonci.
Ulica kompanije je široka 51 čevljev ...
Vsi šotori so dva čevlja drug od drugega.
Šotori podrejenih so nasproti uličic njihovih kompanij.
Drog na zadnji strani je 8 čevljev od zadnjega šotora vojakov, vrata pa so obrnjena proti šotoru kapetanov ...* Šotori kapetanov so postavljeni nasproti uličicam njihovih kompanij.
Vrata so obrnjena proti samim kompanijam.«62 Tabor je diagram oblasti, ki deluje s pomočjo splošne preglednosti.
Še dolgo bomo v urbanizmu, v zidavi delavskih mest, bolnišnic, azilov, zaporov, vzgajališč zmeraj znova našli ta zgled tabora ali vsaj načelo, na katerem temelji: prostorsko škatličenje** hierarhiziranih nadziranj.
Načelo »inkastriranja«.*** Tabor je bil za neslavno umetnost nadziranj tisto, kar je bila za veliko optično znanost camera obscura.
Tedaj se razvije cela problematika: problematika arhitekture, ki ni postavljena zgolj zato, da bi jo videli (razkošje palač), ali zato, da omogoči nadzorovanje zunanjega prostora (geometrija utrdb), temveč zato, da omogoči notranjo, razčlenjeno in podrobno kontrolo – da naredi vidne tiste, ki so v njej; splošneje, gre za problematiko arhitekture, ki bi bila operator pri preoblikovanju individuov: da bi učinkovala na tiste, ki jim daje zatočišče, omogočala oprijem na njihovem obnašanju, speljala do njih učinke oblasti, jih izročala spoznavanju, jih spreminjala.
Zaradi kamnov lahko postanejo ljudje krotki in spoznavni.
Staro preprosto shemo zapiranja in zapore – debelega zidu in trdnih vrat, ki onemogočajo prihajanje in odhajanje – začenja nadomeščati preračunavanje odprtin, polnin in praznin, prehodov in presojnosti.
Tako se bolnišnična stavba polagoma organizira kot orodje zdravstvene
dejavnosti: omogočiti mora dobro opazovanje bolnikov, to se pravi boljšo prilagoditev nege; oblika stavb mora s skrbnim ločevanjem bolnikov onemogočati okužbe; prezračevanje in zrak, ki ga napeljujejo v kroženje okrog sleherne postelje, pa morata preprečiti, da bi škodljivi hlapi ostajali okrog pacienta, razkrajali njegove sokove in s svojimi neposrednimi učinki krepili bolezen.
Bolnišnica – tista, ki jo hočejo urediti v drugi polovici stoletja in za katero so izdelali toliko načrtov po požaru v Hotel-Dieu* – ni več preprosto streha, ki daje zavetje bedi in bližnji smrti; v sami svoji materialnosti je zdravilen pripomoček.
Kakor mora biti šolsko poslopje pripomoček za urjenje.
Pâris-Duverney je na Vojaški šoli** zasnoval pedagoški stroj vse do najneznatnejših podrobnosti, ki jih je vsilil Gabrielu.
To so štirje razlogi za ustvarjanje neprepustnih pregrad med individui, tudi za predrtine za nenehno nadzorovanje.
Samo poslopje šole je moralo biti nadzorovalna naprava; sobe so bile razvrščene vzdolž hodnika kot vrsta majhnih celic; med njimi pa je bilo v pravilnih presledkih častniško stanovanje, tako da je »sleherna deseterica učencev imela na desni in levi častnika«; učenci so bili tam zaprti vso noč; Pâris pa je vztrajal, da zasteklijo »v sleherni sobi pregrado proti hodniku od višine prsi do dveh čevljev pod stropom.
Ob tem, da je pogled na ta okna lahko le prijeten, si drznemo reči, da je tudi koristen v več ozirih, da ne govorimo o disciplinskih razlogih, ki bi lahko odložili tako dispozicijo.«63 V jedilnicah je stal »nekoliko vzdignjen oder, na katerega so postavili mize študijskih nadzornikov, da bi ti lahko videli vsa omizja učencev svojih divizij med obrokom«; stranišča pa so imela polovična vrata, da je lahko nadzornik, ki je
veliki zunanji aparat, za katerega se je zdelo, da ga skromno ali ironično posnema.
Pravno-antropološko delovanje, ki ga kaže vsa zgodovina moderne kaznovalnosti, ne izvira iz skladnosti znanosti o človeku s kriminalnim pravosodjem in iz zahtev, ki pripadajo tej novi racionalnosti ali humanizmu, ki naj bi ga prinašala s seboj; izoblikovalo se je prav v tej disciplinski tehniki, ki je omogočila delovanje novih mehanizmov normalizacijske sankcije.
Skozi discipline se prikazuje oblast Norme.
Denimo raje, da se je ta oblast po XVIII. stoletju pridružila drugim oblastem in jih prisilila k novim razmejitvam; oblasti Zakona, oblasti Besede in Teksta, oblasti Izročila.
Normalno se je v izobraževanju uveljavilo kot načelo prisile z vzpostavitvijo standardizirane vzgoje in ustanovitvijo normalk*; vzpostavilo se je v prizadevanju, da bi organizirali medicinski korpus in bolnišnično uokvirjanje nacije, ki bi bile zmožne uveljaviti splošne zdravstvene norme; vzpostavilo se je v regulariziranju industrijskih postopkov in produktov.78 Tako postaneta nadziranje in z njim normaliziranje eden izmed velikih oblastnih instrumentov na koncu klasične dobe.
Znamenja, ki so izražala statuse, privilegije in pripadnosti, postopoma nadomeščajo s celim sistemom stopenj normalnosti ali jim ga vsaj dodajajo; te stopnje so znaki pripadnosti homogenemu družbenemu telesu, ki pa imajo sami na sebi vlogo klasificiranja, hierarhiziranja in distribuiranja stopenj.
Normalizacijska oblast v določenem pomenu prisiljuje k homogenosti; hkrati pa individualizira, ko omogoča merjenje odmikov, določanje ravni, ugotavljanje posebnosti in koristno uporabo razlik, s tem da jih prilagaja drugo drugi.
Oblast norme seveda brez težav deluje v sistemu formalne enakosti, saj v homogenost, ki je pravilo, kot koristno nujnost in hkrati kot rezultat merjenja uvaja vse, kar je degradiranega v individualnih razlikah.
Inšpekcija nenehno deluje.
Pogled je povsod buden: »precejšen korpus milice, ki mu poveljujejo dobri častniki in poštenjaki«, gardni korpusi ob vratih, v mestni hiši in v vseh četrteh, da bi ljudstvo nemudoma ubogalo, oblast magistratov pa bi postala bolj absolutna, »pa tudi zato, da nadzorujejo vse nerede, tatvine in plenjenja«.
Pri vratih so nadzorne postojanke, na koncu vsake ulice straže.
Intendant vsak dan obišče četrt, za katero je zadolžen, poizve, ali mestni zastopniki izpolnjujejo naloge, ali se prebivalci pritožujejo čeznje; »nadzorujejo njihova dejanja«.
Mestni zastopnik prav tako vse dni preživi v ulici, za katero je odgovoren; ustavlja se pred sleherno hišo, vse prebivalce pokliče k oknom (tistim, ki stanujejo na dvoriščni strani, določijo okno na ulico, pri katerem se ne sme pokazati nihče drug); vsakogar pokliče po imenu, poizve o stanju vseh po vrsti – »nato so prebivalci prisiljeni povedati resnico, sicer jih kaznujejo s smrtjo«; če se kdo ne pokaže pri oknu, mora mestni zastopnik vprašati po vzrokih: »Tako bo zlahka odkril, ali ljudje prikrivajo mrtve ali bolne.«
Ko je vsakdo zaprt v svojo kletko, ko je vsak pri svojem oknu in odgovarja na svoje ime ter se pokaže, ko od njega to zahtevajo, je to velik pregled živih in mrtvih.
To nadziranje se opira na sistem permanentnega registriranja: poročila mestnih zastopnikov intendantom, intendantov občinskim uradnikom ali županu.
Na začetku »zapore« drugemu za drugim določijo vlogo vsem prebivalcem, ki so navzoči v mestu; na seznam vnesejo »ime, starost, spol, ne glede na stan«: en izvod je za četrtnega intendanta, drugi za urad mestne hiše, tretji za to, da lahko mestni zastopnik opravlja svoje vsakdanje klicanje.
Vse, kar opazijo med obiski – mrtve, bolezni, pritožbe, nepravilnosti – zapišejo in prenesejo intendantom ali magistratom.
Ti skrbe predvsem za zdravstveno nego; pred tem so določili odgovornega zdravnika; noben drug zdravnik ne sme zdraviti, noben lekarnar pripravljati zdravil, noben spovednik obiskati bolnika, ne da bi od njega dobil napisano potrdilo, »da bi preprečili skrivanje in zdravljenje kužnih bolnikov brez vednosti magistratov«.
Registriranje patološkega mora biti stalno in centralizirano.
Odnos vsakogar do njegove bolezni in smrti poteka prek oblastnih instanc, prek registriranja, ki ga opravljajo, prek odločitev, ki jih sprejemajo.
pripadlo, da je za prostor izključitve, katerega simbolični prebivalec je gobavec (berači, klateži, norci, nasilneži pa so bili dejansko prebivalstvo), uporabilo oblastno tehniko, ki sodi k disciplinskemu kvadriljiranju.
Disciplinska oblast je od začetka XIX. stoletja redno izvrševala tele operacije: obravnavala je »gobavce« kot »kužne«, projicirala podrobno razrezavo discipline na zmedeni prostor interniranja, ga obdelovala z metodami analitičnega razvrščanja, individualizirala izključence, hkrati pa uporabljala individualizirajoče postopke za zaznamovanje izključitev: psihiatrični azil, kaznilnica, poboljševalnica, ustanova za nadzorovano vzgojo, deloma pa še bolnišnice; nasploh pa vse instance za individualno kontrolo delujejo na dvojen način: z binarno delitvijo in z zaznamovanjem (nor – nenor; nevaren – neškodljiv; normalen – nenormalen) ter s prisilnim delovanjem, z diferencialno razdelitvijo (kaj nekdo je, kje mora biti, kaj je zanj značilno, kako ga prepoznamo, kako naj ga individualno nenehno nadzorujemo itn.).
Na eni strani »kužijo« gobavce, izključenim vsilijo taktiko individualizirajočih disciplin, na drugi strani pa univerzalnost disciplinskih kontrol omogoča, da opazijo, kdo je »gobav«, in uporabijo zoper njega dualistične mehanizme izključitve.
Nenehna delitev na normalno in nenormalno, ki ji je izpostavljen sleherni individuum, privede do nas binarno zaznamovanje in izgon gobavcev, tako da ju uporabi pri docela drugih predmetih; že to, da obstaja cel skupek tehnik in institucij, katerih naloga je meriti, kontrolirati in popravljati nenormalne, omogoča, da delujejo disciplinski dispozitivi, ki jih je priklical strah pred kugo.
Vsi oblastni mehanizmi, ki se še danes razvrščajo okrog nenormalnega zato, da bi ga zaznamovali in ga spremenili, sestavljajo ti dve obliki, ki sta daljni izvir teh tehnik in institucij.
Potemtakem imamo dve podobi discipline.
Na enem koncu je disciplina-blocus, zaprta ustanova, postavljena na obrobje in vsa usmerjena k negativnim funkcijam: zaustaviti zlo, pretrgati komunikacije, suspendirati čas.
Na drugem koncu pa imamo s panoptizmom disciplino-mehanizem: funkcionalni dispozitiv, ki naj izboljša izvrševanje oblasti, tako da ga naredi hitrejše, lažje, bolj učinkovito; načrt subtilnih prisil za prihodnjo družbo.
Gibanje, ki teče od enega projekta k drugemu, od sheme izjemne discipline k shemi posplošenega nadzorovanja, temelji na zgodovinski spremembi: na progresivnem širjenju disciplinskih dispozitivov skozi XVII. in XVIII. stoletje, na njihovi množitvi skoz vse družbeno telo, na oblikovanju tega, kar bi lahko v grobem 229
Citira ga A. Léon, La Révolution française et l’éducation technique, 1968, str. 106.
N. T. Des Essarts, Dictionnaire universel de police, 1787, str. 344, 528. Le Maire v spomenici, ki jo je napisal na Sartinovo zahtevo, da bi odgovoril na šestnajst vprašanj Jožefa II. o pariški policiji.
To spomenico je objavil Gazier leta 1879.
da so oblastni učinki segli do najdrobnejših in najoddaljenejših elementov.
Zagotavlja infinitezimalno distri-bucijo oblastnih razmerij.
Julius je nekaj let po Benthamu tej družbi napisal rojstni list.110 Ko je govoril o panoptičnem načelu, je dejal, da v njem tiči veliko več kakor arhitekturna domiselnost: je dogodek v »zgodovini človeškega duha«.
Na videz je zgolj rešitev tehničnega problema: skoznjo pa se zarisuje nov tip družbe.
Antika je bila civilizacija spektakla.
»Kako omogočiti množici ljudi, da si ogleda majhno število predmetov«: temu problemu je ustrezala arhitektura templjev, gledališč in cirkusov.
S spektaklom so obvladovali javno življenje, intenzivnost praznovanj, čutno bližino.
V teh obredih, v katerih je tekla kri, se je družba krepila in za trenutek bila kakor enotno veliko telo.
Moderna doba postavlja nasproten problem: »Kako priskrbeti majhnemu številu ali celo enemu samemu človeku takojšen pogled v veliko množico«.
V družbi, kjer glavna elementa nista več skupnost in javno življenje, temveč na eni strani zasebni individui, na drugi pa država, se razmerja lahko urejajo le v obliki, ki je prav nasprotje spektakla: »Šele moderni čas je ob čedalje večjem vplivu države, ob njenem iz dneva v dan globljem poseganju v vse podrobnosti in vsa razmerja družbenega življenja moral zagotoviti čedalje večja jamstva in jih izpopolniti, tako da uporabljamo in k temu velikemu cilju usmerjamo zidavo in razvrstitev poslopij, namenjenih za to, da nadzorujemo veliko množico ljudi hkrati.«
Julius je tisto, kar je Bentham opisal kot tehničen program, bral kot dokončan zgodovinski proces.
Naša družba ni družba spektakla, temveč družba nadzorovanja; pod površjem podob so telesa investirana v globino; zadaj za veliko abstrakcijo menjave se dogaja natančno in konkretno dresiranje uporabnih sil; na podlagi komunikacijskih obtokov se dogaja kopičenje in centralizacija vednosti; množica znakov opredeljuje sidrišča oblasti; naš družbeni red ne krni, zatira, ne spreminja lepe celote telesa, pač pa je v njem posameznik skrbno izdelan v skladu s celo taktiko sil in teles.
Veliko manj smo grški, kakor si
produktivno učinkovitost aparatov, naraščanje te učinkovitosti in uporaba tega, kar producirajo, namesto da bi do njih prišli »z dedukcijo«.
Discipline nadomestijo staro načelo »jemanje-nasilje«, ki je vodilo ekonomijo oblasti, z načelom »blagost-produkcijaprofit«.
Razumeti jih moramo kot tehnike, ki omogočajo, da se po tem načelu uskladi mnogovrstnost ljudi s pomnoževanjem produkcijskih aparatov (s tem pa ne smemo razumeti zgolj »produkcije« v strogem pomenu besede, temveč tudi produkcijo vednosti in spretnosti v šoli, produkcijo zdravja v bolnišnicah, produkcijo uničevalne sile v vojski).
Za to usklajevalno nalogo, mora disciplina rešiti nekaj problemov, za katere stara ekonomija oblasti ni bila dovolj oborožena.
Lahko doseže, da se zmanjša »neuporabnost« množičnih pojavov: skrči tisto, kar povzroča, da je z mnogovrstnostjo veliko teže ravnati kakor z enoto; skrči tisto, kar nasprotuje uporabi slehernega izmed njenih elementov in njihove vsote; skrči vse tisto, kar bi utegnilo izničiti prednost števila; zato disciplina ustaljuje, ustavlja ali ureja gibanja, odpravlja zmešnjave, razkraja kompaktna kopičenja v negotovih tokovih, razčlenjuje pretehtane porazdelitve.
Obvladati mora tudi vse sile, ki nastanejo s samo vzpostavitvijo organizirane mnogovrstnosti, nevtralizirati mora protioblastne učinke, ki tedaj nastanejo in ki se upirajo oblasti, ki bi jim rada gospodovala: nemire, upore, spontane organizacije, zavezništva – vse, kar lahko izhaja iz vodoravnih povezav.
Zato discipline uporabljajo postopke predalčkanja in navpičnega razvrščanja, zato elemente iste ravnine kar se le da neprepustno ločujejo, zato opredeljujejo goste hierarhične mreže, skratka, zato postavljajo nasproti notranji in nasprotni sili mnogovrstnosti postopek kontinuirane in individualizirajoče piramide.
Poleg tega morajo povečati še posamezno uporabnost slehernega elementa mnogovrstnosti, in to s sredstvi, ki so najhitrejša in najcenejša, to se pravi, tako da uporabijo samo mnogovrstnost kot orodje za to povečanje: odtod izhajajo skupnostne metode, kakršne so časovni razpored, kolektivna urjenja, vaje, hkrati globalno in podrobno nadzorovanje, ki naj iz teles pridobijo kar največ časa in sil.
Discipline morajo poleg tega povečati uporabnostni učinek samih mnogovrstnosti in doseči, da postane sleherna izmed njih uporabnejša kakor zgolj 240
V prejšnjih letih velikokrat najdemo isto temo: »Namen zaporne kazni, ki jo izreka zakon, je predvsem, da popravi posameznike, to se pravi, da jih poboljša, jih z bolj ali manj dolgimi preskušnjami pripravi za to, da bodo spet zasedli svoje mesto v družbi in ga ne bodo več zlorabili. …
Najbolj zanesljivi sredstvi za poboljševanje posameznikov sta delo in izobraževanje.«
Slednje ni zgolj učenje branja in računanja, temveč si prizadevajo sprave obsojencev »z idejami reda, morale, spoštovanja sebe in drugih« (Beugnot, prefekt v Seine Inférieure, odlok Frimaire, leto X).
Med poročili, ki jih je Chaptal zahteval od generalnih svetov, jih več kakor ducat zahteva zapore, kjer lahko jetnikom nalože delo.
za rekluzijo ali za zapor, ga je sam zakonodajalec zasnoval kot nekaj, kar mora nujno spremljati ta režim.
Vendar pa to nikakor ni nujnost, ki so o njej govorili reformatorji XVIII. stoletja, ko so hoteli delo bodisi napraviti za zgled za občinstvo, bodisi za uporabno odškodnino za družbo.
V karceralnem režimu je vez med delom in kaznijo drugačna.
Več polemik, ki je do njih prišlo med restavracijo in julijsko monarhijo, pojasnjuje funkcijo, ki so jo pripisovali kazenskemu delu.
V Franciji so delo jetnikov plačevali.
Problem: če s plačilom nagrajujemo delo v zaporu, tedaj delo ni zares del kazni; jetnik pa ga lahko potemtakem odkloni.
Poleg tega je zaslužek nagrada za delavčevo spretnost, ne pa za krivčevo poboljšanje: »Najslabši subjekti so skoraj povsod najspretnejši delavci; so najbolje nagrajeni, zato pa najmanj obrzdani in so se najmanj pripravljeni kesati.«26 Razprava, ki ni nikoli docela ponehala, se je nadaljevala, in to zelo živahno v letih 1840–1845: to je čas gospodarske krize, čas delavskih nemirov, pa tudi čas, ko se je začelo kristalizirati nasprotje med delavcem in prestopnikom.27 Zoper zaporske delavnice izbruhnejo stavke: ko nekemu rokavičarju iz Chaumonta dovolijo, da organizira delavnico v Clairveauxu, delavci nasprotujejo, razglašajo, da je njihovo delo osramočeno, zasedejo manufakturo in podjetnika prisilijo, da se odpove načrtu.28 V delavskem časopisju je tudi prava tiskovna kampanja: o tem, da vlada spodbuja kazensko delo, da bi omogočila znižanje »prostih« mezd; o tem, da so nevšečnosti teh zaporskih delavnic še večje za ženske, ki jim jemljejo delo, ki jih potiskajo v prostitucijo,
torej v zapor, kjer te iste ženske, ki niso mogle več delati, ko so bile proste, potlej konkurirajo tistim, ki še imajo delo;29 o tem, da za jetnike prihranijo najbolj varna dela – »tatovi zelo vneto in na varnem opravljajo klobučarska in umetnomizarska dela«, medtem ko mora brezposeln klobučar hoditi v »človeško klavnico izdelovat svinčevo belilo za 2 franka na dan«;30 o tem, kako človekoljubje najbolj skrbijo delovne razmere jetnikov, zanemarja pa delovne razmere prostega delavca: »Prepričani smo, da bi znanost veliko hitreje kakor sicer našla sredstva, da zavaruje delavce, denimo pred nevarnostmi izhlapevanja živega srebra, če bi z njimi delali zaporniki: »Ti ubogi obsojenci!« bi dejal tisti, ki se komaj zmeni za pozlatarske delavce.
Kaj hočete, ubijati je treba ali krasti, da zbudiš sočustvovanje ali pozornost.«
Zlasti pa so pisali o tem, da bodo v zapore kmalu pošiljali berače in brezposelne ter tako obnovili stare francoske splošne hospitale* in angleške workhouses, če bo zapor postajal delavnica.31 Še zlasti po izglasovanju zakona iz leta 1844 pa so pisali peticije in pisma – eno izmed peticij je zavrnila pariška zbornica, ki se ji je »zdelo nečloveško, ker so predlagali, naj uporabijo ubijalce, morilce in tatove za dela, ki danes dajejo zaslužek nekaj tisoč delavcem«; »zbornici je Barabbas** ljubši kakor mi«;32 tiskarski delavci pošljejo ministru pismo, ko zvedo, da so v melunskem centralnem zavodu postavili tiskarno: »Odločiti se morate med zavrženci, ki jih je pravično zadel zakon, in državljani, ki v odrekanju in poštenju žrtvujejo svoje dneve tako za življenje družin kakor za bogastvo domovine.« 33
predlagal ukrepe »»pripravljalne oprostitve«, pa tudi »bolečega dodatka« ali kaznovalnega namečka, če se izkaže, da »predpisana kazen, ki so jo približno določili glede na domnevno stopnjo prestopnikove zakrknjenosti, ni bila zadostna, da bi učinkovala tako, kakor so od nje pričakovali«.
Ta dodatek ne bi smel preseči osmine kazni; pripravljalna prostost naj bi prišla v poštev po treh četrtinah kazni (Traité des diverses institutions complémentaires, str. 251 in nasl.).
Ch. Lucas pripominja, da korekcionalci »v glavnem izhajajo iz mestnega prebivalstva« in da »nazori rekluzionarcev izhajajo večinoma iz poljedelskega prebivalstva«.
A zapomniti si moramo, da zapor, ta skoncentrirani in strogi lik vseh disciplin, ni endogena prvina v kazenskem sistemu, ki so ga opredelili na prehodu iz XVIII. v XIX. stoletje.
Tema kaznovalne družbe in splošne semiotehnike kazni, ki je prevevala »ideološke« zakonike – beccarijevske ali benthamovske – ni priklicovala univerzalne uporabe zapora.
Ta zapor prihaja od drugod – iz mehanizmov, ki pripadajo disciplinski oblasti.
Kljub tej heterogenosti pa so se mehanizmi in učinki zapora razširili skozi vse moderno kazensko pravosodje; prestopništvo in prestopniki so ga vsega parazitirali.
Poiskati bo treba razlog za to strašno »učinkovitost« zapora.
Vendar lahko že zdaj pripomnimo tole: kazensko pravosodje, kakor so ga v XVIII. stoletju opredelili reformatorji, je začrtalo dve možni liniji za objektiviranje zločinca, toda dve divergentni liniji: prva je bila serija moralnih ali političnih »pošasti«, ki so izpadle iz družbene pogodbe; druga je bila linija pravnega subjekta, ki ga kazen rekvalificira.
»Prestopnik« pa omogoča prav to, da se obe liniji združita in da se z jamstvom medicine, psihologije ali kriminologije vzpostavi individuum, v katerem se kršilec zakona in predmet učene tehnike – približno – skladata.
Brez dvoma je veliko razlogov za to, da cepljenje zapora na kazenski sistem ni povzročilo silovite odklonilne reakcije.
Eden izmed njih je ta, da je zapor, s tem da je izdelal prestopništvo, dal kazenskemu pravosodju enotno polje predmetov, ki ga avtentificirajo »znanosti«, in mu tako omogoča, da deluje na splošnem »resničnostnem« horizontu.
Zapor, ta najmračnejši režim v pravosodnem aparatu, je kraj, kjer kaznovalna oblast, ki nima več poguma, da bi se izvrševala z odstrtim obličjem, na tihem organizira objektivnostno polje, v katerem bo lahko kazen o belem dnevu delovala kot zdravljenje, razsodba pa se uvrstila med diskurze vednosti.
Razumemo, zakaj je pravosodje zlahka posvojilo zapor, dasi ni bil dete njenih misli.
Prav to hvaležnost mu je bilo dolžno.
zakona je zaporna kazen seveda lahko odvzem svobode.
Zapiranje, ki ta odvzem zagotavlja, je vselej vsebovalo tehničen projekt.
Prehod od mučenj, z njihovimi bleščečimi obredji, z njihovo umetnostjo, pomešano s ceremonijo trpljenja, k zaporskim kaznim, zakopanim v težka poslopja in zavarovanim s skrivnostmi administracije, ni prehod k nediferencirani, abstraktni in zmedeni kaznovalnosti; to je prehod od ene kaznovalne umetnosti k drugi, nič manj ločeni od nje.
Simptom in izvleček tega prehoda: leta 1837 so kazensko verigo nadomestili s celičnim vozom.
Veriga, izročilo, ki sega v čas galej,* se je v julijski monarhiji še ohranila.
Pomen, ki si ga je po vsem videzu pridobila kot spektakel na začetku XIX. stoletja, je nemara zvezan z dejstvom, da je v eno samo manifestacijo združila dve obliki kazni: pot v ječo je potekala kot ceremonial mučenja.70 Pripovedi o »zadnji verigi« – pravzaprav o tistih verigah, ki so prehodile Francijo poleti leta 1836 – in o njenih spotikah nam omogočajo, da si predočimo to delovanje, ki je dokaj tuje pravilom »kaznilniške znanosti«.
Na začetku moriščno obredje; to je spajanje železnih ovratnic in verig na dvorišču Bicêtra: kaznjenec položi tilnik na nakovalo kakor na tnalo; vendar je tokrat rabljeva umetnost v tem, da mu z udarci kladiva ne zdrobi glave – sprevrnjena spretnost,
Pozneje pomeni izraz isto kakor bagne, to se pravi, internacijo s prisilnim delom.
70 Faucher je pripomnil, da je bila veriga ljudski spektakel, »zlasti odkar so skoraj odpravili morišča«.
med zločinci in njihovimi sodniki: »Nam, kaznjencem, pripada človeški prezir.
Nam pripada tudi vse zlato, ki ga častijo po božje.
Nekega dne nam bo to zlato prišlo v roke.
Kupujemo ga za ceno življenja.
Drugi bodo poprijeli te verige, ki nam jih danes nadevate; postali bodo sužnji.
Mi pa bomo zlomili spone in zvezda svobode nam bo spet zasijala ...
Zbogom, saj kljubujemo vašim okovom in zakonom.«80 Pobožni teater, ki so si ga izmislili letaki in kjer obsojenec svari množico, naj ga nikoli ne posnema, se spreminja v grozeč prizor, kjer množico pozivajo, naj izbira med barbarstvom rabljev, nepravičnostjo sodnikov in nesrečo obsojencev, ki so danes poraženi, ki pa bodo nekoč slavili zmago.
Veliki spektakel verige je bil zvezan s starim izročilom javnih mučenj, zvezan je bil tudi s tisto večkratno predstavo o zločinu, ki so jo tedaj ustvarjali časniki, listi, glumači, bulvarska gledališča;81 zvezan pa je bil tudi s spopadi in boji, katerih bobnenje odmeva v njem; daje jim nekakšen simboličen konec: armada nereda, ki jo je zakon potolkel, obljublja, da se vrne; kar je nasilje reda pregnalo, bo ob vrnitvi sprožilo osvobodilen preobrat.
»Zgrozil sem se, ko sem videl, da se je v tem pepelu znova pokazalo toliko isker.«82 Vznemirjenje, ki so ga mučenja vselej povzročala, se ujema z določenimi grožnjami.
Razumemo, da se je julijska monarhija odločila, da odpravi verigo zaradi istih – a bolj nujnih – razlogov, ki so v XVIII. stoletju zahtevali odpravo mučenj: »Naše šege ne dovoljujejo, da tako vodimo ljudi; izogniti se moramo temu, da bi v mestih, skoz katera gre konvoj, uprizarjali tako grde prizore,
Gazette des tribunaux, 23. julij 1837. 9. avgusta poroča Gazette, da se je voz prevrnil v bližini Guingampa: »zaporniki se niso uprli, temveč so paznikom pomagali, da so skupni voz postavili pokonci«.
Vendar pa 30. oktobra poroča o pobegu v Valenci.
leta 1835 je bilo 1486 povratnikov med 7223 obsojenimi zločinci; leta 1839 1749 med 7858; leta 1844 pa 1821 med 7195.
Med 980 zaprtimi v Loosu je bilo 570 povratnikov, v Melunu pa 745 med 1088 zaporniki.90 Tako zapor trosi med prebivalstvo nevarne prestopnike, namesto da bi spuščal na prostost poboljšane individue: »7000 oseb, ki jih vsako leto vrnejo družbi ... pomeni 7000 načel zločina ali izprijenosti, ki se razširjajo po družbenem telesu.
Če pa pomislimo, da ta populacija nenehno narašča, da živi in se giblje okrog nas, pripravljena, da izrabi vse priložnosti za nered in da izrabi vse krize družbe, da preskusi svoje moči, ali lahko ostanemo ravnodušni spričo takega prizora?«91 – Zapor neogibno izdeluje prestopnike.
Izdeluje jih z vrsto življenja, ki ga morajo živeti jetniki: ne glede na to, ali jih osamljajo v celicah ali jim nalagajo nekoristno delo, s katerim se ne bodo mogli zaposliti, vsekakor pomeni, da »ne mislijo na človeka v družbi; to je ustvarjanje nekoristne in nevarne protinaravne eksistence«; radi bi, da bi zapor vzgajal jetnike, a mar je razumno, da je cilj vzgojnega sistema, ki je namenjen človeku, da deluje zoper hotenje narave?92 Zapor izdeluje prestopnike tudi tako, da nalaga jetnikom nasilne prisile: njegov namen je, da uporablja zakone in jih uči spoštovati; a vse njegovo delovanje se dogaja kot zloraba oblasti.
Administracija je samovoljna: »Občutek krivice, ki ga doživlja zapornik, je lahko eden izmed glavnih vzrokov za to, da postane njegov značaj neukrotljiv.
Ko je tako izpostavljen trpljenjem, ki jih zakon ni ukazal in ne predvidel, se ga poloti jeza na vse, kar ga obdaja; v vseh agensih oblasti vidi le rablje; ne misli več, da je bil kriv: obtožuje samo pravosodje.«93 Pazniki so izprijeni, prestrašeni in nesposobni: »Med 1000 in 1500 obsojencev živi pod nadzorom 30 ali 40 nadzornikov, ki ohranjajo nekaj varnosti le tako, da računajo na ovaduštvo, to se pravi, na izprijenost, ki zanjo sami poskrbijo.
Kdo pa so pazniki?
Na koncu XVIII. stoletja je Calquhoun predočil težavnost naloge v mestu, kakršno je bil London.
Traité de la police de Londres, franc. prev. 1807, I., str. 32–34; str. 299–300. * V izvirniku: livret – gre za livret d’ouvrier, knjižico, v katero delodajalec vpisuje prihod na delo in odhod z dela.
126 »Noben drug razred ni podvržen takemu nadzoru; izvršujejo ga skoraj enako kakor pri odpuščenih obsojencih; zdi se, da se uvršča v kategorijo, ki jo zdaj imenujejo nevarni razred družbe.«
(L’Atelier, 5. letnik, št. 6, marec 1845, v zvezi s knjižico.) 127 Cf., denimo, J. B. Monfalcon, Histoire des insurrections de Lyon, 1834, str. 142.
In narobe, marginalnostni lirizem se lahko navdušuje ob podobi »zunajzakonskega«, velikega družbenega nomada, ki se potika ob mejah pokornega in prestrašenega reda.
Kriminaliteta pa ne nastaja na obrobju ali zaradi vrste izgnanstev, temveč zaradi čedalje tesnejših vključitev, zaradi čedalje bolj vztrajnih nadzorov, s kopičenjem disciplinskih prisil.
Z eno besedo, karceralno otočje omogoča, da v globinah družbenega telesa nastane iz drobnih ilegalizmov prestopništvo, da jih prestopništvo prekrije in se vzpostavi specificirana kriminaliteta.
Med vsemi temi normalizacijskimi dispozitivi, ki se zgoščujejo, zgubljata smisel specifičnost zapora in njegova sklepna vloga.
Skupen politični zastavek v zvezi z zaporom sicer še obstaja, a ne gre za to, ali bo korektiven ali ne; ali bodo v njem sodniki, psihiatri ali sociologi izvrševali več oblasti kakor administratorji in nadzorniki; konec koncev ne gre niti za alternativo zapor ali nekaj, kar ni zapor.
Zdaj je problem bolj v velikem naraščanju teh normalizacijskih dispozitivov in v vsej razprostranjenosti oblastnih učinkov, ki jih nosijo, zaradi nastajanja novih objektivnosti.
Leta 1836 je neki dopisnik pisal v La Phalange: »Moralisti, filozofi, zakonodajalci, prilizovalci civilizacije, tukaj je urejen plan vašega Pariza, izpopolnjen plan, na katerem so vse podobne stvari združene.
Okrog prvega obzidja so kasarne, sodišča, policijsko poslopje, bivališče za kifeljce, prostori za morišča, stanovanje za rablja in pomagače.
Zunaj tisto, kar prehranjuje osrednje obzidje, trgovina, njene lopovščine, njeni stečaji; industrija in besni boji; tisk, njegovi sofizmi; igralnice; prostitucija, ljudstvo, ki umira od lakote ali se valja v razvratu, vselej pripravljeno na glas Genija Revolucij; brezsrčni bogatini ... naposled zagrizena vojna vseh zoper vse.«159 Pomudil se bom pri tem tekstu brez imena.
Zdaj smo zelo daleč od dežele mučenj, posejane s kolesi, z rogovilami, vislicami, sramotilnimi stebri; daleč pa smo tudi od tistih sanj, ki so jih manj kot petdeset let poprej sanjali reformatorji: mesto kazni, kjer naj bi tisočero majhnih gledališč nenehno uprizarjalo večbarvno reprezentacijo pravice in kjer naj bi kazni, ki bi jih skrbno zrežirali na dekorativnih moriščih, nenehno sestavljale sejmišče zakonika.
Upor v zaporu Toulu leta 1971, do katerega je prišlo zaradi relativno nepomembnega povoda, zaradi odločitve uprave zapora, da zaporniki ne bodo prejeli božičnih paketov, ki je izzvala nemire in nato vstajo zapornikov, ta pa je bila začetek vala uporov v francoskih zaporih pozimi 1971–1972, je bil za Foucaulta dogodek, ker je sprožil ireverzibilne (seveda v okviru zgodovinske dobe) spremembe, v katerih se je »buržoazija« ujela v svoj lasten paradoks: »Buržoazija, ki je hotela spraviti upor v zapor, se je znašla pred zapori v uporu.«10 Za Foucaulta je v tej vstaji v Toulu dogodek to, kar surovo prelamlja tok zgodovine.
Prelom je sam na sebi pomenljiv (označevalen) element, ker zaznamuje zgodovino z njenim notranjim zlomom, tako kakor povzdigne v dostojanstvo pomena nelinearno, neurejeno, disparatno ...11 Tema diskontinuitete je na koncu 1960 let doživela skrajno zanimivo reformuliranje, tako da ni vplivala le na formo Foucaultovega filozofskega diskurza, temveč je postala njegov specifični predmet.
Foucaultov problem je v resnici podoben tistemu, s katerim se moramo soočiti ob branju njegovih raziskav: ali diskontinuiteta izključuje enotnost?
Ali natančneje: kateri tip enotnosti je zmožna producirati raznovrstnost – kadar jo vzamemo nase v polni meri?12 Foucaultov analitični postopek v raziskovanju diskurzov je podoben njegovim postopkom v epistemologiji in zgodovini.
Pravzaprav gre za en sam raziskovalni postopek, apliciran na predmete, ki so v resnici zgolj aspekti ene realnosti: »Zakaj je nastopila prav ta izjava na svojem mestu, ne pa katera druga? ...
Pokazati moramo, zakaj ni mogla biti drugačna, kakor je bila, v čem je izključevalna za vse druge, kako sredi drugih in v odnosu do njih zaseda mesto, ki ga ne bi mogla zasesti nobena druga.«13
