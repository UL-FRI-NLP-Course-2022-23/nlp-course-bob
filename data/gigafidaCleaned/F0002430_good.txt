Človeštvo še nikoli ni bilo tako odtujeno od mitov kot je danes.
V predmodernem svetu je bila mitologija nepogrešljiva.
Ljudem ni samo pomagala razumeti njihovega življenja, temveč jim je tudi razkrivala področja človeškega uma, ki bi drugače ostala nedosegljiva.
Bila je zgodnja oblika psihologije.
Zgodbe o bogovih in junakih, ki se podajo v drugi svet, se prebijajo skozi labirinte in se bojujejo s pošastmi, so osvetlile skrivnostno delovanje duševnosti in ljudem pokazale, kako naj se spoprimejo s svojimi notranjimi stiskami.
Ko sta Freud in Jung začela risati zemljevid modernega iskanja duše, sta se pri razlagi svojih uvidov nagonsko zatekla h klasični mitologiji in ponovno interpretirala stare mite.
Povsem naravno je, da o teh avtohtonih ljudstvih razmišljamo v luči mitov in simbolov, saj nam etnologi in antropologi govorijo, da se ta ljudstva v svojem vsakdanjem življenju zelo zavedajo duhovne razsežnosti.
Ljudem v industrijskih, urbanih družbah je doživetje tega, kar imenujemo sveto ali božansko, kvečjemu oddaljena resničnost, medtem ko je za avstralske domorodce ne samo samoumevno, temveč resničnejše od materialnega sveta.
'Čas Sanjanja' ki ga avstralski domorodci doživljajo v snu in trenutkih videnj je brezčasen in 'vsečasen'.
Pomeni trdno ozadje navadnega življenja, ki ga obvladujejo smrt, spremembe, neskončno zaporedje dogodkov in ciklus letnih časov.
Čas Sanjanja naseljujejo Predniki mogočna, arhetipska bitja, ki so ljudi naučila bistvenih življenjskih spretnosti, kot so lov, bojevanje, spolnost, tkanje in izdelovanje košar.
Zato to niso posvetne, temveč svete dejavnosti, prek katerih smrtniki in smrtnice vzpostavijo v stik s časom Sanjanja.
Ko se avstralski domorodec na primer odpravi na lov, tako dosledno sledi vzoru Prvega lovca, da se z njim popolnoma zlije in vstopi v mogočnejši svet arhetipov.
Njegovo življenje ima pomen samo takrat, ko se mistično zlije s časom Sanjanja.
Nato se ponovno oddalji od prvobitnega izobilja in se vrne v svet navadnega časa, ki mu grozi, da ga bo pogoltnil in izničil vsa njegova dejanja.
Nekateri od prvih mitov, ki verjetno izvirajo iz starejše kamene dobe, so govorili o nebu, ki je po vsej verjetnosti ljudem dalo prvo predstavo o božanskem.
Ko so ljudje zrli v nebo v neskončni, daljni svod, ki je obstajal popolnoma ločeno od njihovih nepomembnih življenj so bili deležni verske izkušnje.
Ibid., 3858. Nad njimi se je veličastno dvigalo nedoumljivo, širno, nedosegljivo in večno nebo.
Predstavljalo je samo bistvo transcendentnosti in drugačnosti.
Človeška bitja niso imela nanj prav nobenega vpliva.
Neskončna drama njegovih gromov in strel, sončnih in luninih mrkov, neviht, sončnih zahodov, mavric in meteorjev je govorila o neki drugi, stalno dejavni razsežnosti, ki je imela svoje razgibano življenje.
Ko so ljudje razmišljali o nebu, so jih navdajali groza in veselje, strah in spoštovanje.
Nebo jih je privlačilo in odbijalo.
Bilo je sveto samo po sebi, kot ga je opisal veliki zgodovinar religij, Rudolf Otto.
Nebo je bilo samo po sebi, brez vsakega namišljenega božanstva za njim, mysterium tremendum, terribile et fascinans.
Šamane poznajo samo lovska ljudstva.
V njihovi duhovnosti imajo pomembno vlogo živali.
V učni dobi sodobni šaman včasih živi z živalmi v divjini.
Srečal naj bi se z živaljo, ki mu bo razkrila skrivnosti ekstaze, ga naučila živalskega jezika in postala njegova stalna spremljevalka.
To ne pomeni sestopa na nižjo stopnjo.
Lovska ljudstva v živalih ne vidijo manjvrednih bitij, temveč jim pripisujejo višjo modrost.
Živali poznajo skrivnosti dolgega življenja in nesmrtnosti.
V zlati dobi pred izgonom iz raja naj bi se ljudje znali pogovarjati z živalmi.
Dokler si šaman spet ne pridobi te prvinske spretnosti, se ne more povzpeti v svet bogov.
Eliade, Myth, Dreams and Mysteres, 63. Njegovo potovanje pa ima tudi praktičen namen.
Kot lovec, tudi on prinese svojemu ljudstvu hrano.
Grenlandski Eskimi na primer verjamejo, da tjulnji pripadajo boginji, ki jo imenujejo Gospodarica živali.
Ko primanjkuje divjadi, pošljejo šamana, da jo pomiri in prežene lakoto.
Do prvega velikega razcveta mitologije je torej prišlo, ko je homo sapiens postal homo necans, 'človek ubijalec', in je le s težavo sprejel dejstvo, da živi v svetu, polnem nasilja.
Mitologija pogosto izvira iz globokega strahu pred težavami, ki imajo v svojem bistvu praktičen značaj in ki jih ni mogoče rešiti z izključno logičnim razmišljanjem.
Ko so ljudje razvili svoje lovske sposobnosti, so telesne pomanjkljivosti nadomestili z razvijanjem razumskih sposobnosti svojih izjemno velikih možganov.
Izumili so orožje in se naučili kar najučinkoviteje organizirati svojo skupnost in sodelovati v skupini.
Že na tej zgodnji stopnji je homo sapiens razvil, kar so Grki imenovali logos, logično, pragmatično in znanstveno razmišljanje, ki je ljudem omogočilo, da so uspešno delovali na tem svetu.
To doživetje je bilo še zlasti globoko za novince, ki se še nikoli prej niso podali v jame.
Verjetno so jame uporabljali za iniciacijske obrede, s katerimi so mladeniči postali lovci.
Iniciacijski obredi so imeli osrednji pomen v starodavni religiji in so v tradicionalnih družbah še danes ključni.
Eliade, Myths, Dreams and Mysteries, 194226; Campbell, The Power of Myth, 8185. Plemena svoje najstnike še danes ločijo od mater, iztrgajo iz skupnosti in jih podvržejo preizkušnji, ki jih spremeni v može.
Kot pri potovanju šamana gre za proces smrti in ponovnega rojstva: deček mora 'umreti' in vstopiti v svet dolžnosti odraslih.
Fante zakopljejo v zemljo ali grobnico; rečejo jim, da jih bo požrla pošast ali da jih bo ubil duh.
Podvržejo jih hudi telesni bolečini in temi; ponavadi jih obrežejo ali tetovirajo.
Ta izkušnja je tako intenzivna in travmatična, da posameznika za vedno spremeni.
Psihologi trdijo, da taka osama in prikrajšanje ne povzročita samo regresivnega razpada osebnosti, temveč pod ustreznim nadzorom pripeljeta do konstruktivne reorganizacije globljih sil v posamezniku.
Ob koncu preizkušnje fant spozna, da je smrt nov začetek.
K svojcem se vrne z možatim telesom in dušo.
Ker se je srečal s smrtjo in spoznal, da je tudi smrt samo obred prehoda v drug način bivanja, je kot lovec ali bojevnik pripravljen tvegati svoje življenje za svoje pleme.
Ti drobci naše preteklosti iz starejše kamene dobe kažejo na to, da mitologija ni bila samoumevna rešitev za vse težave.
Ljudi je prisilila, da so se spoprijeli z neizprosno resničnostjo življenja in smrti.
Pogled tedanjih ljudi je bil tragičen.
Hrepeneli so po tem, da bi se povzpeli v nebesa, vendar so spoznali, da jim bo to uspelo samo, če se bodo soočili s svojo smrtnostjo, pustili varni svet za seboj, se spustili v globine in dovolili, da njihov stari jaz umre.
Mitologija in njeni spremljevalni obredi so ljudem iz starejše kamene dobe pomagali, da so se premaknili z ene življenjske stopnje na drugo.
Zato je bila zanje smrt, ki jih je nazadnje res pričakala, zadnja in dokončna iniciacija v drugo, povsem neznano življenje.
To zgodnje spoznanje se ni nikoli izgubilo, temveč je ljudi vodilo v naslednjo veliko revolucijo v človeški zgodovini.
Revolucija mlajše kamene dobe je v ljudi vsadila zavedanje ustvarjalnih energij, ki prežemajo vse vesolje.
Sprva je bila to neka splošna sveta sila, ki je zemljo spremenila v izraz božanskosti.
Toda mitološka domišljija vedno postane določnejša in odvisna od okoliščin; kar je sprva brezoblično, se izlušči in postane posebno.
Kot je čaščenje neba pripeljalo do poosebljenja Boga neba, je materinska, ljubeča zemlja postala Božanska mati.
V Siriji so jo imenovali Ašera, žena Najvišjega boga Ela, ali Anat, Elova hči; v mezopotamski Sumeriji so jo imenovali Inana; v Egiptu Izis; v Grčiji pa je postala Hera, Demetra in Afrodita.
Božanska mati se je zlila z Veliko materjo lovskih ljudstev in obdržala precej njenih grozečih lastnosti.
Anat je na primer neusmiljena bojevnica, pogosto upodobljena, kako brede skozi morje krvi; Demetra je opisana kot srdita in maščevalna, in celo Afrodita, boginja ljubezni, se maščuje zelo srhljivo.
Ohranjeni viri so nepopolni, zato ne vemo, kako je Anat Baala ponovno obudila v življenje.
Toda Baal in Mot sta božanska, zato ju ni mogoče popolnoma izničiti.
Njun boj se bo nadaljeval in vsako leto bodo polja obrodila samo smrti navkljub.
Anat v eni od različic mita Baala tako oživi, da se naslednjič veliko odločneje odzove na Motov napad.
Dež se vrne na zemljo, v dolinah se cedi med in iz nebes dežuje dragoceno olje.
Zgodba se konča s ponovno spolno združitvijo Baala in Anat, s podobo celostnosti in dopolnjenosti, ki je bila kultno vedno znova uprizorjena med praznovanjem novega leta.
Približno štiri tisoč let pred našim štetjem so ljudje storili naslednji velik korak, ko so začeli graditi mesta, najprej v Mezopotamiji in Egiptu ter pozneje tudi na Kitajskem, v Indiji in na Kreti.
Nekatere od teh zgodnjih civilizacij so izginile skoraj brez sledu, toda na območju Rodovitnega polmeseca v današnjem Iraku lahko v mitologiji, ki slavi življenje v mestu, prepoznamo zgodnji odziv na izzive urbanizacije.
Ljudje so postajali vse bolj samozavestni.
Svoje težnje so zdaj lahko ovekovečili v civiliziranih umetnostih, iznajdba pisave pa je pomenila, da so lahko svojo mitologijo prelili v trajen knjižni zapis.
Vstopili so v zgodovinsko dobo: v mestih so bile spremembe veliko pogostejše, ljudje pa so se bolj zavedali zaporedja vzrokov in posledic.
Nova tehnologija je meščanom omogočala popoln nadzor nad okoljem in vse bolj so se oddaljevali od narave.
To je bil čas zanosa, svobode in ponosa.
Druge kozmologije so opozarjale, da pravo ustvarjanje zahteva požrtvovalnost.
V indijski vedski mitologiji je stvarjenje posledica žrtvovanja lastnega življenja.
Puruša, kozmični velikan, daruje samega sebe bogovom, ki ga obredno usmrtijo in razkosajo; iz njegovega telesa je nastalo vesolje in družbeni razredi, ki so bili zato sveti in absolutni.
Na Kitajskem je bil priljubljen mit o drugem velikanu z imenom Pan Gu, ki je 36 000 let trdo delal, da bi ustvaril za življenje sposobno vesolje in nato umrl izčrpan od velikega napora.
Ta motiv obstaja tudi v bojnih mitih iz Srednjega vzhoda.
Tiamat, Mot in Leviatan niso zli, temveč samo igrajo svojo kozmično vlogo.
Da bi iz kaosa nastalo urejeno vesolje, morajo prestati smrt in razkosanje.
Preživetje in civilizirana družba sta bila odvisna od smrti in uničenja drugih.
Ne bogovi ne ljudje niso mogli biti res ustvarjalni, ne da bi bili pripravljeni žrtvovati lastno življenje.
Kitajsko zdaj omenjamo prvič, ker si Kitajci v svoji visoko razviti kulturi niso pripovedovali zgodb o bogovih.
Niso poznali bajk o božanskih spopadih, umirajočih bogovih ali svetih porokah; niso imeli uradnega panteona, kozmogonije ali antropomorfnih bogov.
Njihova mesta niso poznala božanskih zaščitnikov ali mestnih kultov.
Toda to ne pomeni, da kitajska družba ni imela mitoloških temeljev.
Ključnega pomena je bilo čaščenje prednikov, ki je odpiralo okno v svet, starejši od sveta ljudi.
Pokojnim sorodnikom posvečeni obredi so dali Kitajcem model idealne družbene ureditve, ki je bila urejena kot družina in ki so ji vladala načela spodobnega vedenja.
V rekah, zvezdah, vetrovih in pridelkih so v sožitju živeli duhovi, ki so se podrejali bogu neba Diju (pozneje znanemu tudi kot Tian ali 'nebesa').
V nasprotju z drugimi bogovi neba kitajski Najvišji bog ni zbledel, temveč se je njegovo čaščenje v času dinastije Šang (od pribl. 1600 do sredine 11 st. pr. n. št.) še okrepilo.
Kraljeva veljava je izvirala iz dejstva, da je bil Di/Tian dostopen samo njemu.
Po načelih večne filozofije je bil kralj Božji namestnik na zemlji ta mit se je v kitajski kulturi obdržal vse do revolucije leta 1911.
Posvetna oblast je bila enaka ureditvi nebes; kralju so pomagali ministri, tako kot so Tianu pri vladanju nad vesoljem pomagali bogovi naravnih sil.
Toda ta stiska je nazadnje rodila mirno samozavest in nastala je religija, ki jo danes poznamo kot judovstvo.
Odnos judovstva do mitologije drugih ljudstev je poln nasprotij.
Judovstvo se do mitov drugih narodov zdi sovražno, kljub temu pa tuje bajke včasih uporabi za izražanje judovskega pogleda na svet.
Poleg tega je judovstvo postalo vir navdiha za nove mite, vključno s krščanstvom.
Jezus in njegovi prvi učenci so bili judje, ki so polno živeli judovsko duhovnost.
Eden od njih je bil tudi sv. Pavel, za katerega lahko rečemo, da je Jezusa spremenil v mitološko osebnost.
To ni mišljeno v slabšalnem smislu.
Jezus je bil prava zgodovinska oseba, ki so jo Rimljani usmrtili približno leta 30 našega štetja.
Njegovi prvi učenci so bili prepričani, da je nekako vstal od mrtvih.
Toda zgodovinski dogodek ne more biti vir verskega navdiha, če ne postane mit.
Če ponovimo, mit je dogodek, ki se je nekoč zgodil in ki se obenem nenehno dogaja.
Dogodek je treba 'osvoboditi' meja določenega obdobja in ga vključiti v življenje sodobnih častilcev, sicer bo ostal enkraten, neponovljiv slučaj ali celo zgodovinska zanimivost, ki nima nobenega vpliva na življenje drugih.
Ne vemo, kaj se je v resnici zgodilo, ko je izraelsko ljudstvo pobegnilo iz Egipta in prečkalo Trstično morje, ker je zgodba zapisana kot mit.
Obredi, ki spremljajo praznik pesah (ali pasha), so to zgodbo postavili na osrednje mesto v duhovnem življenju judov.
Sporočajo jim, da se mora vsak izmed njih videti kot predstavnik generacije, ki je pobegnila iz Egipta.
Mita ni mogoče pravilno razumeti brez obreda preobrazbe, ki ga vnese v življenje in srce različnih generacij vernikov.
Mit zahteva delovanje: mit o Eksodusu zahteva od judov, naj cenijo svobodo kot sveto vrednoto in naj se nikoli ne pustijo zasužnjiti ali si dovolijo, da bi zatirali druge.
Zaradi opravljanja obredov in etičnega delovanja zgodba ni več dogodek v daljni preteklosti, temveč postane živa resničnost.
Motiv iniciacije je uporabil tudi Thomas Mann, in sicer v romanu Čarobna gora (1924), ki se dogaja v času drugega tragičnega razpotja zahodne zgodovine.
Priznal je, da tega ni storil namenoma, toda ko ga je mlad diplomant s Harvarda opozoril, da je roman moderen primer pripovedi o »iščočem junaku«, je takoj ugotovil, da je v resnici tako.
Nezavedno je navdih našel v mitologiji junaškega iskanja, ki je bila vsajena globoko v njegovo podzavest.
Sanatorij Davos v Mannovem romanu je postal »svetišče iniciacijskega obredja, kraj drznega raziskovanja skrivnosti življenja«.
Njegov junak Hans Castorp išče sveti gral, simbol »znanja, modrosti in posvečenosti«, ki osmišlja življenje.
Castorp »prostovoljno sprejme bolezen in smrt, ker že njegovo prvo srečanje z njima obljublja ogromen korak naprej, ki pa je seveda povezan z ustrezno velikim tveganjem«.
Toda kljub temu je ta moderna iniciacija zaznamovana s kronično puhlostjo dvajsetega stoletja.
Mann je bolnike v sanatoriju opisal kot »uročen krog osame in posameznosti«.
Medtem ko je tradicionalni iskalec želel koristiti svoji družbi, je Castorp zatopljen v dvomov polno, zajedavsko in ne nazadnje nesmiselno iskanje.
Thomas Mann, The Making of The Magic Mountain, v The Magic Mountain (prev. H. I. Lowe Porter, London, 1999), 71929. Na svoji čarobni gori preživi sedem let in sanja svoj veličastni človeški sen, nato pa umre med prvo svetovno vojno, ki jo lahko opišemo kot množični samomor Evrope.
