želi
Brezje – Družba za avtoceste (Dars) je v četrtek, 29. novembra, na odseku med Podtaborom in Peračico preusmerila promet s stare hitre ceste na novozgrajeno polovico avtoceste.
Javne slovesnosti, na kateri bi prerezali trak in dosežku nazdravili s šampanjcem, ni bilo pa tudi med vozniki, ki se redno vozijo na relaciji Radovljica–Kranj in obratno, ni bilo čutiti kakšnega navdušenja ali olajšanja.
Vsega 2,4 kilometra dolga novozgrajena polovica avtoceste resda pomeni korak bližje k dokončanju gorenjskega kraka slovenskega avtocestnega križa, vendar pa ne rešuje glavnega problema.
Še vedno bodo na tem odseku ob poletnem turističnem vrvežu in ob drugih prometnih konicah zastoji, tako pa bo, kot vse kaže, vse do leta 2009, ko naj bi sedanjo staro hitro cesto na tem odseku preuredili v drugo (južno) polovico avtoceste.
Med obnovo bodo razširili predor Ljubno, zgradili nove prekladne konstrukcije na vseh treh viaduktih (Lešnica, Ljubno in Peračica), pri viaduktu Ljubno pa še nove stebre.
V krajevni skupnosti Srednja Dobrava so letos pri domu krajanov uredili otroško igrišče.
V občini so po besedah Marijana Ješeta ob nedavni vodni ujmi »evidentirali« 48 plazov in usadov, ki so povzročili približno pol milijona evrov škode.
Najprej so se lotili plazu Črni potok, ki je grozil Kropi.
Na Vodiški planini so urejali hudourniško strugo in jo v spodnjem delu očistili lesa, nad Kropo pa so uredili bazen za zadrževanje materiala.
Po nekaterih ocenah je na pobočju še okrog 20 tisoč kubičnih metrov plazovine, ta bo počasi drsela po strugi in se na koncu »ujela« v bazenu, ki ga bodo po potrebi praznili.
S tem bodo preprečili, da bi tekla po Kroparici in uničevala drče in druge vodne objekte.
Na plazu so namestili senzorje in jih povezali s sireno v vasi.
»Nevarnosti, da bi v Kropo pljusknil udarni val plazu, kot je bila ob vodni ujmi, ni več, hudournik lahko prinese le drobirski tok,« pravi Marijan Ješe in opozarja tudi na plazenje območja, kjer stoji cerkev.
Gibanje terena se kaže v razpokah na stopnicah in cerkvenem zidu.
Z župnikom se že dogovarjajo za celovito rešitev, ki bo tehnično zahtevna in finančno draga.
V Kropi je bilo tudi ob koncu novembra še več gradbišč.
Radovljiška železniška postaja ima precej balkanskega okrasja.
Stene pokritega stopnišča in čakalnice so popisane z grafiti, vhodna vrata imajo razbito šipo, klopi so v slabem stanju …
Posavec – Vrtec na Posavcu je že več kot dve desetletji v spodnjih prostorih stanovanjskega bloka.
Ker stavba ni bila namensko grajena za vrtec, od vsega začetka ne ustreza zahtevam, ki veljajo za vrtce.
Ko so se ob koncu devetdesetih let preselili vanj tudi otroci iz varstvene družine, se je število skupin podvojilo in nastala je prostorska stiska.
V letošnjem šolskem letu so v vrtcu štiri skupine, dve mlajši in dve starejši, v katerih je skupno 66 otrok.
Omenimo še nekatere prireditve iz božično-novoletnega časa!
V nedeljo, 16. decembra, ob 17. uri bo v kulturnem domu v Kropi koledniški koncert v izvedbi pevskega zbora Koledva, tak koncert bo v soboto, 29. decembra, ob 18. uri še v Otočah.
V sredo, 19. decembra, ob 19. uri bo v Linhartovi dvorani koncert mladinskega pihalnega orkestra Glasbene šole Radovljica.
V nedeljo, 23. decembra, ob 19.30 bo v leški osnovni šoli koncert pihalnega orkestra Lesce in harmonikarskega orkestra Radovljica, pihalni orkester pa se bo skupaj s folklorno skupino Triglav Slovenski Javornik predstavil še na prireditvi v sredo, 26. decembra, ob 19.30 v srednji gostinski šoli v Radovljici.
Od petka, 21. decembra, do nedelje, 23. decembra, bo na Linhartovem trgu božični sejem, zadnji dan bo prišel tudi Božiček s spremstvom.
V ponedeljek, 31. decembra, ob 19.30 bo v Linhartovi dvorani silvestrska gledališka predstava Evangelij po Čušinu, na Linhartovem trgu pa bo od 22. do 2. ure silvestrovanje na prostem z Gorenjskim kvintetom.
Živahno bo tudi v novem letu, 5. januarja ob 18.45 bo na Linhartovem trgu koledovanje pevskih zborov.
»Lahko smo zadovoljni, doslej smo veliko postorili, še veliko dela pa nas čaka.
Po poplavi smo dokaj hitro zagotovili pogoje za normalno življenje, pri tem pa si za požrtvovalno delo posebno zahvalo zaslužijo krajevna skupnost, civilna zaščita, gasilci, humanitarne organizacije, center za socialno delo, tehnična pisarna ...
Občina je za izvedbo najnujnejših ukrepov na poplavljenih območjih namenila 400 tisoč evrov, na računu Območnega združenja Rdečega križa se je zbralo 83 tisoč evrov in na računu krajevne skupnosti Kropa 100 tisoč evrov.
Tako podjetja kot posamezniki so s humanitarno pomočjo dokazali solidarnost z ljudmi v nesreči, za kar se jim iskreno zahvaljujem.
Če smo intervencijska dela lahko izvedli hitro, pa bo sama obnova potekala počasneje, saj moramo pripraviti načrte in izvesti postopke, ki so zaradi varovanja kulturne dediščine in pridobivanja evropskih sredstev daljši.«
»Na Gorenjskem prej nismo imeli nobenega izvajalca storitve poklicne rehabilitacije invalidov, zdaj imamo dva, enega na Jesenicah in drugega v Kranju, poleg tega imamo tudi tri centre, ki nudijo delo in zaposlitev oz. socialno vključenost težjim invalidom, ter več invalidskih organizacij, ki izvajajo posebne socialne programe.
Posebej bi se rad zahvalil vsem prostovoljcem v invalidskih organizacijah, med njimi so tudi iz Vita Gorenjske.
Brez njih, brez zavzetosti in odgovornosti, s katero delajo v društvih, bi bila kakovost življenja invalidov prav gotovo bistveno manjša.
Država s svojo javno službo ne more in tudi ne zna izvajati vseh programov, ki jih invalidi potrebujejo zaradi svoje invalidnosti,« ugotavlja Cveto Uršič.
Radovljica - Novembra letos so na Gorenjskem ustanovili podružnico društva Bravo, namenjeno ljudem z disleksijo.
To je v Sloveniji že šesta podružnica, njeni pobudnici pa sta bili dr. Marija Kavkler in Meta Bizjak Eržen.
Sedež podružnice bo v prostorih osnovne šole Žirovnica, kjer je bilo njeno prvo srečanje.
V njem se bodo družili strokovni delavci, učitelji, vzgojitelji in staršev otrok s specifičnimi učnimi težavami.
Gre za otroke, ki so različni in zato potrebujejo v šoli različne pristope, metode dela, načine poučevanja ter preverjanja znanja.
Ne le otroci, tudi odrasli z disleksijo imajo pogosto še težave s tehniko branja, pisanja, računanja, z organizacijo, orientacijo in podobnim.
Predsednik gorenjske podružnice je postal Jože Andrejaš iz Radovljice.
Tudi sam ima sina z disleksijo.
»Kar sedem let nismo vedeli, da gre za ta problem, ker naš Miha ni dosegal svojih sošolcev.
Je izredno bister in sposoben, težave pa ima denimo pri poštevanki.
Tem otrokom je treba prilagoditi način dela in šolanja, da so uspešni.
Društvo Bravo je namenjeno temu, da bodo ljudje prepoznali disleksijo in otrokom lahko pomagali.
Odprti bomo za starše, prirejali bomo predavanja in delavnice, vabili na različne prireditve.
Ne želim, da bi zaradi tega problema še kdo trpel, kakor je naša družina,« je poudaril Jože Andrejaš pomen ozaveščanja.
Društvo je za informacije na voljo na elektronskem naslovu: gorenjska drustvo-bravo.si.
Ornitologi v Sloveniji že nekaj let od marca do junija popisujejo gnezda sivih čapelj.
»S popisi pridobimo podatke predvsem o številnosti gnezdečih parov ter o razširjenosti gnezditvenih kolonij in posameznih gnezd.
Po letošnjem in lanskem popisu je tako v Sloveniji znanih triindvajset gnezditvenih kolonij in štiri posamezna gnezda sive čaplje.
Na podlagi popisnih podatkov je število gnezdečih parov v Sloveniji vsaj 560,« pojasnjuje Marholdova.
Voditeljica Športa sodeluje tudi pri projektu Formula 1, v poletnih mesecih pa ljubitelje tega športa kot voditeljica razveseljuje še z oddajami Vrhunci VN. »Formula 1 je zelo zanimiv šport, gre za splet tehnološko dovršenih dirkalnikov, natreniranih športnikov, spretnih strategov in številnih zunanjih dejavnikov, od vremena do medijev.«
Pred leti sta z Natašo Briški pripravljali tudi oddaje o golfu.
»To je bil zelo zanimiv projekt, ki je morda celo nekaj prispeval k priljubljenosti tega športa v Sloveniji.
Zanimivo je, kako je pritegnil ljudi, za katere bi rekla, da jih nikoli ne bo.
Tudi sama sem se malo preizkušala, a je pri tem tudi ostalo,« se spominja.
Najprej razmišljala o prevajalstvu
Jože Andrejaš, lastnik gostilne Lectar v Radovljici, bo poskušal zbrati pet tisoč podpisov in se na jesenskih volitvah potegovati za predsednika države.
Kaj o tem menijo Radovljičani in okoličani?
Gradnja poteka po načrtu
Poglejmo še na gradbišče deset kilometrov dolgega odseka avtoceste od Peračice do Vrbe!
Velika večina zemeljskih del (izkopov, nasipov) je končana, v gradnji ali že proti koncu gradnje so podvozi in drugi manjši objekti, oba viadukta, Dobruša in Zgoša, sta sredi gradnje.
»Gradnja poteka po načrtu in bo predvidoma jeseni prihodnje leto tudi končana,« je zatrdil Bojan Cerkovnik in potlej predstavil stanje na glavnih objektih.
328 metrov dolg viadukt Dobruša je »narinjen« do sredine, polovica 187 metrov dolgega viadukta Zgoša, ki ga gradijo »na odru«, bo končana do začetka septembra.
Uredili so že del 86 metrov široke ploščadi za postavitev cestninske postaje Brezje s štirinajstimi stezami, v postopku je izbor izvajalca za postavitev objektov.
Počivališče pri Radovljici gradijo v obsegu, ki bo omogočal tudi postavitev bencinskega servisa, vendar gradnja servisa na tem mestu za zdaj ni predvidena.
Gradijo tudi že vse tri priključke, radovljiški in brezjanski bosta v obliki polovične deteljice, leški bo oblikovan kot trobenta.
Za radovljiškega želijo, da bi bil še letos »v črnem«, to je asfaltiran, pri leškem so narejeni izkopi in nasipi.
Medtem ko na glavni cesti od Vrbe do Podtabora in obratno zaradi gradnje avtoceste ni prometnih težav, so s polnimi in delnimi zaporami cest ter obvozi povzročili več problemov lokalnemu prebivalstvu.
Prebivalce prosijo za razumevanje in potrpljenje, hkrati obljubljajo, da se bodo prizadevali še letos dokončati dela pri prečkanju avtoceste na relaciji Radovljica–Nova vas, Lesce–Hlebce in Črnivec–Posavec.
»Težko že čakam, da se bo gradnja končala in da se bo stanje normaliziralo, povsem pa se s cesto v bližini naše kmetije ne bom nikoli sprijaznil,« je povedal Anton Dolenc in poudaril, da jim bo povzročila veliko škodo.
V bližini kmetije, v razdalji od sto metrov do dveh kilometrov, jim je vzela sedemnajst hektarjev lastnih in predvsem najetih kmetijskih zemljišč.
Izgubljena zemljišča so lahko le deloma nadomestili.
Dva hektarja so kupili, približno deset so jih najeli.
»V bližini ni zemljišč za najem, a da bomo izpolnili pogodbene obveznosti iz Slovenskega kmetijsko okoljskega programa (SKOP), smo jih najeli tudi v Lipnici in Kamni Gorici, kar pa zaradi oddaljenosti ni rentabilno.
Nekaj zemljišč je naprodaj tudi v bližini, a so draga oz. dražja, kot nam je Dars plačal za tista na trasi avtoceste,« je povedal Anton Dolenc.
Prireja mleka se jim zaradi izgubljenih zemljišč ne bo zmanjšala, saj bodo razliko nadomestili z višjo mlečnostjo na kravo in tudi z nakupom krme, vendar pa se bo precej poslabšala ekonomika oz. donosnost.
V Kmetijsko gozdarskem zavodu Kranj so jim izračunali, da bo na leto skoraj 21 tisoč evrov izpada dohodka, kar predstavlja deset do petnajst odstotkov celotnega dohodka kmetije.
Avtocesta je tudi zmanjšala vrednost nepremičnin oz. celotne kmetije, namesto celotne črede lahko pasejo le plemenske telice, veliko je tudi neprijetnosti, ki jih povzroča sama gradnja.
Kot pravijo, se je prah »usedel« na balkone in se zajedel v fasado, dve visoko breji kravi sta zaradi prahu dobili pljučni emfizem in so ju morali dati v klavnico, podaljšal se je dostop do njiv in travnikov …
Krajevna organizacija Rdečega križa Lesce je ob letošnjem občinskem prazniku prejela plaketo občine za šestdeset let humanitarnega delovanja.
Lesce – »Priznanja smo veseli, saj je nagrada za preteklo delo in spodbuda za naprej,« je dejala predsednica krajevne organizacije Marica Jereb, očitno zadovoljna, da so v občini opazili njihovo humanitarno delovanje.
Leški Rdeči križ deluje na območju štirih vasi – Lesc, Hraš, Hlebc in Studenčic in ima (glede na plačano članarino) od 1.000 do 1.200 članov ter šestnajst prostovoljcev.
»Med prostovoljci prevladujejo starejši, upokojenci.
Naše vrste bi radi pomladili, vendar je ljudi, ki bi bili pripravljeni delati prostovoljno, brezplačno, vse težje dobiti,« pravi Marica in dodaja, da poleg programa območnega združenja izvajajo tudi nekatere lastne dejavnosti.
Dvakrat na mesec merijo krvni tlak in enkrat mesečno s pomočjo patronažne službe zdravstvenega doma tudi krvni sladkor in holesterol, enkrat na leto pripravijo tudi zdravstveno predavanje.
Dobro sodelujejo s podmladkom na osnovni šoli, zelo so pozorni do starejših in invalidov.
Na njihovem seznamu je več kot tristo starejših nad 75 let, med njimi 34 starejših od 90 let, ter še devetnajst invalidov.
Vsako leto jim pripravijo pred novim letom srečanje ali jih obiščejo v domovih za starejše, drobno pozornost jim izkažejo tudi ob osebnih jubilejih.
V sodelovanju s socialno službo razdelijo med krajane, potrebne pomoči, prehranske pakete, ki jih dobijo iz državnih zalog in zadnje čase tudi iz Evropske unije.
»Večina je pomoči vesela, imeli pa smo že tudi primere, ko so jo zavrnili,« pravi Marica in dodaja, da delo prostovoljcev ni vedno enostavno.
In kaj še počnejo?
V zimskem času se družijo pri ročnih delih in telovadijo, spomladi sodelujejo pri očiščevalnih akcijah, poleti kolesarijo …
Jubilej, 60-letnico krajevne organizacije, so proslavili v Tednu Rdečega križa, takrat so pripravili razstavo ročnih del in na proslavi podelili republiška priznanja Rdečega križa.
Zlati znak sta prejeli Tončka Lorenčič in Mira Panker, srebrnega Polona Košnik, Milka Tonejc in Jože Ulčar, bronastega Iva Pogačar, Mari Zakovšek in Antonija Torkar, diplome pa Vlasta Žilih, Šarika Debenec, Mira Stušek, Kati Jerala, Stojan Rezar in Marinka Debeljak.
»Pri hiši nas je bilo sedem otrok, oče je bil kovač v »vigenjcih«, kasneje v Plamenu.«
»Ne dovolimo, da bodo o našem prostoru odločali drugi, posebno ne grobi kapital.
Mi tu živimo, živeli smo včeraj in živeli bomo jutri.
Mi tudi znamo ceniti svojo naravno in kulturno dediščino.«
»Čeprav veliko govorimo o varovanju okolja, imamo v Alpdomu velike težave prepričati lastnike stanovanj, da bi prenovili kotlovnice in prešli s kurilnega olja na ekološko manj sporni in cenejši zemeljski plin.
Pogrešamo subvencije občine in države.
Kot da nikogar ne zanimajo cisterne v zemlji!
Potrebne so tudi nove izolacije, okna in fasade.«
V Radovljici so v treh letih postopno prenovili občinsko stavbo, letos so obnovili še pročelje in uredili trg pred Linhartovo dvorano.
V občini so ob sklenitvi obnove občinske stavbe pripravili dva kulturna dogodka.
V galeriji Avla Občine Radovljica so odprli razstavo slik akademskega slikarja Albina Polajnarja (na ogled bo do 12. septembra), v Linhartovi dvorani pa je bila lutkovna predstava uličnega gledališča Burekteater.
Benjamin Bizjan iz Vrbenj je bil ob odličnem spričevalu na jeseniški gimnaziji tudi edini s te šole, ki je na maturi dosegel vseh štiriintrideset točk.
V vseh štirih letih šolanja ni dobil niti enega »cveka«, najnižje ocene so bile trojke, v spričevalu pa je imel vsako leto le eno ali dve štirici.
Od učnih predmetov je imel najraje matematiko, fiziko in kemijo, udeleževal se je tudi šolskih tekmovanj.
Študij bo nadaljeval na strojni fakulteti.
Želi si, da bi najprej delal v razvojnem oddelku kakega podjetja, nato pa nadaljevali samostojno pot.
Letošnje počitnice preživlja v glavnem doma.
Kolesari, planinari, igra računalniške igrice, septembra bo šel še za teden dni na morje.
Pot po Fuxovi brvi preko Save je pešcem vedno pomenila najkrajšo povezavo med Radovljico in Kamno Gorico.
Ko je bila Kamna Gorica še pomemben letoviški kraj, so po njej hodili tudi dopustniki, ki so se do Radovljice pripeljali z vlakom.
Narasla Sava je leta 1965 odnesla Pižov most na Lancovem, plavajoče tramovje pa je bilo usodno tudi za Fuxovo brv.
Ko jo je radovljiška občina po sedemintridesetih letih obnovila, je s tem omogočila tudi ureditev učne poti, kot si jo je zamislil domačin in občinski svetnik Stane Perc.
Da ima radovljiška občina takšno pot, so zaslužni tudi občina, ministrstvo za kmetijstvo, gozdarstvo in prehrano, blejski zavod za gozdove, lastniki zemljišč, ki so brezplačno odstopili služnostno rabo …
Kdaj se bo Vovkova družina iz bližine letališča lahko preselila na novo lokacijo?
Podjetje načrtuje prodor na evropsko tržišče, zanimive so tudi druge države, npr. Ukrajina.
V zadnjem letu jim je s projektom 180 LED prikazovalnikov za parkirišče na letališču Oslo na Norveškem uspel prodor na zahtevno skandinavsko tržišče.
Julija so zaključili dobavo 43 prikazovalnikov za avtocesto mimo Blatnega jezera na Madžarskem v vrednosti dobrega pol milijona evrov.
Posel so izpeljali v zelo kratkem času dveh mesecev.
Že nekaj let dobavljajo opremo nemškemu podjetju Horizont, ki ima 50-odstotni delež na nemškem trgu.
»Slovenija je za nas že premajhno tržišče,« pove Kelih in doda, da posebno pozornost namenjajo zagotavljanju kakovosti ter zadovoljevanju evropskih standardov.
- organiziramo uslužnostno klanje govedi za potrebe kmetov
v študijskem letu 2007/08 vpisuje v 1. letnik
Kako se je začelo delo z mladimi?
Kar dveh Sarinih odličij na letošnji Univerzijadi so se skupaj veselili (z leve prosti desni): Ciril Globočnik, direktor slovenskih plavalnih reprezentanc, Luka Turk, Sara Isakovič, Jože Rebec, podpredsednik PZS in predsednik PK ŽGR, Nika Kozamernik in Miha Potočnik, reprezentančni trener s sinovoma Janezom in Vidom. / Foto: Valentin Rozman
