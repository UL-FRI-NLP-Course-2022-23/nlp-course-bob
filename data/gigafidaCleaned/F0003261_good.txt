Italijani pretiravajo o številu ilegalnih prehodov čez mejo
Ljubljana - Ilegalci res čedalje bolj pritiskajo na slovenske meje, vendar ni mogoče pritrditi pisanju nekaterih italijanskih časnikov, da je čez našo državo prišlo v Italijo več kakor 35.000 ilegalcev.
Naši policisti so lani obravnavali več kakor 18.000 ilegalcev, od tega na meji z Italijo 3407, medtem ko so nam italijanski varnostni organi zaradi ilegalnega prehoda državne meje vrnili »le« 3500 tujcev.
Po podatkih policije je v letošnjem prvem tromesečju (novejši podatki še niso na voljo) prišlo v Slovenijo več kakor 5190 ilegalcev, lani v istem času pa 5750.
Bogdan Stare, vodja oddelka za nedovoljene migracije pri upravi uniformirane policije, pravi, da je bilo lani med pribežniki kar 3662 Albancev s Kosova, letos pa že 1353 Irancev.
Po odpravi vizumov za Romune je letos prišlo k nam že 735 Romunov, kar je skoraj za 200 več kakor v enakem času lani.
Med ilegalci je bilo tudi 662 Turkov oziroma petkrat več kakor v enakem lanskem obdobju.
Tudi državljani Kitajske čedalje bolj pritiskajo na naše meje, saj bi se radi zaposlili na Zahodu, lahko pa si zaposlitev poiščejo kar pri nas.
Znano je namreč, da Kitajci zaradi dobrih odnosov z ZRJ množično prihajajo v Beograd.
Uradne informacije kažejo, da jih čaka zdaj na pot v Evropo nekaj deset tisoč.
Na meji z Madžarsko so se prvič začeli pojavljati ilegalci iz Afganistana.
Celovec - Potem ko je staroavstrijska manjšina v Sloveniji postala polnopravna članica Federalistične unije evropskih narodnih skupnosti (FUENS), sta namestnik direktorja urada koroške deželne vlade Karl Anderwald, ki je na kongresu uradno zastopal deželo Koroško, in koroški deželni glavar Jörg Haider izjavila, da pomeni polnopravno članstvo Staroavstrijcev v Sloveniji v FUENS »pomemben korak pri prizadevanjih, da Slovenija končno prizna Staroavstrijce kot narodno skupnost«.
Haider je dodal, »da bi morala biti zaščita staroavstrijske manjšine z nemško materinščino potrebna orientacija tudi v smislu raznoličnosti Evrope in udejanjanja regionalizma«.
Nemška zveza trgovcev ocenjuje, da tatovi odnesejo za pet milijard mark blaga na leto, četudi lastniki trgovin vsako leto izdajo za varnostno opremo in posebno šolanje osebja milijardo in pol mark.
Vremenski vpliv na splošno počutje in razpoloženje ljudi bo ugoden in vzpodbuden.
Sredi dneva bo toplotna obremenitev velika.
