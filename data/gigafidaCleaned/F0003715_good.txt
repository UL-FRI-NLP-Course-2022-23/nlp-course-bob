Podjetje Droga je v prvem četrtletju letos ustvarila 349 milijonov tolarjev čistega dobička, kar je za 184 odstotkov več od načrtov.
K višjemu dobičku je pripomogla predvsem prodaja soli, ki presega načrt za 79 odstotkov, pa tudi nižji stroški porabljenih surovin.
Prihodki od prodaje Droge, ti so bili za štiri odstotke nad načrtovanimi, so bili v primerjavi z enakim obdobjem lani za pet odstotkov višji.
Najpomembnejši izvozni program je mesni program, na domačem trgu ostaja najpomembnejši izdelek kava.
Kranjska družba za razvoj, proizvodnjo in trženje naprav za merjenje in obračun električne energije Iskraemeco je lani ustvarila 23.2 milijarde tolarjev prihodkov, kar je devet odstotkov več kot leto prej.
Družbi je lani kljub zaostrenim konkurenčnim razmeram uspelo povečati svojo prisotnost na globalnem trgu in tržni delež v primerjavi z največjimi tekmeci.
Na višino dobička ta se je lani v primerjavi z letom 2002 povečal za tri odstotke na 905 milijonov tolarjev je sicer nekoliko vplivala svetovna gospodarska kriza, nejasni trendi pri spremembi tehnologij in povečana konkurenca s strani azijskih proizvajalcev pa so bistveno znižali prodajno ceno izdelkom.
EBRD prodala svoj delež v Merkurju
Nemško-ameriški avtomobilski koncern DaimlerChrysler je zaradi težav pri projektu satelitsko vodenega sistema za cestninjenje za tovornjake, ki ga je v konzorciju Toll Collect razvijal skupaj z družbama Deutsche Telekom in Cofiroute, v prvem četrtletju v primerjavi z enakim obdobjem leto prej znižal prihodke za tri odstotke na 32,35 milijarde evrov.
Za 33 odstotkov na 393 milijonov evrov se je znižal tudi čisti dobiček koncerna, medtem ko se je dobiček iz poslovanja v nasprotju s pričakovanji analitikov zvišal za 10 odstotkov na poldrugo milijardo evrov.
Bolje je v prvem trimesečju poslovala koncernova ameriška hčerinska družba Chrysler, ki ji je uspelo v primerjavi z enakim lanskim obdobjem dobiček iz poslovanja povečati kar za 96 odstotkov na 298 milijonov evrov.
Volkswagen je prvo letošnje četrtletje končal z močnim upadom dobička.
Čisti dobiček koncerna se je namreč znižal kar za 87 odstotkov na 26 milijonov evrov, dobiček iz poslovanja pa se je skoraj prepolovil na 329 milijonov evrov.
V koncernu so upad dobička pripisali slabi konjunkturi na avtomobilskem trgu, močnemu evru, slabi prodaji v ZDA kot tudi velikih stroškom za nove modele.
Prihodki so se v prvem trimesečju sicer dvignili za šest odstotkov na 21,9 milijarde evrov.
Drugi največji farmacevtski koncern na svetu GlaxoSmithKline je prvo letošnje četrtletje zaradi močne konkurence na področju generičnih zdravil sklenil s pet odstotkov nižjimi prihodki kot v enakem lanskem obdobju, ki so znašali 8,7 milijarde dolarjev.
Čisti dobiček britanske farmacevtske družbe se je v primerjalnem obdobju znižal z 2,1 na 1,9 milijarde dolarjev.
Več o tem si preberite na 17. strani.
Kaj prinaša Evropska Unija za slovenske banke in finančni sistem?
To je bistveno vprašanje, ki si ga zastavlja in nanj odgovarja petnajst strokovnjakov s področja financ v najnovejši številki Bančnega vestnika, ki ga je izdalo Združenje bank Slovenije in so ga predstavili na posebni tiskovni konferenci.
Spremembe bodo precejšnje.
Kdaj jih lahko pričakujemo?
Predsednik uprave Dela, d. d., Jure Apih je živa priča.
V Delu že od leta 67, vmes je bil dve leti urednik Teleksa.
Počel je vse, od prodaje do propagande, in zasnoval tudi prvo, takrat še jugoslovansko marketinško agencijo Studio marketing.
V vodstvu Dela, d. d., je od ustanovitve leta 90.
Zadnji dve leti je predsednik uprave.
Kako se je Slovenija približevala Evropski uniji?
Ker TOM vse bolj izgublja na pomembnosti, poglejmo v nadaljevanju na segment domačega denarnega trga, ki je v zadnjih dveh tednih doživel največje spremembe.
Če smo pred časom ugotavljali, da je za širši krog investitorjev trg zakladnih menic MF še zadnja oaza za doseganje sicer skromnih, a nadpovprečnih donosov, se to obdobje vse hitreje izteka.
Na zadnjih dražbah trimesečnih in šestmesečnih zakladnih menic, ki so bile zaključene 24.aprila, so bili namreč premiki navzdol rekordni.
Na dražbi trimesečnih zakladnih menic MF je ob razpisani kvoti v višini 7 milijard tolarjev povpraševanje znašalo 22.4 milijard tolarjev.
Izlicitirana obrestna mera se je s predhodnega nivoja v višini 5.10 odstotka letno spustila na »skromnih« 4.30 odstotka letno.
Podobni rezultati so bili doseženi tudi na dražbi šestmesečnih zakladnih menic.
Ponudba je znašala 7 milijard tolarjev, povpraševanje 22.7 milijard tolarjev, dosežena povprečna obrestna mera pa se je z nivoja 5.28 odstotka letno spustila na 4.30 odstotka letno.
Ugotovili bi lahko, da je bilo najvišjo obrestno mero v drugi polovici meseca aprila moč iztržiti na dražbah enomesečnih zakladnih menic MF, saj je izlicitirano povprečje 21. aprila znašalo 4.59 odstotka letno, 28. aprila pa 4.50 odstotka letno.
Ob tem seveda ne gre pozabiti, da so enomesečne zakladne menice takorekoč nedosegljive za širši krog investitorjev.
En lot enomesečnih zakladnih menic namreč znaša 10 milijonov tolarjev, en lot tri, šest ali dvanajstmesečnih zakladnih menic pa »le« 10 tisoč tolarjev.
Polnilnica mineralne vode Palanački kiseljak v Smederevski Palanki, ki je v večinski lasti ljubljanske Kolinske, je v prvem trimesečju letos v primerjavi z enakim lanskim obdobjem povečala prihodke od prodaje za 30 odstotkov.
Število zaposlenih so lani zmanjšali z 250 na 165, v prvih mesecih letošnjega leta pa na 130.
V prihodnje se število zaposlenih naj ne bi več zmanjševalo.
Lani so kljub temu znatno povečali proizvodnjo, saj so napolnili 150.000 litrov mineralne vode na zaposlenega, kar je veliko več kot leta 2002, ko so napolnili samo 79.000 litrov na zaposlenega.
Luka Koper v prvem četrtletju presegla načrt
Nadzorni svet Elana je pred kratkim za novega predsednika družbe imenoval Matjaža Šarabona, dosedanjega podpredsednika uprave Elana in direktorja za proizvodnjo in razvoj zimsko-športne divizije.
Šarabon je za novega predsednika uprave Elana imenovan s polnim mandatom za obdobje petih let.
Šarabon je po prevzemu funkcije prvega moža begunjske družbe med drugim dejal, da Elan v prvem obdobju novega vodstva ne bo doživel velikih sprememb.
Podjetje je namreč v zadnjih letih dosegalo visoko raven in le še korak mu manjka do resnično pomembnega svetovnega položaja tako na področju blagovne znamke kot tudi na področju proizvodnje športnih izdelkov in izdelkov za prosti čas.
EBRD prodala svoj delež v Merkurju
Upanje po konjunkturnem okrevanju nemškega gospodarstva se aprila spet veča.
Kazalec gospodarskega zaupanja, ki ga muenchenski inštitut za gospodarske raziskave Ifo mesečno izračunava na podlagi ankete med 7000 podjetji, se je aprila, potem ko je dva meseca zapored beležil padec, v primerjavi z mesecem prej namreč zvišal s 95,4 na 96,3 točke.
Po ocenah inštituta o trajnem okrevanju nemškega gospodarstva pa še vedno ni moč govoriti.
Anketiranci so posebej pozitivno ocenili svoj trenutni položaj, kjer se je kazalec zvišal z 92,2 na 94,9 točke, slabša pa so bila pričakovanja za naslednjih šest mesecev, kjer se je kazalec znižal z 98,8 na 97,8 točke.
Sicer pa se je kazalec podobno gibal tako v vzhodnih kot zahodnih deželah.
Pričakovanja anketiranih podjetij za naslednjih šest mesecev so zmanjšale predvsem visoke cene nafte.
Čeprav je šibkejši evro dal zagon izvoznim pričakovanjem v industriji, pa njegov vpliv ni bil dovolj močan, da bi se izboljšala poslovna pričakovanja v celotni industriji.
Švedski proizvajalec telekomunikacijske opreme Ericsson je v letošnjih prvih treh mesecih ustvaril 390 milijonov dolarjev dobička, medtem ko je na letni primerjalni ravni še beležil izgubo v višini 560 milijonov dolarjev.
Tako dobiček kot prihodki koncerna, ki so se v enakem primerjalnem obdobju zvišali za devet odstotkov na 3,66 milijarde dolarjev, so bili višji od pričakovanih.
Britanska naftna družba Shell je v prvem četrtletju letošnjega leta kljub največji krizi v zgodovini podjetja, v katero je zapadla zaradi napačne ocene svojih zalog nafte in plina, zabeležila devetodstotno povišanje dobička glede na enako obdobje lani.
Ta novica je pozitivno vplivala predvsem na vrednost delnic družbe, ki so se podražile za dva odstotka, delničarje pa je razveselila tudi novica, da naj bi Shell letos odkupil za dve milijardi dolarjev lastnih delnic.
V prvih treh mesecih letos je Shell ustvaril 4,25 milijarde dolarjev dobička in tako presegel pričakovanja analitikov.
Čisti dobiček se je sicer zmanjšal za 16 odstotkov, kar pa je predvsem posledica enkratnega priliva od prodaje deleža v Ruhrgasu v enakem obdobju lani, pojasnjujejo v družbi.
Po lanskoletni najvišji izgubi v zgodovini koncerna je nemška banka HypoVereinsbank v novo leto zakorakala nekoliko uspešneje.
V drugi največji nemški banki so v prvem trimesečju namreč zabeležili dobiček v višini 53 milijonov evrov - na medletni ravni je izguba še znašala 25 milijonov evrov - in tako zaostali za pričakovanji.
Dobiček iz poslovanja banke, ki je lani ustvarila za 2,6 milijarde evrov izgube, se je v letošnjem prvem četrtletju v primerjavi z enakim lanskim obdobjem skoraj podvojil na 290 milijonov evrov.
Pričakovanja so bila sicer višja, po njih naj bi namreč dobiček iz poslovanja znašal do 390 milijonov evrov.
Hrvaško ustavno sodišče je z večino glasov ukinilo spremembe in dopolnitve zakona o trgovini, ki so v veljavo stopile 1. januarja letos in so vsem velikim trgovskim verigam prepovedovale nedeljsko delo.
Od skupno 13 sodnikov ustavnega sodišča jih je po obširni razpravi za omenjeno odločitev glasovalo osem, pet pa jih je bilo proti.
Delo ob nedeljah je bilo dovoljeno trgovinam manjšim od 200 kvadratnih metrov, ki so prodajale večinoma prehrambene izdelke.
Na 5000 prebivalcev je bila lahko dežurna le ena trgovina, tako da so tudi trgovine, ki so izpolnjevale zakonske pogoje, morale ob nedeljah delati izmenično.
Oceno ustavnosti omenjenega zakona je zahtevalo sedem velikih trgovskih verig - Mercator, Mercatone, Getro, Billa, Kaufland, Ipercoop in Magma - dve fizični osebi iz Osijeka in lokalna skupnost, na področju katere se nahaja trgovski center Mercatone.
Predlagatelji so navedli, da se z omejevanjem in prepovedjo nedeljskega dela krši z ustavo zajamčena tržna in podjetniška svoboda, kot tudi enak položaj na trgu.
Hrvaški bruto domači proizvod (BDP) je lani po tekočih cenah znašal 28,3 milijarde dolarjev, kar je 4,3 odstotka oz. dve milijardi dolarjev več kot leta 2002.
BDP na prebivalca je lani znašal 6385 dolarjev, so izračunali na hrvaških gospodarski zbornici.
Po njihovih podatkih se je BDP tako zvišal zaradi tečajnih razlik oz. nižje vrednosti dolarja.
Analitiki so ugotovil, da so bili lanski generatorji rasti BDP osebna poraba in investicije ter turistični priliv.
Hrvaški statistični urad je danes objavil tudi podatke o marčni industrijski proizvodnji.
Ta se je v primerjavi z enakim lanskim mesecem zvišala za 10,4 odstotka.
Največ se je zvišala proizvodnja v predelovalni industriji (za 12,5 odstotka), sledi elektro, plinska in vodna distribucija (za 4,1 odstotka).
Najbolj se je zmanjšala proizvodnja v rudnikih (za 4,2 odstotka).
V ločenem poročilu je danes objavil podatke o brezposelnosti tudi hrvaški zavod za zaposlovanje.
Po njegovih podatkih je bilo konec marca na zavodu za zaposlovanje registriranih 325.238 brezposelnih oseb, kar je 0,2 odstotka manj kot mesec prej in za 8,6 odstotka več kot v enakem obdobju lani.
Farmacevtska družba Pliva bo 12. maja letos na hrvaškem kapitalskem trgu izdala serijo obveznic v višini 75 milijonov evro, s fiksno letno obrestno mero in polletnim izplačilom obresti.
Obveznice bodo zapadle leta 2011, z njihovo izdajo pa bo Pliva dobila svež kapital za razvoj.
Donos obveznic bo izračunan na podlagi donosa na sedemletni obrestni Euroswap, ki se bo zvišal za premijo na kreditno tveganje izdajatelja in trenutnim položajem na trgu kapitala.
Bonitetna hiša Dun&Bradstreet je Hrvaški tudi aprila, kot že nekaj mesecev prej, podelila kreditni rating DB4d, ki Hrvaško uvršča med države zmernega tveganja za naložbe.
Hrvaška ima po mnenju te bonitetne hiše največ težav z velikim proračunskim primanjkljajem in primanjkljajem tekoče plačilne bilance.
Ker je Hrvaška vlada želela prikriti to luknjo se je močno zvišal javni dolg.
Sicer pa je Hrvaška med 25 tranzicijskimi državami po ratingu na 10. mestu.
Na prvem mestu je z oceno DB2c Slovenija, ki je z oceno DB2d sledi Madžarska, na repu lestvice pa so z oceno DB6d Albanija, Belorusija, BiH, Gruzija, SČG, Tadžikistan, Turkmenistan in Uzbekistan.
Ocena DB6d pomeni zelo visok rizik za vlagatelje, saj obstaja velika možnost, da se jim naložba ne bo nikoli povrnila.
Hercegovačka banka prehaja v hrvaške roke
Droga in Kolinska se že od februarja dogovarjata o možnosti poslovnega sodelovanja.
Predsednik uprave Droge Andrej Božič na vprašanje, kaj si od tega obetajo, odgovarja, da gre najprej za sodelovanje pri nabavi in prodaji, kar bo obema družbama v zaostrenih razmerah poslovanja po vstopu v Evropsko unijo prineslo sinergijske učinke in utrdilo položaj na trgu.
Obe upravi in nadzorna sveta so izrazili tudi pripravljenost za kapitalsko povezovanje podjetij.
V prvem trimesečju letos je Droga prihodke od prodaje povečala za 5, dobiček pa kar za 52 odstotkov.
Dodatne učinke zaradi nižjih cen surovin in sodelovanja s Kolinsko pričakujejo v prihodnjih mesecih.
Za letos v Drogi načrtujejo rast prodaje za 13 odstotkov, planirajo pa tudi skoraj 1,6 milijarde tolarjev dobička.
Aprilska inflacija je bila kar precej visoka in je dosegla 0,5 odstotka (mesec prej celo 0,6 odstotka).
V prvih štirih mesecih letos je sicer rast cen življenjskih potrebščin znašala 1,6 odstotka, kar je precej manj kot v enakem obdobju lani (2,7 odstotka).
Kljub temu pa je visoka marčna in aprilska inflacija povzročila, da se je dokaj hitro padanje inflacije na letni ravni, ki je trajalo od lanskega novembra, ustavilo pri 3,5 odstotka.
»Teh ocen je veliko, stroški so vedno previsoki.
Konkretnih podatkov o tem v združenju nimamo.
»Ob razširitvi Evropske Unije se bodo razlike med najbolj razvitimi in najmanj razvitimi članicami povečale v razmerju ena proti šest.
To pa je velik izziv za kohezijsko politiko.
Princip solidarnosti bo torej tudi v bodoče precej pomemben.
Dejstvo pa je, da Evropa že razmišlja, da bi denar iz strukturnih in kohezijskih skladov delila na države in ne na njihove regije, saj se zdaj že dogaja, da je denimo Italija zaradi nerazvitega juga večja prejemnica denarja iz skladov, kot mi.
Kaj prinaša Evropska Unija za slovenske banke in finančni sistem?
To je bistveno vprašanje, ki si ga zastavlja in nanj odgovarja petnajst strokovnjakov s področja financ v najnovejši številki Bančnega vestnika, ki ga izdaja Združenje banke Slovenije in so ga predstavili na posebni tiskovni konferenci.
Spremembe bodo precejšnje.
Kdaj jih lahko pričakujemo?
Direktor Združenja bank Slovenije Dušan Hočevar napoveduje, da bo po 1. maju 2004 prišel 2. maj, skratka nič bistvenega se naj ne bi zgodilo takoj, pač pa šele sčasoma.
»Bistvene spremembe bodo prišle v obdobju priprav za prevzem evra, v tako imenovanem obdobju ERM2.
To bo čas prilagajanja za vstop v evropsko monetarno unijo in za prevzem evra, kar naj bi se zgodilo leta 2007.
Napravljeni so različni scenariji dogodkov.
V vsakem primeru pa drži, da Evropa tudi za banke pomeni večji trg.
Res pa je, da so naše banke tradicionalno usmerjene na domači trg in tako bo najbrž še nekaj časa.
Vsekakor se bodo v prihodnje zaostrili konkurenčni pogoji.«
Kako komentirate novi davek na obresti?
Ali bo po vašem prišlo do odliva kapitala v sosednjo Avstrijo zaradi tega davka?
Nas: Zasedenost izolskih turističnih kapacitet je bila lani nadpovprečna
»V Izoli se ravnokar pripravlja strategija nadaljnjega turističnega razvoja občine, ki bo prinesla tudi določene spremembe, saj naj bi sedanji predvsem družinski turizem dopolnile tudi druge oblike turizma,« pravi Simonovič.
»Te spremembe bodo med drugim vplivale tudi na nadaljnjo gradnjo turistične infrastrukture, saj slednja v veliki meri določa obliko turizma.
V Izoli naj bi se tako v prihodnjih letih razvijal športno-rekreativni turizem, povezan s sprostitvenimi aktivnostmi, zdravo prehrano in splošnim vračanjem nazaj k naravi.«
V letu 2003 je Krka prodala za 86 milijard tolarjev izdelkov (desetino več) in dosegla 11 milijard tolarjev čistega dobička.
