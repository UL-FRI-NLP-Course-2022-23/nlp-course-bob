Delo je potemtakem sestavljeno iz dveh delov, Lutharjeve študije in komentirane izdaje Prestorjevih dnevnikov Ko sem nosil vojaško suknjo in Po svetu od leta 1913-1918, h katerim je dodano bogato slikovno gradivo; vojakove fotografije in zbirka razglednic, kar je že samo po sebi velik dokument.
Okrogla miza z naslovom Fenomenologija ženskega duha: Dejstva in miti, ki jo je v četrtek v prostorih CD organizirala Revija Delta, je poskušala ob prvem integralnem prevodu Drugega spola Simone de Beauvoir vsaj v grobem osvetliti »antropologijo«, ki velja danes - poleg marksizma - za temeljni diskurz sodobnega feminizma.
Razloge za tako dolgo čakanje na slovensko verzijo (od izida Drugega spola mineva petdeset let) gre po mnenju Nede Pagon iskati predvsem v dejstvu, da prostor, znotraj katerega je pričela Drugi spol prevajati že leta 1971, v razmerju do dela Simone de Beauvoir vse do danes ni pokazal zadostne zrelosti.
Gustav Mahler je skladatelj, ki ga poleg častilcev iz vrst glasbenega občinstva še najbolj obožujejo dirigenti.
Mahler, ki je bil eno in drugo, je trpljenje skladatelja združil z neskončno srečo dirigenta.
Toda tistega Mahlerjevega časa ni mogoče obuditi.
In čeprav so to poskušali mnogi, so najpametnejši odnehali še preden so jih prepričali, da bi se delo (zaradi umetnosti) splačalo.
Imeli so prav: iz skic, ki jih je Mahler zapustil, ni razvidno, kaj je nosil v sebi.
Pa tudi sicer si poštenega ustvarjalca, ki bi hotel obiti svoja umetniška spoznanja, da bi podaljšal prekinjeno ustvarjanje nekoga drugega, ne morem predstavljati.
Rudolf Baršaj je v Ljubljani poleg prvega (praktično dokončanega stavka) predstavil še tri stavke, ki jih je po skladateljevih skicah (a najbrž tudi s pogledom na redaktorske poskuse nekaterih drugih preizkuševalcev vzdržljivosti častilcev izvirne umetnosti) napisal v »predpremiernem« roku.
Adagio (24 minut), ki se iz tihega monologa viol razvije v pretresljiv harmonski memento, je edina dobra stran Mahlerjevega spomina.
Vse drugo (27 minut), tudi Scherzo, ki bi ga bolj sproščena dirigentska roka pognala v čistejše brzice stranskega rokava velike reke, se je sesulo: ne zaradi solidne (Baršajeve) orkestracije, marveč zaradi nedodelane kompozicijske sheme.
