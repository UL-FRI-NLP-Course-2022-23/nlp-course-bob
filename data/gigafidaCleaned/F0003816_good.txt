V vesolju obstaja brezkončno mrežje niti.
Vodoravne niti so v prostoru.
Navpične niti so v času.
Na vsakem križišču niti stoji posameznik.
In vsak posameznik je kristalna koralda.
Velika svetloba absolutnega bitja osvetljuje in proseva skozi vsako kristalno koraldo.
In vsaka kristalna koralda odseva svetlobo vseh drugih kristalov v mreži, pa tudi vse druge odseve v celotnem vesolju.
Čeprav so bile besede Rigvede napisane pred več kot 3500 leti, zveni njena zamisel nepričakovano sodobno, upoštevaje široko brezno, ki nas ločuje od nastanka tega največjega književnega dosežka stare Indije.
Vsekakor preseneča, da je bil neznani pisec tega znamenitega slovstvenega spomenika, živel je davno pred pojavom znanosti, sposoben tako sodobnega sklepanja.
Na osebni ravni nam odlomek govori o nečem, kar smo že dolgo vedeli ali slutili, a mogoče nikoli premišljeno izrazili ali ubesedili, gotovo pa nikoli tako pesniško razložili.
Vsebuje temeljno resnico, ki odzvanja kulturo izpred tisoče let, povsem drugačno od naše.
Njene besede se nas globoko dotikajo.
Zgodaj spomladi leta 1992 sem se pozno popoldne vozil iz službe proti domu po meddržavni cesti 57.
Okoliščine kratkega, vsakodnevnega potovanja v južno predmestje Chicaga niso vsebovale prav nič nenavadnega ali čudnega.
Bil sem miren, pozoren in sproščen, misli mi niso begale niti me niso zaposlovale in užival sem ob pogledu na pokrajino, ozelenelo po pomladnem enakonočju.
Radio je bil izključen in promet je bil redek.
Priročni odgovori, da so taki dogodki udejanjenje boga, angelov, hudiča, statistične verjetnosti, psihičnih sposobnosti in česa drugega, ne pojasnijo ničesar.
Tudi moja najboljša razlaga dogodka mi je zvenela neustrezno.
Drezljava, nenavadno pomenljiva uganka je stopila v moje življenje, čeprav bežno, in skrivnosten obstret dogodka me je begal naprej.
Nikakor ni bil prvi take vrste v mojem življenju.
Spomnil sem se nekaterih drugih, a vse sem uvrstil med nedosledna naključja, neogibne, brezciljne dogodke, čeprav časovno izjemno usklajene, ki se naravno pojavljajo v človeškem življenju.
Dogodek s Salmanom Rushdijem je take pojave obarval povsem drugače in odločil sem se, da se bom poglobil vanje.
V svojem naivnem navdušenju sem bil kot mladi Parsifal, popoln norec, ki zaupljivo odjezdi, da bi našel sveti gral, ne da bi se mu sploh sanjalo, kaj je, in ne da bi slutil, na kakšne težave bo naletel med iskanjem.
Komaj sem vedel, kje naj začnem.
Bistvo sinhronosti je bežno in brezoblično.
To veličastno umetniško, znanstveno in duhovno delo so julija 1543 odstranili s podstavka na povelje španskih redovnikov, ki so ga obsodili kot »hudičevo ploščo«.
Nagnili so ga nad veličastno stopnišče tenochtitlánske piramide, da je strmoglavilo na ulico.
Isti mračni duh uničenja je že tisoč let poprej začel demonizirati pogansko Evropo.
Zmagoslavje mračnjaške miselnosti, ki je jasno in nepreklicno razdelila snov in duha, je v petem stoletju utesnilo zahodno misel.
Boga in ljudi, nebo in zemljo, telo in dušo je togo opredelila z dogmatično vsiljeno dvojnostjo medsebojno izključujočih se nasprotij, ki odtlej prevladujejo v evropski miselnosti.
Čutim, vendar ne morem razumeti.
Ne morem dojeti, a tudi pozabiti ne.
In če pomislim, da sem že ujel, vendar ne morem izmeriti.
Kako naj torej imam nekaj, kar se zdi nemerljivo?
Ne ustreza nobenemu pravilu, pa vendar je brezhibno.
Naj navedem še primer sinhronosti v sinhronosti.
Nekega dne sem raztreseno premišljeval o kapi, kakršno nosijo evropski vojaški gorniki.
Pred leti sem jo kupil na sejmu in rad sem si jo nataknil.
Nekaj minut pozneje sem se lotil branja najnovejše številke neke revije, v kateri je bilo objavljeno poročilo o Rogerju Nussbaumerju, ki je po pošti naročil alpinsko kapo v vojaški trgovini.
Pred nekaj tedni je prelistaval katalog, v katerem je zagledal fotografijo pokrivala, kakršno je nosil kot mlad rekrut v prvi četi tretjega eskadrona švicarske vojske.
Bolj iz nostalgije kot iz potrebe je naročil eno od kap.
Vojaška trgovina z rabljenim blagom je imela na zalogi tri tisoč takih kap.
Toda kapa, ki jo je prejel Roger Nussbauer, je bila opremljena z notranjim našitkom, na katerem je v njegovem rokopisu pisalo: »R. Nussbauer, 3. esk.
1. četa«; bila je kapa, ki jo je nosil med služenjem vojske (O'Neill, str. 5).
Število šest je pogostejše vpleteno v pomenljiva naključja, ki odsevajo njegovo simboliko.
Podoben primer se je zgodil na noč čarovnic leta 1996, ko je 436 oseb izbralo številke 666 na wisconsinski loteriji Izberi tri.
Namerno so izbrali te številke, kajti zdelo se jim je zabavno, saj so navadno povezane s hudičem.
436 prebivalcev Wisconsina, ki je tisto noč izbralo 666, je dobilo 178000 dolarjev, kar se ni zgodilo nikoli poprej.
Po mnenju loterijskih uslužbencev je vsota skoraj petkrat presegala povprečno izplačilo.
Pomen znamenja je težko natančno dojeti: naloga je danes enako težavna, kot je bila v starih časih.
Medtem ko je rimski cesar Avgust vodil verski obred na prostem, se je nenadoma razdivjala nevihta in strela je izbrisala črko C na napisu podstavka bližnjega kipa (črka C je rimska številka za 100).
Kmalu nato je zbolel in prepričan je bil, da bo v naslednjih sto dneh umrl.
Prijatelj, ki ga je obiskal na bolniški postelji, ga je pokaral, da ni strokovnjak za razlago znamenj, in poudaril, da izbrisani C lahko pomeni tudi sto tednov ali sto mesecev življenja.
Ko bi pomenil sto sekund ali sto minut, bi bil že mrtev.
Avgust se je smeje strinjal, planil z bolniške postelje in še dolga leta vladal cesarstvu.
Razlage meteoroloških pojavov so danes enako zagonetne, kot so bile v Cezarjevem času.
Richard in Carole Smolinski sta bila poročena dve leti in želela sta si otroka, toda nosečnostni testi za domačo uporabo so bili vedno negativni.
Nekega dne, navidez enakega drugim, se je test vnovič izkazal za negativnega, toda Richarda je prevzelo nenavadno upanje za prihodnost.
Optimističen in dobre volje se je odpeljal v službo, med vožnjo pa je nenadoma postal pozoren na oblak, ki ga je domala hipnotiziral.
Kakih pet minut je strmel vanj.
Popolne obročaste oblike je samoten lebdel pod modrim nebom.
Zaznal je nekakšen nerazumljiv obstret radosti nad seboj in preblisnila ga je gotovost, da bo žena kmalu rodila zdravega otroka.
Čez nekaj dni je bil njen nosečnostni test pozitiven, saj je pokazal obroček, ki je lebdel kot pomanjšana različica preroškega oblaka (Combs in Holland, str. 152).
Žena enega njegovih pacientov je pripovedovala o pticah, ki so se spreletavale okoli oken sobe, v kateri je ležala njena umirajoča mati.
Tudi smrt stare matere je spremljal enak pojav.
Leta pozneje je njen mož obiskal zdravnika in se vrnil z odličnim zdravniškim izvidom, a ko je vstopil, se je zgrozila ob pogledu na jato ptic, ki so se nenadoma spustile na hišo.
Spomnila se je podobnih pojavov, ki so sovpadali s smrtjo matere in stare matere, in zaznala bližino prihajajoče tragedije.
Kmalu nato se je mož nepričakovano zgrudil na ulici zaradi srčnega napada in že skoraj umirajočega so prinesli domov (Jung, str. 22).
V sinhronih dogodkih, ki zajemajo živali, so ribe takoj za pticami.
Kot pravi Cirlot, »so vsi simboli pravzaprav funkcije in znaki, prežeti z energijo« (str. 101, 102), kar nemara najbolj velja za ribe.
Ribe so očiten arhetip sil, ki se gibljejo v globinah nezavednega uma.
Nič čudnega, da so se pogosto pojavljale v življenju psihologa Junga, ki se je ukvarjal z nezavednimi pojavi.
Časovno usklajeni pojavi rib so potrjevali nekatere dvome, ki so ga navdajali ob raziskavah, ali mu pomagali razložiti težave, ki jih umsko še ni razvozlal.
Ko je svoje zavestne in nezavedne misli projiciral na naravno okolje, je bilo, kakor da bi mu v nekakšnem jeziku znamenj odgovarjalo z najustreznejšim simbolom.
Tudi kit, čeprav se pojavlja redkeje, je soroden arhetip.
Njegovo učinkovito vlogo povezovalne prvine v sinhronosti dokazuje naslednje pomenljivo naključje.
Fotograf Mike Solarzano se je brez posebnega cilja sprehajal vzdolž obale na havajskem otoku Oahu.
Že kaki dve leti je proučeval Lemurijo, starodavno civilizacijo, ki se je pred mnogimi tisočletji v nizu naravnih nesreč potopila v Tiho morje in iz katere naj bi izhajale zgodnje kulture v Aziji in Ameriki.
Prebivalci Havajev in Indijanci na kanadski tihomorski obali so mu povedali nekaj legend, v katerih naj bi bili ohranjeni spomini na Lemurijo.
Pisal je knjigo o njej in upal, da bo odkril primeren fotografski motiv za zanimivo naslovnico.
Po nekaj urah pohajkovanja je daleč od obale opazil skalnat otok, gol in zlizan od valov, in zazdel se mu je primeren za naslovnico.
Zaradi oblačnega vremena ni bilo dovolj svetlobe, poleg tega pa so mu turisti križali pot, kadar koli je hotel pritisniti na sprožilec.
Nazadnje je le dobil priložnost in posnel fotografijo.
Glede na težavne okoliščine je domneval, da posnetek ne bo kaj prida.
V tem sinhronem dogodku sta se spojila simbola psa in volkulje, kar je razvidno iz študentskega odziva na dramatičen vzpon živali na oder.
Njeno poistovetenje z volkuljo iz legende o nastanku Rima je dovolj očitno, manj znana pa je vloga volka v starih mitih, kjer je bil varuh velikih spomenikov, med katerimi je bilo tudi gledališče v Ostii, kjer so redno prirejali verske, pa tudi posvetne predstave.
Volk velja tudi za vladarja dežele mrtvih ali onstranstva.
V izročilu severnoameriških Indijancev je povezan z luno ali s psihičnim vidikom življenja in slovi kot učitelj, vloga, ki jo je dozdevno sprejel pred nespoštljivimi študenti.
Ogledali smo si sinhrono delovanje ptice, ribe, opice, psa, lisice in žuželke.
Vse druge živali, na katere bi lahko naleteli v sanjah ali v budnem stanju, bi zahtevale knjigo zase.
Med najboljšimi te vrste je delo Carsona in Samsa Medicine Cards: The Discovery of Power Through the Ways of Animals, navedeno v bibliografiji na koncu knjige.
Naj na kratko opišem še nekaj živali, ki po splošnem prepričanju vnašajo pomenljiva naključja v naše življenje.
Večina jasnovidnih sanj zadeva smrt ali življenjsko nevarne okoliščine.
Kdaj pa kdaj zaslovijo ljudje, ki trdijo, da so sanjali o letalski nesreči, ki se je nato resnično zgodila.
Da bi preveril take izjave, sem se dogovoril z Jimom Harrisom, dobrim prijateljem, ki je trdil, da ima take sanje.
Obljubil mi je, da mi bo telefoniral, brž ko jih bo imel.
Minilo je le nekaj mesecev, ko me je poklical in mi opisal sanje, v katerih se je majhno enomotorno letalo negotovo dvignilo in spustilo ter se nato spet vzpelo, kakor da bi obupan pilot nekaj iskal.
Z grozljivim manevrom je nato treščilo na tla in vsi v njem so bili takoj mrtvi.
Harris se je spominjal, da je letalo obležalo na boku, s krilom, ki je pod čudnim kotom štrlelo v zrak, imelo je bel trup z rdečim robom in številko.
Ležalo je na področju, obdanem z drevesi.
Naslednji dan niso poročali o kakem strmoglavljenem letalu.
Šele pozno zvečer so na poročilih pokazali zmečkane ostanke civilnega letala, ki je v mraku strmoglavilo v krajevnem parku.
Televizijsko poročilo je razkrilo, da je obležalo na boku, s krilom, ki je štrlelo v zrak.
Beli trup je bil jasno zaznamovan z rdečim robom in s številkami.
Povedali so, da je bil v letalu samo pilot, ki se je verjetno izgubil v gostih oblakih, nato pa treščil na tla, ki jih je verjetno zagledal prepozno, da bi se utegnil dvigniti.
Jimove sanje o nesreči kakih šestintrideset ur poprej so se natančno ujemale z dogodkom.
Ob vrnitvi domov ga je presenetilo materino vprašanje, ali je bil res tako nor, da se je odpeljal z avtom po ledu.
Povedala mu je, da jo je med reševanjem križanke nenadoma prešinilo videnje, ki je zarezalo skozi njene drugam usmerjene misli.
Za komaj kaj več kot trenutek je imela razločen vtis, da njegov avto tone v jezero.
Misel jo je obšla okoli 13:30, prav v času, ko je začutil, da se mora hitro vrniti na breg.
Čeprav sta oba z materjo istočasno in jasno videla avto, ki izginja v vodi, je v njegovem videnju tonil s prednjim delom naprej, v materinem pa je zdrsel v vodo z zadnjim delom.
V primerih telepatije so take nedoslednosti razmeroma pogoste.
V zavestnem poskusu prenosa misli sem se nekoč osredotočil na risbo puške, ki sem jo pravkar narisal na list papirja.
Čeprav je človek, ki sem mu »pošiljal« podobo, »nekaj prejel«, je ni mogel prepoznati.
Dali so mu svinčnik in papir in narisal je predmet, ki ga je zagledal v umu, vendar ga ni mogel prepoznati, dokler nisem obrnil risbe naokrog; puško je narisal obrnjeno narobe.
Parapsihologi ne razumejo zasuka sicer natančno prejetih podob, razlagajo pa ga kot znak pristnega prenosa misli.
Podoben obrat se zgodi s podobami, ki jih posname televizijska kamera, saj je za zasuk potrebna korektivna leča.
Primeri sinhronosti, ki zajemajo očitno nenamerno telepatijo, se navezujejo na dozdevno neškodljive dogodke.
Leta 1959 je neka ženska v predmestju Chicaga pomivala posodo in tu in tam pomislila na oddajo Dinah Shore Show.
Tedaj so televizijske oddaje potekale v živo in nastopajoči so morali veliko vaditi zanje.
Gospodinja si je med pomivanjem loncev in ponev krajšala čas tako, da si je izmišljala zbadljivke, točke in goste za priljubljeno televizijsko oddajo.
Ko jo je čez štiri ali pet dni gledala, je presenečeno odkrila, da gleda natančno tisto, kar si je izmislila, podrobnost za podrobnostjo, celo pesmi so bile iste.
Nekaj dni pozneje, ko je spet stala za pomivalnim koritom, zatopljena v dolgočasno opravilo, so ji misli vnovič nekako odtavale k predstavi in zalotila se je pri koreografiji plesnih točk in pevskih vajah.
Bila je zelo radovedna, ali se bo resničnost spet ujemala z njeno domišljijo in intuicijo, in je komaj čakala oddajo.
Kot prvič je predstava dosledno sledila njenemu vnaprejšnjemu videnju.
Naslednjih nekaj tednov je možu in otrokom, ki jih je to izjemno zabavalo, neverjetno natančno že dneve vnaprej napovedala vse oddaje.
Videnja so se nadaljevala kakšen poldrugi mesec, nato pa prenehala in se nikoli več ponovila.
Psihikova napoved je bila povezovalna prvina in je osmislila naslednje, ki so si sledile v nizu naključij.
Ljubezen in sočutje, ki ju je od nekdaj čutila do matere, sta se razširila na moškega, ki je postal njen mož, čeprav ni iskala človeka, ki bi bil podobno prizadet.
Posebno pomenljiv je tudi čas srečanja silvestrovo pomembnejši čas prehoda, ki zaznamuje nove začetke.
Podoben je primer osemletne Helen Montgomery, ki je med skrivalnicami v Hyde Parku našla v zrahljani zemlji osem šilingov in šest penijev.
Pravi zaklad zanjo in smela ga je obdržati.
Veliko pozneje se je kot odraslo dekle sprehajala s fantom po istem parku in prišla do mesta, kjer je pred skoraj trinajstimi leti izkopala kovance.
Ko mu je zaupala svojo najdbo iz otroštva, ji je priznal, da je kot deček zakopal tisti denar, ker ga je ukradel materi in se je bal, da bi zašel v težave, če bi ga imel pri sebi.
Ko se je vrnil, da bi kovance odkopal, je spoznal, da so odkrili njegovo ukradeno bogastvo.
Šele ko mu je dekle zaupalo svojo zgodbo, sta ugotovila, da si delita spomina vreden dogodek iz otroštva.
Parapsiholog Allan Vaughn je pripovedoval, da je nekoč štopal in ustavil mu je že prvi avto, ki je pripeljal mimo.
Vozila ga je ženska s priimkom Allan, ki je stanovala na ulici Vaughn.
Prejšnji večer je poslušala njegovo predavanje o sinhronosti in peljala se je v isti hotel, kamor je bil namenjen Vaughn (Vaughn, str. 26).
Azteški astronomi - svečeniki so določili natančen datum Quetzalcoatlove vrnitve, ki naj bi se zgodila februarja 1519, ko bo spet vzpostavil svojo vladavino.
Vsi azteški vladarji po Quetzalcoatlovem odhodu so veljali za skrbnike družbe.
Ohranjali so jo za skrivnostnega ustanovitelja ali njegovega odposlanca, ki naj bi prevzel svoje izvorno lastništvo.
Rekla je, da si je njena družina zelo prizadevala, da bi me imenovali po patronu krajevne cerkve svetem Ignaciju.
Oče Vaughn, dober prijatelj moje stare matere, je priporočal, da bi me krstili po njem.
Toda moja mati je kljubovala pritiskom prijateljev in družine, in krstili so me po svetniku z manj starinskim imenom.
Da sem se rodil na isti dan kot ugledni pisec o Atlantidi, je nemara srečno naključje.
Da bi si (skoraj) delila ime, pa je nakazovalo nekaj drugega, kar še zdaleč nisem mogel dojeti.
Primerjava me je navdala s čudenjem.
Želel sem zvedeti, ali imava z Ignatiusom Donnellyjem še kaj skupnega.
Istega leta mi je nekaj prijateljev podarilo zlato pero, na katero so dali vgravirati moje ime.
Mesece pozneje sem v Donnellyjevem življenjepisu prebral, da je natančno sto let poprej dobil v dar zlato pero z vgraviranim imenom.
Maja 1988 sem prvič potoval po Irski.
Ko sem se čez nekaj mesecev vrnil, me je čakal nov življenjepis.
V njem sem prebral, da je Donnelly prvič odplul na Irsko maja 1888.
Ko sem na predmestnem pokopališču našel njegov grob in obstal ob nagrobniku, nisem čutil ničesar posebnega.
Na sedežu Minnesotskega zgodovinskega društva sem se dotaknil mize, na kateri je pisal, in podržal v roki nekatere njegove osebne predmete, vključno z usnjeno torbo.
Primeri reinkarnacije, ki sem jih proučeval, so imeli komaj kaj podobnosti z naključji, ki sem jih opažal v svojem življenju.
Poleg tega ljudje, ki so govorili o spominih na prejšnja življenja, niso nikoli poročali o sinhronostih, kakršne sem doživljal ob povezavi s človekom, ki je živel stoletje pred mano.
Ne, reinkarnacija in vzporedna življenja sta povsem ločena pojava.
Za vzporedna življenja je značilno, da imata dve (včasih tudi več) osebi, ki nista v nikakršnem sorodu ali pa ju ločuje čas, izjemno pomenljive skupne lastnosti.
Reinkarnacija je ponavljanje življenj, ki jih doživlja ista človeška duša.
Ponovno utelešeni ljudje poročajo o močnih občutkih domačnosti s preteklostjo, tudi o prepoznanju podrobnosti iz minulih življenj.
Moje izkustvo z Donnellyjem ni vsebovalo ničesar takega.
Po skoraj desetih letih osebnih poizvedovanj nisem našel verjetne razlage za uganko.
Toda iskanje odgovorov je bilo poplačano, saj me je napeljalo k raziskovanju pojava sinhronosti.
Vzporedna življenja so dejanski pojav, ki ga je mogoče preveriti.
Poglabljajo občutek usodnosti in strahospoštovanja pri ljudeh, ki so pozorni na povezovalne podrobnosti.
Poleg tega usmerjajo v filozofsko in duhovno raziskovanje resnice.
Naraščajoča pozornost na nevzročno povezavo z Ignatiusom Donnellyjem me je na primer pripravila na dogodek, ki je še dodatno spodbudil moj študij sinhronosti srečanje z avtomobilom z registrsko tablico, na kateri je bilo Rushdiejevo ime.
Med člani moje skupine je bil tudi dr. Afred Walker, zgodovinar z wisconsinske univerze v Greenbayu.
Pisal je o ameriškem pilotu bombnika, ki je med prvo svetovno vojno strmoglavil v Nemčiji.
Pilotu je uspelo, da se je devet dni ogibal zajetju, nato pa so ga do konca vojne zaprli v internacijsko taborišče.
Medtem ko je pisal o pilotovem nesrečnem položaju, ga je po telefonu poklical prijatelj, ki seveda ni mogel vedeti, s čim se ukvarja.
Poklical ga je, da bi mu povedal zgodbo o sodelavcu, primerno za zanimivo knjigo.
Šlo je za pilota bombnika v drugi svetovni vojni, ki je strmoglavil v Nemčiji, kjer se je devet dni izmikal sovražniku, nato pa so ga do konca vojne zaprli kot vojnega ujetnika.
Primer dvojne sinhronosti vsebuje prvine vzporednih življenj in vzporednega dela.
Oba moška sta se istočasno ukvarjala z izjemno podobnima knjigama.
Manj znan je sočasen izum prve priprave za podvodno dihanje ali akvalunge.
Njena izumitelja sta Max Knohl, ameriški potapljač iz Milwaukeeja, in Francoz Jacques Cousteau.
Nista vedela za obstoj drug drugega, še manj, da se ukvarjata z istim načrtom.
Nekateri sodobni pisci sklepajo, da se je Hitler nekako naravnal na temno stran svojega nezavednega ter v dogovoru s hudičem sproščal latentne paranormalne moči, da bi zavladal svetu.
Torej naj bi bil satanist.
Iz dunajskega muzeja je ukradel predmet, imenovan Sulica usode (kopje, ki naj bi pribilo Kristusov bok na križ), s katerim naj bi spreminjal zapletenost usode, da je služila njegovim diaboličnim ciljem (Cranston, str. 28).
Globlji pomen takih nenamernih šamanskih dogodivščin je, da je premočrtna zamisel o času, videna z naše omejene perspektive v snovni razsežnosti, povsem subjektivna.
Znotraj veliko širše objektivnosti, dostopne popotnikom v onstranstvo, med katerimi sta bila Wagner in Poe, se čas kaže kot iz enega kosa v »večni sedanjosti«, kot je dejal Kant.
Starodavna hindujska in skandinavska izročila ga opisujejo kot večno vrteče se kolo, na katerem se vseskozi porajajo, prihajajo in vračajo vse stvari.
Stari in razširjeni rek pravi: »Veliki dogodki mečejo svojo senco predse,« kar kaže, kako zelo je ljudsko mišljenje prežeto s pojmom jasnovidnosti.
Pisec iz devetnajstega stoletja je opisal svojo izmišljeno ladjo kot osemsto čevljev dolgo in s tremi vijaki (izjemno nenavadna zgradba tedaj in pozneje).
V ledenik je trčila s hitrostjo štiriindvajsetih vozlov.
Titanik je bil dolg 882,5 čevljev, imel je tri vijake in v ledenik je trčil s hitrostjo dvaindvajsetih vozlov.
Na njem je bilo le dvajset rešilnih čolnov, štirje manj kot na književnem predhodniku.
Obe ladji sta se potopili aprila.
Zadnje in najbolj osupljivo pa je, da sta se ladji enako imenovali.
Titanikove smrtne muke v severnem Atlantskem oceanu so porodile posebno nenavadno intuitivno spoznanje.
V trenutkih, ko se je ladja potapljala, kar so vedeli le potniki, je neko mlado dekle ležalo v Kirkendbrightski bolnišnici Rešilne vojske na daljnem Škotskem.
Med blodnjami je nenadoma zgrabila za roko bolničarja, ki je stal ob njeni postelji, in ga goreče rotila: »Stotnik, ne vidite tiste velike ladje, ki tone?
Poglejte vse tiste ljudi, ki se utapljajo!
Nekdo po imenu Willy igra na gosli in se vam bliža.«
To so bile njene zadnje besede, preden je izdihnila.
Le nekaj ur pozneje je bolničar zvedel za nesrečo, v kateri je utonil njegov brat Willy, violinist v orkestru na obsojeni ladji.
Umirajoče dekle je med spremenjenim stanjem zavesti spojila sicer neprehodne meje prostora in časa in osebno sodelovala v večjem človeškem dogodku.
Skratka, s svojo dušo ali z zavestjo, ki je že lebdela med snovno in nesnovno resničnostjo na neznanem vmesnem ozemlju, naseljenem s sinhronimi pojavi, je za trenutek bivala v obeh svetovih.
Tak pogled poraja vznemirljiva vprašanja, ki pretresajo naše osnovne zaznave o svetu in našem mestu v njem.
Odgovori, ki jih spoznamo v pomenljivih naključjih, nas včasih prisilijo h korenitemu pretehtanju uveljavljenih zamisli o življenju.
Pomenljiva naključja, zlasti tista, ki nekako opozarjajo na preteče in nevarne okoliščine, so pogosto tesno povezana z družinskimi člani.
Naslednje svarilo, povezano z avtomobilom, je prejela Julia Rockwell s Floride, pojavilo pa se je v trojnih sočasnih sanjah.
Sanjala je, da je mlajši brat tik pred dirko pozabil priključiti pomemben del motorja v serijski avtomobil.
Čeprav se sploh ne spozna na mehaniko, je zelo natančno in popolno opisala pozabljeni zavorni kabel.
Žive sanje so se sklenile z divjimi poskusi, da bi z opozorili preglasila ropot, ki ga je brat povzročal z vžiganjem avtomobila.
Medtem ko je sanjala o usodnem kablu, je brat sanjal, da ga je prebudila, ker je nerazumljivo vpila.
Obenem je bratova žena sanjala, da svakinjin obraz zlovešče lebdi nad njuno posteljo.
Prestrašena sta brat in žena skočila s postelje, prižgala vse luči in preiskala stanovanje.
Čeprav nista odkrila ničesar nenavadnega, sta se počutila nelagodno in zgodaj zjutraj sta telefonirala Juliji.
Ko je brat zvedel za njene sanje, se je odpravil v garažo in pregledal avtomobil.
Odkril je pretrgan zavorni kabel.
Ko bi vozil avto, kot je bil nameraval, bi se mu zagotovo pripetila nesreča (Ryback in Sweitzer, str. 63).
Dr. Bruce Goldberg, psiholog v kalifornijskem Woodland Hillsu je leta 1996 predstavil enega najbolje dokumentiranih primerov reinkarnacije.
Po naključju je svetoval moškima, ki sta mu povedala, da sta doživela izjemno živ spomin na prejšnje življenje.
Prvi se je imenoval Arnold in spomnil se je, da je bil na začetku dvanajstega stoletja kovaški vajenec nekje v Evropi.
Tedaj se je imenoval Thayer in mojster ga je hudo tiraniziral.
Po nekaj letih vajeništva sta se sprla in telesno spopadla.
Thayer je umrl, potem ko ga je mojster zabodel v želodec.
Zagotovo so vse sinhronosti znamenja, ki nas vodijo v posebno smer, če le utišamo racionalni um ali se mu pogumno upremo, saj pojasnjujejo naše osebno življenje.
Z vodstvom mislim tista pomenljiva naključja, ki v najprimernejšem trenutku pokažejo v določeno smer.
Da bi razjasnili neskočno zapleten pojav, ki že tisoče let bega ljudi, se moramo lotiti te obsežne teme tako, da se osredotočimo na posamezne vidike.
Osupel nad tako časovno usklajenimi besedami, se je odločil, da bo sledil nasvetu pesmi, ki je namigovala, da je investicija, o kateri je razmišljal, gola izmišljija, »rudnik zlata na nebu«.
Odločil se je, da se ne bo pridružil načrtu znancev, ki so pozneje doživeli velik neuspeh pri iskanju nikoli najdenega zlata.
Astronom Camille Flammarion je bil Jungov predhodnik na področju raziskovanja sinhronosti.
Bil je med prvimi znanstveniki, ki so proučevali pomenljiva naključja in njihovo povezavo s smrtjo in z umiranjem.
Flammarion je doživel pomembno nevzročnost med pisanjem dela Unknown, v katerem se je oddaljil od uveljavljenih zamisli o naravi zemeljske atmosfere.
Ko je ugotovil, da so njegove predlagane zamisli popolnoma nasprotne sodobnemu mnenju, je začel omahovati sredi poglavja o naravi vetra.
Prav tedaj je močan sunek vetra dvignil vse papirje na njegovi pisalni mizi in jih odvrtinčil skoz odprto okno.
Flammarion je planil ven in porabil nekaj ur, da jih je našel in zbral.
Z zmečkanimi se je vrnil v stanovanje in sklenil, da je bil kaznovan, ker je zaradi možnega mnenja drugih podvomil o svojem delu.
Nadaljeval ga je in oblikoval temelje sodobne meteorologije.
Mesece pozneje, po končanem snemanju in montaži in potem, ko so zbrali in pospravili vse rekvizite, je plašč, uporabljen za vlogo profesorja Marvela, povzročil birokratsko težavo.
Ker ni bil naveden v katalogu rekvizitov družbe Warner Brothers, je moral vodja oskrbe z rekviziti pojasniti, kako in kje ga je dobil.
Ko je zavihal ovratnik, da bi prišil podenj etiketo družbe, je presenečen zagledal trakec, na katerem je bilo napisano ime prejšnjega lastnika.
Glasilo se je »L. Frank Baum«, ime pisca izvirne zbirke otroških knjig o Čarovniku iz Oza.
Baum je bil že dvajset let mrtev, zato ni mogel doživeti tega pomenljivega naključja, še zanimivejšega, ker je osebno identificiralo junaka, ki je nosil plašč, profesorja Marvela.
Povezava je bila vsekakor ustrezna, saj je filmska različica iz leta 1939 razširila in priljubila njegovo življenjsko delo bolj kot kakršen koli oglaševalski napor.
Šolski izpiti pogosto spodbudijo sinhronosti, ki povezujejo študente, intenzivno osredotočene na vprašanja, z njihovo mojro.
Neka študentka zadnjega letnika na kolidžu je noč pred zaključnimi izpiti sanjala o izpitu iz biologije.
Videla je tretjo stran, na kateri je bil diagram in vprašanja v zvezi z njim.
Ko se je prebudila, je bila radovedna, ali tak diagram res obstaja.
Prelistala je učbenik o biologiji in ga zagledala, kot se je bil pojavil v njenem nezavednem umu.
Hitro se je naučila na pamet vse, kar se je navezovalo na risbo.
Ko je nekaj ur pozneje polagala izpit, je takoj poiskala tretjo stran izpitne pole in našla enak diagram in z njim povezana vprašanja, ki so se ji ponoči prikazala v sanjah.
Po diplomi je nadaljevala študij in se specializirala za nekatera področja biologije.
Tako primitivne kot razvite družbe pričakujejo sončni mrk s posebnim strahom.
Beseda izvira iz grške ekleipsis ali »izginjenje« in pomeni »nekaj, kar je šlo hudo narobe«.
Tudi Azteki v stari Mehiki so sprejemali vsak sončni mrk kot temeljno napako ali odklon kozmosa, zato so žrtvovali ljudi s telesnimi napakami (pritlikavce in grbavce), dokler luna ni razkrila sončevega obraza.
Evropska renesansa je tem nebesnim dogodkom odvzela nadnaravno moč, ki je zbujala strah, in jih razložila v hladni znanstveni svetlobi nebesne mehanike.
Po prihodu v Ameriko je Kolumb izrabil ta strah za to, da je prisilil domorodce Hispaniole k »prostovoljnemu izvajanju« njihovih uslug.
Potem ko so se uprli, da bi služili Špancem, so se mu smejali, ko jim je zagrozil, da jim bo sredi dneva vzel sonce, če se ne bodo vrnili na delo.
Zavrnili so ga, a Kolumb je dvignil roko proti nebu, ki se je na njegov ukaz nenadoma stemnilo.
Prestrašeni domorodci so sprejeli sužnost in ustrahovani prisegli, da bodo še naprej opravljali vsiljene dolžnosti, če bo admiral le vrnil sonce.
Do žepnega čudeža mu je pomagal almanah s Sante Marie, saj je navajal vse pomembne astronomske datume in so ga imeli na krovih vseh evropskih ladij.
Odtlej ljudje sprejemajo sončni mrk kot redko znamenitost, lepo in dramatično, a nič več.
Kljub temu nas isti astronomi, ki nadrobno pojasnjujejo pojav, oskrbujejo tudi z dodatnimi namigi o njegovem večnem, skrivnostnem pomenu.
Če sinhronost podrobno preiskujemo, jo razvrednotimo.
Ko razčlenjamo, morimo.
Stopnja, do katere razčlenjamo, določa, ali se nam bo pojav razkril ali izmuznil.
Manj pomembno je, da pomenljivo naključje zavestno razumemo, raje si ga dovolimo doživeti.
Česar nemara ne zmoremo intelektualno razumeti, bomo dojeli nezavedno in spoznali drugače.
Poleg tega da si dopustite doživeti dramatično moč sinhronosti in pri tolmačenju spoštujete predvsem lastne občutke.
Lahko tudi meditirate, kajti meditacija je izjemno učinkovita metoda za priklic pomenljivih naključij.
Mnogi ljudje jo pojmujejo napačno, saj jo ocenjujejo kot nekak nadut nesmisel, ki ga sleparski guruji vsiljujejo svojim privržencem.
Meditacija, ki pomaga pri pomenljivih naključjih, ni nič drugega kot očiščenje umske žlindre, nakopičene v zavestnem umu.
Je psihološka očiščevalna tehnika, s katero odstranimo vse nebistveno iz miselnih procesov in jih odpremo novim spoznanjem.
Posebno koristna je za odganjanje raztresenosti, saj stopnjuje zbranost.
Ko se čustveno usmerimo na notranjo točko miru, jasneje zagledamo težave.
Zgodi se, da se v jasnem stanju uma nenadoma razkrije pomen sinhronosti, ki se je trdovratno upirala neposrednim napadom logike.
Pogled na nepopisane strani v dnevniku sinhronosti vas utegne sprva oplašiti.
Kaj naj naredite?
Počakate na naslednje pomenljivo izkustvo?
V njegovi naravi je, da se dogaja neredno in nepričakovano, saj je presenetljiv in neznačilen pripetljaj.
Skoraj gotovo ga ne boste doživeli, če boste samo čakali nanj.
Dovoliti sinhronosti, da se udejanji, ne pomeni čakati nanjo.
Raje gojite pozornost na odtenke v svojem življenju in jih odmaknjeno opazujte.
Nevzročnost se bo pojavila, ko bo čas zanjo.
Najučinkovitejša metoda za priklic sinhronosti pa je strastna predanost nečemu, kar nas najbolj zanima.
Vir osebne sinhronosti je lahko zbiranje znamk ali splavarjenje, tiho občudovanje cvetličnega vrta ali padalstvo vse, kar je posebno mikavno za najglobljo, najresničnejšo raven naše identitete.
Najbolj nezmotljiv način za porajanje pomenljivih naključij je opiranje na nekaj, kar bogati življenje in kar prepoznavamo kot posebno pristno (čeprav za druge nemara ni).
Parapsihologi se opirajo na sinhronost, da bi utemeljili resničnost telepatije, reinkarnacije in drugih najljubših anomalij.
Toda pomenljivo naključje se le včasih udejanja po paranormalnih dogodkih.
Parapsihologija je občasno sredstvo, nikoli pa ne more biti namen pomembne nevzročnosti.
Teologi enačijo sinhronost z božjo voljo in jo pretirano poenostavljajo, kar ne pojasnjuje ničesar, obenem pa raziskovalce zavaja v neskončna in nesmiselna razpravljanja o identiteti Boga.
Večina filozofov gre v drugo skrajnost, saj se predajajo nesmiselnemu teoretiziranju, daleč od vsakršnega koristnega soglasja.
Kljub vsem občasnim prebliskom ne morejo verodostojno osvetliti težav, zajetih v razumevanju sinhronosti.
Pomenljiva naključja še naprej vznemirjajo nekatere vodilne mislece našega časa.
Alfred North Whitehead, eden najvplivnejših matematikov dvajsetega stoletja, je izjavil, da je sinhronost (imenoval jo je novost) »skrivna fraktalna razsežnost resničnosti«.
Priljubljeni filozof Terence McKenna je z Whiteheadovimi besedami pojasnil svojim poslušalcem, da »na začasno krajino planeta deluje transcendentalna sila«.
