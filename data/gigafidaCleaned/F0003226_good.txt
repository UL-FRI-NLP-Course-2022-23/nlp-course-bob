Čeprav je kmetijski minister Ciril Smrkolj pred omenjeno sejo vlade napovedoval, da bo za odpravo posledic suše že v prvem krogu vsaj tri milijarde tolarjev pomoči, se to ni zgodilo.
Vlada se je, očitno tudi zaradi težav v državni blagajni, raje odločila za pomoč po kapljicah.
Tako naj bi po prvi porazdelitvi pomoči - ki jo je uzakonil konec avgusta sprejeti interventni zakon o zagotavljanju sredstev za odpravo posledic suše, neurja s točo, plazenja tal in sluzenja morja in za katero naj bi skupno porabili 10,15 milijarde tolarjev, od tega samo za sušo 8 milijard - do konca letošnjega proračunskega leta iz državne blagajne nakazali še dva obroka pomoči.
V prvem, ki naj bi se zgodil še pred volitvami (10. oktobra), naj bi v državni blagajni nabrali za ta namen še 1,8 milijarde tolarjev, do konca leta pa naj bi sledilo še preostalih 1,6 milijarde, kolikor manjka do zneska 4,6 milijarde tolarjev; toliko naj bi bilo po zakonu kmetijstvu letos skupno na voljo za odpravljanje posledic suše.
Predsednik uprave Petrola Janez Lotrič je že prejšnji teden dal vedeti, da bodo ob zmanjšanju marž prisiljeni prenehati prodajati nekatera goriva.
Torej se utegne zgoditi, da bo namesto na štirih križiščih, ki so jih nameravali zasesti tovornjakarji, stal promet po vsej Sloveniji.
