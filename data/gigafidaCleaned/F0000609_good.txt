Ko je poslancem spregovoril o razpisu referenduma o priključitvi Natu, pa je povedal, da je Slovenija na vrhu Nata v Pragi novembra lani prejela vabilo, da pristopi v organizacijo severnoatlantske pogodbe.
S tem dejanjem je bil deloma uresničen eden od slovenskih strateških zunanjepolitičnih ciljev, s katerim si bo država zagotovila bistveno večjo raven varnosti.
Generalni sekretar Nata je takoj po vrhu v Pragi formalno povabil Slovenijo, da začne pristopne pogovore.
Vlada je sprejela povabilo.
Po pristopnih pogovorih - trajali bodo do sredine letošnjega marca - bodo zunanji ministri povabljenih držav poslali pisma generalnemu sekretarju Nata, v katerih se bodo v imenu svojih držav zavezali k spoštovanju obveznosti, ki izhajajo iz članstva v Natu.
Države članice Nata pa bodo 26. marca 2003 podpisale pristopne protokole in jih takoj zatem vložile v ratifikacijske postopke v državah članicah.
Državni zbor je že leta 1994 v resoluciji o izhodiščih zasnove nacionalne varnosti izrazil življenjsko zainteresiranost Slovenije za vzpostavitev učinkovitega sistema kolektivne varnosti, v kateri je predvideno, da se o članstvu v Nato lahko odloči na referendumu.
Ta naj bi bil sicer posvetovalne narave, toda vlada bo spoštovala izraženo voljo državljanov v vsakem primeru.
Zunanji minister Dimitrij Rupel je bil konkretnejši, saj je dejal, da se s stališči, zapisanimi v pismu osmih predsednikov, strinja in bi se jim z veseljem pridružil.
Sicer pa so nas na ministrstvu za zunanje zadeve opozorili še izjavo ministrstva v torek.
»Ključno je, da ostane mednarodna skupnost enotna v pritisku na Irak, da izpolni svoje mednarodne obveznosti.
Prav tako je pomembno, da se v VS OZN ohranita enotnost in konsenz glede potrebnih ukrepov za izvajanje resolucije VS,« so zapisali.
Espinho - Slovenska rokometna reprezentanca je sinoči na svetovnem prvenstvu na Portugalskem zapravila veliko priložnost, da se uvrsti med najboljšo osmerico in se tako bojuje tudi za nastop na olimpijskih igrah 2004 v Atenah.
Potem ko ji je Francija z zmago proti Švedski na stežaj odprla vrata za uvrstitev od 5. do 8. mesta, Slovenija v dvoboju z Madžarsko ni izpolnila svoje naloge.
Celo če bi izgubila z dvema goloma razlike, bi se še uvrstila v nadaljnje tekmovanje, tako pa so varovanci Nika Markoviča klonili s 25:28 (10:13) in se s tem poslovili od prvenstva.
Janša in Bajuk sta tako predlagala dopolnitev 124. člena ustave, po kateri bi vodila pot k izvedbi zavezujočega referenduma.
V LDS so ugotovili, da predlog pravno sploh ne zdrži.
Zato je LDS ponudila drugo rešitev.
Pred razpisom referenduma bi lahko po njenem v 3. člen ustave dodali poleg EU tudi Nato, to je natanko tisto, kar Janša predlaga za vsebino 124. člena: preprosto rečeno, da Slovenija z ratifikacijo mednarodne pogodbe, za kar je potrebna dvotretjinska podpora poslancev, stopi v Nato.
Toda Janša in Bajuk menita, da je najnovejši predlog, ki sta ga dobila, korak nazaj pri iskanju rešitev.
»Smo za to, da se ljudje odločijo, pa tudi za to, da se dogovorimo o tem, kaj bomo z referendumskim odgovorom,« je v imenu poslanske skupine SNS v nadaljevanju dejal Sašo Peče .
Podprl je tudi sklep odbora DZ za zunanjo politiko o tem, da bi še pred referendumom sprejeli ustrezna akta, s katerima bi se zavezali k spoštovanju referendumskih izidov.
»V SLS se zavedamo, da državni zbor ni in ne bo vezan na izid posvetovalnega referenduma, vendar pa bo stranka voljo volivcev spoštovala in zato podpira podpis posebne deklaracije,« je v imenu poslanske skupine dejal Janez Kramberger .
Dodal je, da je SLS že v začetni fazi posvetovanj presodila, da bi bil posvetovalni referendum primerna rešitev za to vprašanje, saj je mogoče referendum razpisati dovolj zgodaj.
»Bili smo odprti tudi za druge rešitve, vendar pa je za soglasje zmanjkalo energije,« je še dejal.
»Dejstvo je, da je Nato samo ena izmed ekspozitur vojske ZDA, predstavlja ostanek hladne vojne, ko so mislili, da bodo z grožnjami prepričali nasprotnike.
Sedaj ko je hladne vojne konec in ko je zmanjkalo denarja, pa vabijo tiste bedne države, ki se tako, torej bedno, tudi obnašajo na pogajanjih.
In ena izmed teh bednih držav je žal Slovenija, ki jo je v to bedo potisnila slovenska vlada in njeni sateliti,« je v imenu poslanske skupine SNS povedal Sašo Peče .
Napovedal je še, da bodo podprli odlok o referendumu, ob tem pa močno upali, da bo na koncu odločitev spoštovana.
Janez Krambeger je v imenu poslanske skupine SLS povedal, da je stališče stranke do vprašanja razpisa referenduma o pristopu k Natu identično, kakor ga je predstavil pri vprašanju razpisa referenduma za Evropsko unijo.
»V januarju je običajno manj krvodajalcev, letos pa je tudi veliko prehladnih obolenj.
Ljudje se že pripravljajo na šolske počitnice in ne mislijo na krvodajalstvo,« ocenjuje vzroke pomanjkanja krvodajalcev Janko Predan, predsednik RKS.
Meni, da upad števila krvodajalcev nikakor ni povezan z organizacijo zbiranja krvi, ki je zaupana RKS, ali s krizo, v kateri se je znašla organizacija lani.
»To potrjujejo podatki: lani je dalo kri 99.356 krvodajalcev, leta 1995, denimo, pa veliko manj, 90.449 oseb.
Letos je bilo krvodajalcev 4215,« navaja Predan.
Joško Štrukelj, predstavnik Foruma za Goriško, je po sprejemu odloka za Delo med drugim povedal: »Seveda smo zadovoljni, da je univerza ustanovljena.
Kopru nismo nikdar hoteli ničesar vzeti.
Vendar Goriška ne more biti zadovoljna s tako univerzo.
Goriška ima namreč drugačno kulturo, zato se bo še naprej bojevala za svoj razvoj, za razvoj svojega središča in vseh drugih mest, od Ajdovščine do Tolmina in Idrije, ki so tisoč let kljubovala pritiskom in tako prispevala, da je Slovenija bogatejša za skoraj 4000 kvadratnih metrov ozemlja in za 150.
Ob tem moram opozoriti tudi na diferencialno rento in gospodarsko škodo.
Sicer pa, če menijo, da je vseeno, kje je sedež primorske univerze, potem predlagam, naj bo ob meji, na območju, kjer je na obeh straneh meje največ Slovencev, kjer je slovenski kulturni prostor najobsežnejši - z Rezijo in Slovensko Benečijo vred.«
V članku, ki je bil v Delu pod zgornjim naslovom objavljen 28. januarja, je avtor Simon Ručigaj objavil nekaj trditev, ki jih želimo dodatno pojasniti.
Vlada ima program za varovanje Kobilarne Lipica
Praga - Udeležba češkega predsednika Vaclava Havla na slovesnosti v Slovaškem narodnem gledališču v Bratislavi v počastitev njegove bližnje »upokojitve« je bila edini razlog, da se je z zamudo pridružil sedmim drugim državnikom pri podpisu pisma podpore ZDA.
Tako je v četrtek pojasnil njegov tiskovni predstavnik.
Havla naj bi namreč šele v sredo zvečer med slovesnostjo obvestili, da je pismo pripravljeno za objavo naslednje jutro.
»Obvestilo o tem smo dobili v gledališču, in samo zato je bilo pismo podpisano nekoliko pozneje,« je povedal Ladislav Spaček .
Po njegovih besedah Vaclav Havel povsem podpira vsebino pisma, saj da je tudi v popolnem soglasju z zunanjepolitično usmeritvijo Češke.
Način, kako kitajski tisk spremlja iraško krizo, priča, da je ta do pred kratkim zaprta država postala radovedna in odprta za množico informacij o tujini, zlasti o razmeroma oddaljenih kriznih žariščih.
Zanimivo je namreč, da o Severni Koreji skoraj ni prispevkov v številnih časnikih, ki jih ponujajo na kioskih, medtem ko ima skoraj vsaka izdaja tako imenovanih xiaobao, »malih časnikov«, na naslovnici prispevek o Iraku.
Irak in Sadam Husein sta zato čudovita tema.
»Ali bodo novi lastniki avtomobilov na Kitajskem plačali ceno vojne?« je eno izmed vprašanj, o katerih te dni razpravljajo »mali časniki«.
In ugibajo, kako se bodo gibale cene nafte, nato pa tudi bencina in celo nepremičnin.
Ko pridejo do ugotovitve, da o tem trenutno ni mogoče jasno soditi, ker bo to odvisno od vrste dejavnikov, bralcem ponujajo podrobnosti iz zasebnega življenja Sadama Huseina, ki so mu Kitajci deloma naklonjeni - kakor vsaki »žrtvi hegemonizma«, ki kaže nepokorščino do ameriške sile.
Avtorju članka je namreč jasno, da je tu najvplivnejši vir informacij CNN ali Fox News .
Opozarja, da je ameriškim novinarjem po 11. septembru težko brez čustvenega naboja poročati o državi, kakršna je Irak, zato poziva bralce, naj, ko se bo vojna začela, »več poslušajo, več mislijo in sami oblikujejo stališča«.
Lani, ko je bil skoraj vse leto tudi zunanji minister, je Berlusconi italijansko zunanjo politiko prilagodil novim, lastnim smernicam.
Ustvaril je os Rim-Madrid, ki se je po portugalskih volitvah razširila v Rim-Madrid-Lizbona.
In njegovi najzvestejši sodelavci so prav te dni pojasnjevali javnosti, da je šele Berlusconi Italijo spet postavil na evropski in svetovni zemljevid.
Martino je v četrtek v hribih nad Rimom obiskal alpince, ki odhajajo na misijo v Afganistan.
Matere fantov v planinskih klobukih in z dolgimi črnimi peresi za trakom je miril, da so italijanski vojaki dobro pripravljeni, zato jim ni treba skrbeti zanje.
V Afganistanu bodo varni.
Britanska ministrica za kulturo Tessa Jowell je podprla odločitev uprave kraljevskih parkov, da prepove zborovanje proti vojni v Iraku v londonskem Hyde Parku, ki ga je Koalicija za preprečitev vojne napovedala za 15. februar.
Kakor trdijo, bi lahko množica ljudi v primeru slabega vremena uničila travnate površine.
Se je Združenim državam zmešalo?
Že sama želja, da bi mleko v prahu, v katerem so odkrili kloramfenikol, uporabili za proizvodnjo živila (jogurtov), namenjenega mladim in starim, zdravim in malo manj zdravim, je milo rečeno bolna.
Pa vendar je, zapisana na papir in poslana kot prošnja, prišla na naslov tistih, ki so dolžni odkrivati nepravilnosti in preganjati nedovoljeno uporabo škodljivih snovi v živilih.
Res se je to zgodilo že pred dobrim mesecem, ko je inšpekcijsko službo še vodila za mnoge pretrda in strokovno nepopustljiva roka.
Nato so jo odrezali in takoj se je začelo obdobje novih, mehkejših prijemov, v katerih postajajo sicer napisana pravila igre v izvedbi precej meglena.
Taka, da dovoljujejo tudi čudno ribarjenje v kalnem.
Ob takih zvenečih besedah o mednarodno usmerjeni, odprti in evropski univerzi, ki jih papagajsko ponavljajo odgovorni pri nastajanju univerze, pa lahko resno podvomimo v iskrenost in resničnost izraženih namer, saj že pri osnovnem - dvojezičnem poimenovanju univerze - »volk« ne more skriti svoje nravi in svoje dejanske sposobnosti dojemanja univerzuma.
Dejstvo, da so celo visoki predstavniki slovenske države - poslanci - pristopili z zadrtim in nestrpnim predsodkom in sami dosodili, kako morajo Italijani govoriti italijansko, meče senco tako na kredibilnost najvišje državne ustanove kot na ugled države zaradi siceršnjih dosežkov v manjšinski politiki, pa tudi na iskrenost vseh lepih želja, izrečenih ob rojstvu pomembne slovenske inštitucije.
Na sestanku z Ložani so predstavili 14 ukrepov, ki bodo vas zavarovali pred morebitno ponovitvijo murastega toka velikih razsežnosti.
Štirim ukrepom so se na osnovi novih spoznanj odpovedali.
Mangartskega potoka ne bodo spravili v betonsko korito.
Odpovedali so se težnostnim pregradam pod Počivalnikom in pri Meleh na pobočju Mangarta ter armiranobetonski pregradi oziroma razbijaču murastega toka pri Mlinču.
V načrtu varnostnih ukrepov so ostali nadaljnja ureditev strug potoka in obeh rek, armiranobetonska pregrada pred Gorenjim Logom, ureditev prostora ob sotočju Predelice in Koritnice, postavitev novega mostu čez Predelico in obnovitev ceste Bovec-Predel v Gorenjem Logu, postavitev novega mostu pri Mliču in obnovitev ceste na Mangart.
Letos poleg Baze kot projekta Mladinskega kulturnega centra načrtujejo tudi javno okroglo mizo in predavanja o problematiki mladih v občini (to bo pripravil zdravstveni dom).
Študentski klub namerava organizirati računalnico, vse štiri osnovne šole bodo izvedle raziskavo o drogah v medvoški občini, kulturna zveza bo pripravila kulturno-umetniške delavnice, vključili bi se tudi v republiški projekt Veter v laseh.
Brežino Selške Sore utrjujejo
Državna meja bo, meje med ljudmi pa ne
Svetnik Črtomir Špacapan (prejšnji župan in zdaj državni sekretar na zunanjem ministrstvu) pa je ugotovil, da je predstavitev finančnih zadreg novogoriške občine vendarle preveč pesimistična in da bi bilo na primer treba omeniti tudi občinske terjatve in ne le dolgov.
V tem sprenevedanju sta dve vrsti norcev.
Med prvimi so tisti občinski župani, ki svoj stol postavljajo na zagotavljanje šolskih pogojev za vsako ceno, pa če v občini pocrka vse drugo.
Drugi so oni, ki se že ves čas in se bodo še naprej delali, da zmorejo, česar ni mogoče uresničiti.
Svet ljubljanske LDS je potrdil osnutek koalicijskega dogovora z ZLSD Podžupani bodo Igor Omerza in Slavko Slak iz LDS ter Stanko Brezovar iz ZLSD
Koalicijski dokument bodo predstavniki obeh strank, ki imata v 45-članskem mestnem svetu 23 sedežev, podpisali prihodnji teden, vse tri podžupane, Igorja Omerzo, Slavka Slaka (oba LDS) in Stanka Brezovarja (ZLSD) pa bo na podlagi 33a člena zakona o lokalni samoupravi mestnemu svetu predlagala v imenovanje županja Danica Simšič na izredni seji, ki bo sklicana najbrž v ponedeljek, 10. februarja.
Malograjski dvor spet hotel?
Zunajzakonske skupnosti in novi avtomobili - Smrti prehitevajo rojstva - Osemnajst več priseljenih kot odseljenih
Predsedniki so Jože Krivc, LDS, odbor za prostorsko planiranje in varstvo okolja, Slavko Miklič, LDS, odbor za turizem, gospodarstvo in obrt, Miro Eržen, Nestrankarska Zgornjesavska dolina (NZD), odbor za finance, Bojan Kordič, ZLSD, odbor za komunalo in javno infrastrukturo, Črtomir Kosmač, NZD, odbor za kmetijstvo in gozdarstvo, Janez dr. Mlinar, NSi, odbor za vzgojo, izobraževanje in kulturo, Robert Robič, SMS, odbor za zdravstvo, socialno varstvo in skrbstvo, Gregor Benedik, lista Razvoj športa in turizma, odbor za šport in športne objekte, Branka Vovk, SDS, odbor za vloge in pritožbe, Bogomir Košir, SDS, komisija za lokalno samoupravo in statutarne zadeve, Miro Eržen, Komisija za planinstvo, TNP in naravni rezervat Zelenci.
Tudi Leon Magušar, avtor keramičnih krožnikov, meni, da se zavod prodaje spominkov ni lotil dovolj podjetno oziroma tako, kot je napovedoval: ne le v TIC, ampak tudi v trgovinah in na premičnih stojnicah (spominke moramo turistom postreči in ne čakati, da jih najdejo sami, je že pred časom opozoril Bogataj).
Sam je sicer s prodajo krožnikov zadovoljen.
Podobno velja za Živo Jelnikar in Darka Korošca, soavtorico in izdelovalca najbolje prodajanih mini grafik in čivinka.
V sprejetem proračunu so namreč posebej prikazali dodatno zadolževanje in prejeta plačila za dana posojila.
Tako bo občina letos najela za 370 milijonov tolarjev posojil, prejela pa bo 14 milijonov tolarjev odplačil.
Posojila bodo najeli za prav določene namene, in sicer za nakup stanovanj 105 milijonov tolarjev, za obnovo Rdeče dvorane 95 milijonov tolarjev in za posodobitev zimskega bazena 170 milijonov tolarjev.
Prihodnje leto, torej v proračunskem letu 2004, naj bi se občina zadolžila še za 395 milijonov tolarjev, celotno posojilo pa naj bi bilo namenjeno nakupu oziroma gradnji stanovanj.
Maribor - Mariborska živilska šola je vključena v projekt Evropske unije s področja izobraževanja Socrates-Comenius, v okviru katerega so lani oktobra gostili dijake in profesorje s Poljske, Španije, Nizozemske in Italije.
Sredi januarja pa sta se dva dijaka v spremstvu dveh profesoric odpravila na obisk k zahodnim sosedom, kjer so skupaj z udeleženci iz vseh držav, ki so vključene v projekt, preživeli prijeten teden, spoznavali italijanski način življenja, predvsem pa poskušali uresničevati glavni cilj projekta - spoznavati različne kulture in narode, spodbujati k odprtosti, strpnosti ter razumevanju med narodi.
Nad hrano je bila navdušena tudi dijakinja Tamara Potočnik, saj je špagete jedla ves teden, zanimiv je bil tudi izlet v Milano, eno izmed svetovnih modnih prestolnic, saj je lahko malce pobrskala po trgovinah, medtem ko se je ob večerih družila z vrstniki: »Vsak dijak zase je bil nekaj posebnega.
Zanimivo je bilo poslušati različne jezike, pa tudi moja angleščina se je izboljšala, saj sem bila prisiljena skoraj ves čas govoriti angleško.
Vsak dan smo se veliko fotografirali, da se bomo spominjali prijetnih doživetij, zanimivih ljudi in lepe Italije.«
Prosila nas je, naj njenega imena ne objavimo (in to bomo tudi upoštevali), saj se boji, da bi lahko imela težave.
Stanuje namreč v eni od piranskih podstrešnih »lukenj«, ki jim lastniki pravijo »študentska stanovanja«.
V resnici gre za 12 kvadratnih metrov veliko sobo, v kateri je štedilnik, poleg sobe pa izjemno majhen prostor za sanitarije.
Na začetku študijskega leta je lastnica obljubila, da bo stanovanje ogrevano in da bosta podpisali pogodbo.
Sob v študentskih in dijaških domovih primanjkuje, urejenih stanovanj, ki bi jih lastniki oddajali po znosnih cenah, pa ni.
Zato je študentko zanimalo, ali je to, kar počnejo taki najemodajalci, sploh zakonito in kako bi lahko na svoj problem opozorila odgovorne, da bi ob nastajanju nove univerze bolj mislili tudi na študente in njihov standard.
Zdaj je tik pred izpitom in ne more zapravljati časa z iskanjem stanovanja.
Podžupana blejske občine sta postala Miha Potočnik in Bojan Žerovc
Elaborat je že pripravljen
Velenje - Ivana Marina, ravnatelja glasbene šole Frana Koruna Koželjskega, so velenjski svetniki ta teden pooblastili za vodenje vseh postopkov za ustanovitev fakultete za glasbo v Velenju.
Kakor je bilo rečeno, imajo zanjo zagotovljene vse pogoje, znano je tudi, da je v Sloveniji premalo kadrov, kakršne naj bi fakulteta izobraževala - instrumentalnih pedagogov.
Velenje si kot peto največje mesto v Sloveniji že nekaj let prizadeva, da bi ob višješolskem programu glasbene in instrumentalne pedagogike dobilo tudi tovrsten univerzitetni program.
Kakor trdijo, imajo v pred nekaj leti razširjeni glasbeni šolo dovolj prostora in tudi kadrov.
Univerzitetni enopredmetni pedagoški program instrumentalne pedagogike bi usposabljal na področju petja, instrumentov s tipkami, godal in drugih instrumentov s strunami ter pihal, trobil in tolkal.
Uradna predlagatelja programa sta mestna občina Velenje in regijsko študijsko središče Celje.
Prvih pet let bi vpisovali po 30 študentov redno, po 30 pa izredno.
Diplomanti bi po osmih semestrih, absolventskem stažu in diplomi dobili naziv univerzitetnega diplomiranega glasbenika oziroma profesorja določenega instrumenta.
Celjska občina je predlani postavila 16 steklenih postajališč, lani celo 18, letos pa naj bi še 16 Ker ni dovolj denarja, bo trpelo tudi vzdrževanje
Celje - Vodja Projektne pisarne Celje - zdravo mesto Alenka Avguštin je na včerajšnji tiskovni konferenci pojasnila, da so izdelali analizo o razmerah na postajališčih mestnega potniškega prometa v celjski občini, s katero želijo spodbuditi komunikacijo med krajevnimi skupnostmi, mestnimi četrtmi in pristojnimi občinskimi službami, da bi tako uredili, kar je najbolj nujno.
Jože Smodila iz Komunalne direkcije je opozoril na vandalizem in finančne omejitve, ki so posledica manj bogate občinske blagajne, kakor je bila lani.
Z lanskoletnimi dosežki v turizmu so v Pomurju zadovoljni, saj predstavljajo solidno podlago za delo v letu 2003.
Koprsko Jajce je obnova diplomskega režijskega podviga Katje Pegan iz leta 1988 - in to naznanja pristop, ki se v prvi vrsti vadi v dodelavi detajlov.
Tej minipredstavi, ki zlahka ustvari dialog z gručo otroških gledalcev, ni mogoče biti nenaklonjen - pa čeprav ne sporoča revolucionarno novih resnic.
Njena ključna predpona je »mini«.
Deklica (v podobi Vesne Maher) se veseli piščanca, ki naj bi se izlegel iz enega od jajc v njeni košari, toda še prej se (iz nič manj belih jajc) izleže cel odred drugih živalskih vrst: želva Katka, pa-pa-pajek, čriček Vladimir, imenitno gibljivi polž Stanko pa celo nekaj »oblačljivih« lutk (lovkasto bohotna hobotnica, orlič, velekljuni noj), ki si jih nadene in jih »odgiblje« Siniša Bukinac.
Vsaka žival ima svoje ime in osebnost - prevod Nine Skrbinšek »rehabilitira« tudi imena, ki v današnjem času niso modna - predstava pa živali razsloji še jezikovno, z govornimi napakami ali narečnimi posebnostmi.
Pod vso to sliko je poučna poanta, ki pomen jajca razširja nad kuhinjski/prehranjevalni pomen in ga razloži kot reproduktivno postajo bitij, ki se (ob živi tolkalski ali harmonikaški spremljavi) izležejo še pred puhastim piščancem.
Razumem, da se vodstvo ZRC zelo trudi reševati likvidnostne težave Inštituta za slovenski jezik, vendar menim, da ta hvalevredni namen ne more posvečevati prav vsakega sredstva ali načina, posebno ne ohlapnosti v razmerjih med moralnimi in materialnimi avtorskimi pravicami pri Slovenskem pravopisu.
Zgodovina vojn in nasilja se ponavlja.
Pri Trofejah - triptihalno zasnovani sliki - je stranski sliki Martina Krpana s Turkovo glavo in Judite s Holofernovo mogoče razumeti kot mitska prizora, kjer je zlato ozadje za junakoma tudi simbol za smiselnost in pravičnost njunega krvavega dejanja.
Srednja slika s prizorom iz današnjega časa pa z izbiro orožja za množično pobijanje ne cilja več na posameznika, ampak na razne brezimne skupine, katerih preganjanje je upravičeno dejanje.
Prozorne podobe glasnikov pravičnosti brez teles, samo z naznačenimi obrazi in kretnjami, so le duhovi, ki izkoriščajo vsako priložnost za svojo uveljavitev, in s tem zakrijejo vlogo prvotnega problema, kot sta izgubljena mladost in boj za pravičnost pri sliki V čast posiljeni deklici.
Družbenopolitične teme se kažejo v podobah politikov, povzpetnikov in iskalcev krivcev raznih polomov, med drugim tudi za terorizem po 11. septembru.
Politika na govorniškem odru približa postavitev Publika, nedosegljivost zaprtega kroga tistih, ki o njej odločajo, pa je vidna pri Seji.
Humorno poigravanje s tematiko in samo podobo slik je Ejti Štih prikazala tudi pri lutkah Adama in Eve, Indijanca v gatah in konkvistadorja, tajnice in poslovneža.
Z vsakim od njih lahko upravljamo s potegovanjem vrvic, kakor z njimi v resnici upravljajo drugi.
V prostorih galerije na Cankarjevem nabrežju pa je podoben objekt Vrtca z vsemi rokami otrok in učiteljev, ki bi bile drugače ujete v format slike.
S tem je ponovno oživila in predrugačila pozabljeno podobo slikarskih objektov, ki so jo uporabljali Picasso, Debuffet in Lichtenstein.
Študentje tretjega semestra (iz razreda izr. prof. Jožice Avbelj in doc. Braneta Šturbeja) so v dvoranici akademije presenetili z izbiro klasične drame Henrika Ibsena Stebri družbe ter s stilizirano realistično historizirano in smiselno skrajšano uprizoritvijo (prvi dve dejanji je zrežiral Andrej Jus, zadnji pa Uroš Nikolič).
Ibsenove osebe so interpretirali Matej Puc, Minca Lorenci, Tanja Potočnik, Klemen Mauhler, Suzana Radanović, Matevž Biber, Andrej Murenc, Viktor Meglič, že omenjena študenta režije ter študentke dramaturgije Jerneja Kušar, Daša Lakner in Ana Kuntarič.
Članek je opisoval razmere v pasjem zavetišču kot zelo slabe, celo katastrofalne, zapisane pa so bile tudi izjave sogovornikov.
Nekatere od navedb je Milena Močivnik inkriminirala v zasebni tožbi.
Kot žaljivo obdolžitev je opredelila avtoričin zapis, da zavetišče v Dolu pri Borovnici deluje nelegalno že sedem let.
Napad na čast in dobro ime naj bi bil tudi mednaslov Pri Mučilnikovi?, pod katerim novinarka opisuje razmere, v katerih živijo psi, in omenja primer psa Lumpija, ki je brez veterinarjeve pomoči preživel napad nemškega terierja, ki mu je raztrgal obe ušesi in ga vsega pogrizel, zaradi česar naj bi slišal tudi na ime Nočna mora.
Ob opisovanju nepripravljenosti Močivnikove za oddajanje psov je Polona Šeško omenila tudi primer prijateljice, ki psa ni dobila, čeprav je povedala vse, kar si »Močivnikova menda želi slišati: da bodoča skrbnica ne bo imela otrok«.
Tudi ta citat naj bi bil žaljiv, prav tako zapisana izjava ljubiteljice živali, znane astrologinje Mete Malus, da Močivnikova »vedno najde nove in nove naivneže, hkrati pa skrbno pazi, da se odkriža prejšnjih dobrotnikov, ki so hoteli preveč vedeti o njeni pasjeljubski kalvariji«.
Na predlog zagovornika bodo naslednjič zaslišali vse omenjene ljudi, na predlog pooblaščenke Milene Močivnik pa še mag. Primoža Šterbenca iz slovenskega društva proti mučenju živali in Aneja Sama .
Roparja še iščejo
Ljubljana - Predrznež se je v noči na sredo lotil poslovnih prostorov podjetja na Cesti IV v Rožni dolini in pretaknil pisarne.
Našel je prenosni računalnik in z njim izginil.
Firmo je oškodoval za 600 tisočakov.
Nato je Habjan skupaj s svojim sodelavcem Marjanom Jelenom sedel v razširjeni upravi Selda packa ter odločal o poslovanju in z njim povezanimi čednimi in nečednimi posli (o nekaterih smo že nekaj zapisali) tega podjetja.
Seveda mu je za to odgovorno delo pripadal v uporabo tudi luksuzni puchov terenec, bržkone pa je bil deležen še kakšne ugodnosti.
Ko je postalo prevroče, so se od nepredvidljivega podjetnika Selana vsi začeli umikati, vendar so sledi ostale.
Zunaj prehoda prečkal cesto
»To je noro,« meni
»Nekaj je narobe s sistemom, če učenec potrebuje inštruktorja,« dodaja Voorhoeve.
»Na voljo so številni programi in sodobne didaktične metode, ki bi lahko približale predmet učencem.
Morda bi bilo treba poiskati primernejši pristop.
Če učitelj ne najde ustrezne didaktične poti do učenčevega uma, se mu utegne zgoditi, da bo učenec mislil, da neko snov obvlada, ko pa bo moral znanje uporabiti, se bo izkazalo, da je ne.
Potem bo dejal, da je matematika res zahtevna.«
Jugoslovanski klub s svojim memorandumom ni uspel, saj je Avstro-Ogrska prepovedala njegovo objavo, brest-litovski mir pa izničil njegove zahteve.
Poslanci so spoznali, da poleg parlamentarne poti lahko vodita do rešitve jugoslovanskega vprašanja tudi internacionalizacija in samoodločba narodov.
Strokovnjak za genetiko Giorgio Casari in nevrolog Roberto Marconi z milanskega inštituta San Raffaele sta leta analizirala genetični vzorec šestih generacij družine, kjer so vsi pogosto trpeli zaradi migrenskih napadov.
Pred kratkim sta našla gen, ki so ga imeli vsi člani družinskega debla.
Na kromosomu 1, ki je precej raziskan, sta odkrila gen ATP1A2.
Zaradi izražanja njegovih lastnosti se v možganskih celicah spremeni količina natrijevih in klorovih ionov.
Tako imenovana natrijeva črpalka ne dela, kot bi morala, in zato v celice priteka več vode.
Namesto zdravih, poligonalnih oblik postanejo nabrekle in okrogle.
Epizode utripajoče svetlobe in zvenenje v glavi so gotovo povezani z drugačnim tlakom v celicah.
Znanstvenika domnevata, da zaradi dobro znanih lastnosti kromosoma 1 ne sme miniti dolgo časa do odkritja učinkovitega zdravila, s katerim si ne bi pomagali zgolj proti migrenskim glavobolom, ampak tudi proti drugim bolečinam v glavi.
Lovci si pred odhodom na lov zaželijo »Dober pogled!«, fotografi pa »Dobro svetlobo!«
Fotolovci, ki imajo na muhi prostoživeče divje živali, vendar njihov prst ne počiva na sprožilcu puške, temveč fotoaparata, si potemtakem poreko »Dober pogled in dobro svetlobo!«, ugotavlja
Z naravoslovno fotografijo se je Janez Černač začel ukvarjati še tedaj, ko je bila oprema v primerjavi z današnjimi tehničnimi zmogljivostmi skromna, a izredno draga.
Fotografiranje divjadi je izredno težavno tudi zato, ker ima za dober posnetek na voljo le določen čas v letu, nekaj dni, ko je posamezno žival najlaže ujeti v objektiv.
Pri ruševcu se čas skrajša celo na nekaj minut, ob zori v maju in juniju, ko »piha in gruli med svojim ženitovanjskim plesom v kraljestvu gora,« je zapisal Janez Černač.
Sam ga še ni fotografiral, pa tudi ne volka in ga, kot vse kaže, niti ne bo, pravi.
Enako težko je ujeti medveda.
Najsprejemljivejša rešitev za dober posnetek je zato uporaba občutljivih filmov (klasična fotografija je namreč ta čas še natančnejša od digitalne).
Vsekakor je za približanje divjadi nujen pripomoček teleobjektiv, ki pa ima nekaj slabosti: več tresljajev, potrebna je močnejša osvetlitev, kar kajpak ne pride v poštev, ker bi bila »žival kot v gledališču«.
Osnovno vodilo fotolova je fotografirati čim bolj neopazno in živali, predvsem mlade, čim manj vznemirjati (ptic se, denimo, ne sme slikati med gnezdenjem).
Umetnost pomaga ohranjati naravo, je prepričan Janez Černač, in je kot najplemenitejši način vzgoje in izobraževanje primerna tudi za naravovarstveno ozaveščanje.
Kako naj bi k temu prispevali lovci s puškami, pa je že druga zgodba.
Simšičeva se bo obrnila na mestni svet
Ni še jasno, ali bo mesto Ljubljana prek Energetike dokapitaliziralo Slovensko investicijsko banko - Kako globoka je luknja v bilanci?
Zdi se, da bi bil tak razplet sprejemljiv tudi za upravo banke.
»Prepričan sem, da bodo lastniki banki zagotovili potreben kapital.
S tem bodo dobili čas, da ugotovijo, ali ima banka možnosti kot samostojna ali pa naj se vključi v kak večji bančni oziroma finančni sistem,« je povedal Tomaž Rogelj, predsednik uprave banke.
Rogelj je zanikal, da bi se sam že pogovarjal s katero od finančnih hiš, ki bi utegnila prevzeti SIB.
Sicer naj bi se za SIB zanimala predvsem Abanka, niso pa izključeni niti tuji ponudniki.
Ob tem, da je predsednik uprave Kad Jože Lenič že poudaril, da Kad (11,3-odstotni lastnik) v dokapitalizaciji ne bo sodeloval, če se zanjo ne bo odločilo mesto, iskanje dokapitalizatorja SIB otežuje tudi stališče premiera Antona Ropa .
V začetku tedna je v odgovoru na poslansko vprašanje v državnem zboru povedal, da ne podpira »nepotrebnih investicij« javnih podjetij, ki jih ta financirajo z oblikovanjem presežnih dobičkov.
Energetika je leta 2001 kupila banko SIB prav z denarjem, ki se je »nabral« z višjimi računi za ogrevanje Ljubljančanov.
Pričakovati je, da bo sedanje reševanje SIB osvetlilo tudi okoliščine, v katerih jo je mesto sploh kupilo.
»Od Holdinga sem zahtevala poročilo tudi o tem,« je povedala Danica Simšič.
Ljubljana - Vlada bo poslancem še enkrat poslala v sprejem predlog zakona o poroštvih za posojila elektrogospodarstva, ki so ga v sredo zavrnili.
Minister za okolje, prostor in energijo Janez Kopač je za Delo pojasnil, da bo vlada poslancem še enkrat predlagala po vsebini enak zakon, ker ugotavlja, da so ga zavrnili zaradi nesporazuma.
Slovenica - iz malega je zraslo veliko
Glede prodaje 51-odstotnega deleža Slovenice v Adriaticu je Končnik povedal, da gre za poslovno odločitev, končna prodaja pa bo odvisna od ponujene cene in primernosti kupca.
V primeru uspešne prodaje bo verjetno strateški kupec, domači ali tuji, povezal obe zavarovalnici, če se to dvoje ne bi izšlo, še vedno ostane ena od možnosti: da se Slovenica vendarle poveže z Adriaticom.
Za nakup zavarovalnic se v zdajšnji fazi zanima od 10 do 15 ponudnikov (iz Beneluxa, Nemčije, sosednjih držav in Avstralije ter nekaj domačih).
Naša paradna dvojica si je z zmago v prvem kolu že zagotovila po daljšem času spet vzpon na svetovni lestvici (zdaj sta obe na 39. mestu), a sta tekmici močni, saj sta ta čas v zaporedju WTA med igralkami dvojic uvrščeni precej višje - Dokićeva je 12., Petrova pa 18.
Ortisei - Na turnirju v Ortiseiju (50.000 $) se je naši teniški reprezentantki Maji Matevžič obnovila poškodba gležnja.
To se je zgodilo že v 4. igri partije prvega kola proti Nemki Klösel.
Ljubljančanka je sicer igrala do konca (3:6, 2:6), a se ni mogla prav gibati.
Zdaj bo nekaj dni počivala.
Čeplakova je pretekle dni vadila doma v Velenju, miting, ki ga prirejajo v čast Colinu Jacksonu, pa ji bo prvi v novi sezoni.
Dvoranska svetovna rekorderka na 800 m bo letos nastopila pred SP v Birminghamu še na dveh mitingih.
V Glasgowu je favoritinja v svoji disciplini, prav tako kot tudi Ukrajinka Žana Block v šprintu ter Rusinja Svetlana Feofanova v skoku s palico.
Čeplakova pravi, da je bolje pripravljena, kot je bila v pretekli sezoni, zato je pričakovati podobne rezultate kot leta 2002, ko je v dvoranski sezoni izgubila en sam dvoboj s tekmicami.
Brez Lapajnetovih obramb in Simonovičevih golov ne gre
Ponovila se je tudi slovenska nemoč proti francoski obrambi 5-1, pri čemer sta se v ponovitev dvoboja iz Montpellierja vživela tudi španska sodnika.
Francozom sta dopustila za odtenek ali dva bolj grobe prijeme kot Slovencem, kar je našemu napadu dodobra pristriglo peruti.
Jackson Richardson & Co. so dobro vedeli po čigavih rokah je treba najbolj mahati.
Ivana Simonoviča, ki je - tako kot v Montpellierju - edini v seriji tresel njihovo mrežo.
V prvem delu je bila desnica prvega slovenskega bombarderja brezhibna - strel iz igre 6:6 -, v drugem delu pa so ga francoski udarci ustavili.
Barcelona - Nekdanji italijanski nogometni reprezentant Moreno Torricelli je po pol leta našel novega delodajalca.
Do konca sezone bo član španskega prvoligaša Espanyola.
Ta 33-letni branilec, ki je z Juventusom osvojil tudi naslov evropskega klubskega prvaka, je nazadnje igral za Fiorentino, za katero pa po njeni selitvi v Serie C ni nastopal.
Ciprski klubski nogomet je v tej sezoni strahovito napredoval, o čemer se je lahko prepričal slovenski državni prvak Maribor Pivovarna Laško.
V kvalifikacijah za ligo prvakov ga je izločil Apoel.
Slovensko soočenje z resnico je bilo še hujše, ko sta se Apoel in Anorthosis Famagusta uvrstila v 2. kolo pokala UEFA - za naše klube nedosegljive sanje.
In nazadnje vse razkriva še klubska lestvica za evropska tekmovanja: Ciper 28., Slovenija 29.
»Mlajšim nogometašem, ki morajo stremeti k zahtevnejšim in ambicioznejšim ciljem, odsvetujem Ciper.
Navsezadnje ne sodi v evropsko elito.«
Sredine tekme lige NBA niso minile v senci tekmovanja All Stars le zaradi McGradyjeve odločitve.
Še vedno namreč kar mrgoli košarkarjev, ki menijo, da bi si zaslužili igranje na tej prestižni prireditvi.
Tako sta tokrat jezo nad trenerji, ki so izbrali 14 od 24 košarkarjev za spektakel - ta bo prihodnjo nedeljo v Atlanti - stresla Dallasov ostrostrelec Michael Finley (29 točk, za tri 7:10) in prvi skakalec moštva iz New Jerseyja Kenyon Martin (19 točk, 21 skokov).
Slednji je po zmagi nad Jordanovim Washingtonom zabrusil: »Moja izjava je jasna - 21 skokov!«
V Olimpijinem moštvu spet ne bo Iva Jana, ki si je na Madžarskem obnovil poškodbo hrbta.
Zato pa bo v ekipi rekonvalescent Andrej Brodnik.
V tekaškem centru Demino se je med 42 dekleti najbolj izkazala Jelena Buruhina z dobrima dvema minutama prednosti pred Nino Gavriljuk, Svetlano Nagejkino, ki nastopa za Belorusijo, in Jevgenijo Mevedevo.
»Ko sem po prvih desetih kilometrih slišala, da vodim, sem se začela spraševati, kako bom zmogla še dva kroga.
Enostavno sem tvegala.
Tekma me je ponesla.
Glavno je, da se nisem zlomila psihično,« je povedala ruska prvakinja, ki se želi tudi na SP boriti za najvišja mesta, zelo rada pa bi nastopila v ruski štafeti.
Le nekaj minut po koncu ženske tekme je Akentjev objavil imena tekačic, ki bodo tekmovale na SP.
To so: Olga Zavjalova, Lilija Vasiljeva, Jevgenija Medvedeva, Jelena Buruhina, Nina Gavriljuk, Marina Lažska-Denisova, Jekaterina Lihanova in Natalija Korosteleva.
Trenerji so že določili tudi četverico, ki bo nastopila na prvi tekmi - 15 km klasično s skupinskim štartom - prvi dan SP: Zavjalova, Vasiljeva, Gavriljuk in Lihanova, rezerva pa je Medvedeva.
Bermuda - V 4. kolu sta se le dve od 6 partij končali z remijem.
Novo mesto - Potem ko sta 23-letnemu košarkarju Samu Grumu, ki je zadnjih šest sezon igral za Krko, spodletela prestopa k ruski Lokomotivi in grški Larisi, je sinoči vendarle postalo jasno, da se bistriški branilec seli v nov klub.
Kariero bo vsaj do konca sezone namreč nadaljeval pri Marousiju, sedmouvrščenem moštvu grškega DP, ob Grumu pa je zadovoljno tudi vodstvo Krke, ki je pri prestopu iztržilo solidno odškodnino.
Altenmarkt - V prvem od dveh smukov za evropski pokal v avstrijskem Altenmarktu je bil najhitrejši Francoz Yannick Bertrand.
Na tekmi so nastopili tudi trije slovenski smučarji: Ožbi Ošlak je bil 44., Andrej Šporn po 16. vmesnem času v srednjem delu šele 50., še dve mesti slabši pa Bernard Vajdič.
Union Olimpija je vseskozi dihala za ovratnik igralcem Maccabija.
Zadnjič je resda vodila v 19. minuti (29:30), vendar je bilo 18 minut pozneje še vedno le 55:54.
Tedaj je sceno stopil splitski center Ivan Vujčić in ponesel svoje moštvo iz najhujšega blata.
V zadnji četrtini je dosegel 11 od svojih 18 točk in skupaj zbral 12 skokov, za kar si je prislužil naslov junaka tekme in barvni televizor.
Ljubljančani v ključnih trenutkih niso imeli tako udarnega moža.
Goran Jurak se je sicer kot vedno boril kot lev in prevzel tudi strelsko breme, vendar ni imel ustrezne podpore.
Marino Baždarić je pač dosegel svoje edine točke v prvi četrtini, Jasmin Hukić se sploh ni vpisal med strelce, Robertsu Štelmahersu, ki je igral daleč največ, kar 34 minut, pa so vsi poskusi za tri točke spolzeli iz obroča.
Po Sharpovi trojki in Goreejevem zabijanju za 60:54 je bila tekma domala že odločena.
Union Olimpija: Štelmahers 8 (2:4), Baždarić 5, Modrić 2, Boisa 12 (3:5), Poljak 6 - prva peterka; Jurak 13 (5:7), Ilievski 8, Varda 1 (1:2), Hukić, Dujmović 5 (1:1); Ožbolt in Ž. Zagorac nista igrala.
V sredo je krivico, ki se dogaja njemu in njegovemu sinu, skupaj s še nekaj primeri uzakonilo najvišje nemško sodišče.
Očetje, ki se z materami svojih otrok ne poročijo, nimajo pravice do skupnega skrbništva, so potrdili sodniki v Karlsruheju.
Še naprej bodo odvisni od dobre volje nekdanjih partneric, čeprav raziskave kažejo, da je veliko žensk tako besnih nanje, da proti njim ščuvajo tudi otroke.
Med ljudmi, ki so odpovedali v šoli in poklicu, se vdali alkoholu ali mamilom in ki so nasilni, sta celo dve tretjini odraščali brez zdravega moškega lika.
Tudi njihovi očetje so bili nasilni in alkoholiki ali pa jih ni bilo blizu.
Pri deklicah, ki nimajo stikov z očeti, zdravniki odkrivajo nesorazmerno število prezgodnjih nosečnosti.
Morda je čustveno breme, ki ga dekletom nalaga prizadeta mati, prehudo, da bi se lahko normalno razvijale.
In morda potrebuje fant za pravilno odraščanje močnejšega od sebe, ki mu vseeno odpusti njegove nepopolnosti.
V prvih desetletjih ženskega osvobajanja so razmišljali drugače; ta prepričanja odsevajo tudi v nemški pravosodni praksi.
Zakoni o pravici matere do skrbništva so v sedemdesetih letih prejšnjega stoletja veljali za zelo napredne.
Pred tem je že od cesarskih časov nezakonske otroke prevzela država, saj materi, ki se je lahko tako spozabila, niso zaupali vzgoje.
Očetom je bilo včasih dovoljeno, da se umaknejo iz takšne družine.
Dovoljenje materi, da sama odloča o usodi svojih otrok, je bilo v luči takšne zakonodaje velik korak naprej.
Zdaj pa bi morali, kakor kažejo tridesetletne izkušnje, narediti še en korak in pritegniti še očete.
Veliko jih je, ki bi radi videli odraščati svoje potomce, in tudi tiste, ki niso tako odločni, skupno skrbništvo pogosto zbliža z otroki.
Pavarotti, Domingo in Carreras so naposled dobili vrednega naslednika.
Četrti za neponovljivo trojko naj bi bil, če sodimo po vsesplošnem navdušenju ameriškega tiska, mladi italijanski operni pevec
Skok med velike je bil popolnoma nepričakovano, piše
Edini, ki si je upal izustiti zahtevo za predčasne volitve, je bil voditelj Severne lige Umberto Bossi, ki se najbrž zase in za svoje nadeja boljših izidov kot predlani, ko se je sicer zrinil v vlado, vendar glasov ni bilo več toliko kakor nekoč.
Berlusconi je medtem poskrbel, da je Bossi dobil zakon o tujcih, ki mu lahko pomaga pri Padancih in zdravljenju njihove ksenofobije.
