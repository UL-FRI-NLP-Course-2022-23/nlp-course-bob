V kraju potekajo dejavnosti, ki bodo precej spremenile njegovo podobo in naj bi privedle tudi do korenitega zasuka v razvoju
Štanjel - »Prostori, ki jih imamo na voljo, so kot nalašč za namestitev oddelkov fakultete za arhitekturo in likovne akademije; seveda, če bosta ti dve ustanovi del bodoče univerze na Primorskem.
Sicer pa ni izključena niti kakšna tretja možnost univerzitetnega študija v Štanjelu,« je na včerajšnji tiskovni konferenci povedal komenski župan Uroš Slamič.
V Štanjelu prav zdaj potekajo dejavnosti, ki bodo precej spremenile podobo kraja - tega propadajočega bisera arhitekture in naše kulturne dediščine.
Dejavnosti naj bi tudi pomenile korenit zasuk v razvoju.
Ta čas obnavljajo območje Ferrarijevega vrta (povsem na novo bodo uredili tudi vodni režim) in krožne sprehajalne poti.
Ob ministrstvu za kulturo in občini Komen pa to obnovo sofinancira še mednarodna fondacija za zgodovinsko dediščino iz Kanade z 20 tisoč dolarji.
Dela bodo končana septembra, ko si bo Štanjel ogledal tudi kanadski minister za zunanjo trgovino.
V ZPO pričakujejo, da bodo lahko največji donos zagotavljali pri gospodarjenju s tistimi objekti, ki sodijo v kompleks Golovec in je doslej z njimi upravljal Celjski sejem.
Prihodke naj bi ustvarjali iz večih virov: z oddajanjem občinskih dvoran A in B in zunanjih igrišč ter zemljišč delniški družbi Celjski sejem za njene sejemske prireditve, z gostinstvom v hali B, z zabavnimi in športnimi prireditvami, ki bodo predvsem v dvorani A in z oddajanjem določenih občinskih prostorov v najem.
Kot je povedal Ivan Pfeifer, je zdaj v občinskih prostorih na Golovcu petnajst najemnikov, s katerimi bo zavod pregledal in obnovil pogodbe.
Načeloma nobenemu od najemnikov ne bo odpovedal najemništva, se pa bo z njimi trdo pogajal o drugačnih najemnih razmerjih, zlasti višjih najemninah.
