Veter v Odiseju (2898 sit) Krištofa Dovjaka je prvenec, torej na določen način zaprta knjiga.
Povejmo, da je prizorišče Mediteran, prostor, »ki v sebi združuje spomin na začetek civilizacije«, v ostalem pa se pustimo presenetiti ...
Tako kot se bomo pustili pohujšati ob vsem, kar nam je pripravil Trio TriRitke.
Spolitika (4662 sit) je delikat(es)en pisemski roman, ki so ga napisali Vida Mokrin Pauer, Milan Šelj in Barica Smole, izvira pa direktno iz duha in črke Fukljice, ki sta ga omenjeni dami (skupaj z neimenovano) spisali pred dvema letoma.
V romanu migotajo raznostranični ljubezenski trikotniki; počakajmo na razburjenje!
Z leti se je zahodna glasbena avantgarda (z Darmstadtsko šolo, »poljsko avantgardo«, serializmom, elektroakustičnim eksperimentom in poznejšimi pojavi »novega romantizma«, minimalizma in drugih -izmov) malce izpela, prav tako kot politični sistemi »na drugi strani ulice«.
Temeljna funkcija zagrebškega glasbenega Biennala pa je ostala nespremenjena - bil naj bi prostor za srečanja in izmenjavo informacij.
Toda že od sredine 80. let je Biennale, v precej spremenjenih okoliščinah evropske t. i. nove glasbe in v skladu z vse bolj izraženo centralizacijo glasbenega življenja Zagreba, začel izgubljati prvotni namen.
Iz avantgardnega festivala se je spremenil v uradno glasbeno institucijo.
Temeljno vprašanje, ki ga znova zastavlja Biennale v tem desetletju, je smisel razlogov za njegov obstoj v času in prostoru, bistveno drugačnem kot takrat, ko je nastal.
Zagotovo drži le to, da Zagreb kot največje hrvaško kulturno središče potrebuje reprezentativno glasbeno festivalsko prireditev.
Vprašanje pa je, ali je uresničljiva v okvirih monopoliziranega zagrebškega glasbenega življenja pod nadzorom iste strukture upravnega kadra, ki se je že izčrpala in bi morala biti z novo sestavo bolj sposobna in pripravljena na drugačno konkurenco.
Sedanji Biennale je neživljenjska institucionalizirana tvorba, ki živi le še zaradi svojih organizatorjev.
Prostor njegove potencialne vsebine, ki bil bil v skladu s sedanjim časom, je prazen.
Kako dolgo bo tako, bo pokazala prihodnost.
