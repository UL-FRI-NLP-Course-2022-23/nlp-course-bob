ČELNO TRČENJE - V nedeljo ob 9. uri je 32-letni T. R. iz Novega mesta vozil avto iz Gabra proti Uršnim selom in v Rožnem Dolu z zavijanjem v levo izsilil prednost pred S. O. iz Žužemberka.
Vozili sta čelno trčili, pri tem pa se je sopotnica iz vozila S. O. hudo poškodovala, voznik pa lažje.
TRČIL V HIŠO - V nedeljo popoldne je 25-letni O. A. iz Novega mesta vozil avto iz Stopič proti Dolžu.
Na Zajčjem Vrhu je zaradi neprilagojene hitrosti zapeljal na levo na travnato bankino ter s prednjim delom trčil v vogal hiše.
Pri tem se je voznik hudo poškodoval, sopotnik pa lažje.
