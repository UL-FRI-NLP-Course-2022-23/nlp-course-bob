Mnoge ženske si lajšajo težave ob menopavzi z estrogenskimi tabletami ali injekcijami.
Ker pa imajo tudi možne stranke učinke, jih nekaterim odsvetujejo.
Čeprav je bilo na trgu novo zdravilo, ki ima podobne učinke kot estrogen, se mnogi zdravniki in pacientke raje odločajo za stare, že preverjene preparate.
Raloksifen so kot alternativno zdravilo proti menopavznim simptomom začeli prodajati lani.
Deluje tudi proti boleznim srca, saj znižuje slab holesterol in spodbuja nastajanje dobrega.
Res pa je, da je tu estrogen nekoliko bolj učinkovit.
Na količino trigliceridov, ki so prav tako eden izmed možnih pokazateljev srčnega obolenja, ne vpliva.
V bangladeških kinodvoranah je bilo dolga leta prepovedano vrteti hollywoodske filme, pred kratkim pa so oblasti le dovolile predvajati sloviti Titanik.
V državi, kjer imajo veliko več izkušenj s poplavami kot z ledenimi gorami, so ga ljudje sprejeli z izrednim navdušenjem.
Šolarji z Vzhoda so v nevarnosti
So šolarji iz nekdanjih komunističnih držav žrtve prehitrega prehoda v tržno ekonomijo?
To je zanimalo raziskovalce, ki so proučevali šolske sisteme v 27 državah Vzhodne Evrope in nekdanje Sovjetske zveze, njihove ugotovitve pa je pred kratkim objavil Unicef.
»V tem delu sveta se razmere poslabšujejo kar zadeva možnosti šolanja in kakovost poučevanja,« je povedal pomočnik direktorja Unicefa.
Po njegovih besedah so Romunija, Poljska in Slovenija izjeme: v teh treh državah namreč ne zmanjšujejo denarja za šolstvo.
Denimo v Bolgariji pa je povsem drugače, saj namenjajo izobraževanju čedalje manj sredstev.
Posledice so zastrašujoče: šolska poslopja razpadajo, profesorji, ki čakajo na bedne plače po več mesecev in se med tem skušajo prežiljati z inštruiranjem otrok bogatašev, so nepripravljeni na pouk, knjige, ki jih marsikje primanjkuje, je po novem treba plačati in stroški šolanja se močno višajo.
Največje žrtve so seveda revne družine s podeželja, ki otrokom ne morejo zagotoviti niti osnovnega šolanja.
