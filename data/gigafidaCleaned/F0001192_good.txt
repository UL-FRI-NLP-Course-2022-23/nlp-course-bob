Istrabenzu je pri potezah, ki jih vleče na elektrotrgu, treba priznati dvoje: dovolj hiter odziv in sistematičnost.
Pardon, ne le Istrabenzu, temveč tudi Gorenju, saj nastopata skupaj.
Sistematičnost zato, ker poskuša osvojiti hkrati vire energije in distribucijske poti, ter zato, ker se usmerja na več sosednjih trgov hkrati; hiter odziv zato, ker utegne na malem slovenskem elektrotrgu prvi konkurent, ki se bo postavil ob bok monopolistki državi, hkrati postati tudi edini resni konkurent - tisti, ki se bodo isto spomnili pozneje, so morda že zamudili.
