Senegalski trajekt Le Diola, na katerem je bilo uradno prostora za 550 potnikov, je v četrtek malo pred polnočjo na poti iz Ziguinchorja na jugu države v prestolnico Dakar zašel v nevihto, se prevrnil in deloma potopil.
Ni še znano, zakaj se je nesreča zgodila, nekateri viri pa trdijo, da je možni vzrok okvara ladijskega motorja.
Ta naj bi odpovedal med nevihto, nakar so valovi prevrnili ladjo.
Reševalno akcijo vodi senegalska vojska.
Njeni predstavniki zatrjujejo, da se bo reševanje nadaljevalo tudi jutri, tako na morju kot v sami ladji, ki še ni popolnoma potonila.
Ali je potreben tretji kardiokirurški center?
Primorci so strašno enotni.
Bili so, ko je šlo za boj proti okupatorju, fašistom, in so, ko se je treba upirati tako imenovanemu ljubljanacentrizmu.
Toda ko se morajo, naj mi bo dovoljeno zapisati, moramo, zmeniti kaj med seboj, se hitro pokaže, da ni vse tako enotno, kot se zdi na prvi pogled.
Včasih dogodek, danes vse bolj le še ena od faz v proizvodnem procesu, s posodobitvijo in industrializacijo vse bolj uniformirana, ki jo le še tu in tam pospremi kakšna zares razposajena veselica.
V preteklosti je bila njena vloga mnogo večja, poleg gospodarskega je imela izjemno velik simbolni in socialno-kulturni pomen.
Moje oziroma navedbe in ugotovitve javnega foruma izhajajo iz javnih podatkov in jih podpirajo tudi izjave direktorja urada za preprečevanje korupcije, delo policije in tožilstva, poročilo nadzornega odbora mestne občine Ljubljana (NO MOL), pismo arhitektov in urbanistov državnemu svetu, protesti nepremičninskih posrednikov, poročila mednarodnih organizacij, pisma podpore meščanov, kar je vse dokumentirano v mnogih časopisnih člankih in drugih medijih.
Vendar se avtor članka v ta vprašanja ne spušča.
Nič ne kaže na to, da si je spletne strani FZL sploh ogledal.
Objektivno poročanje o obeh straneh medalje, ergo moje pobude, FZL in MOL, se je skrčilo na demagoško prirejanje teksta kot npr. to, da pobuda, ko govori o naši državi, omenja samega Idija Amina .
Gre namreč za primerjavo strankarskih in plemenskih privilegijev, ne pa držav, česar Luskovec ne razume ali noče razumeti .
Poleg tega patriotizma že dolgo ne gre enačiti s simpatijo do oblasti.
Tudi Nigerije nihče ne primerja s Slovenijo na način, kot bi sklepali iz prispevka.
Pobuda omenja nedavno obsodbo na smrt s kamenjanjem, ki je v Nigeriji povsem zakonita in odpira vprašanje, ali je zakonito vedno tudi pravično in v duhu človeških pravic in svoboščin in ali je ombudsman dolžan ukrepati, čeprav je neko ravnanje v skladu z zakonom, pa vendar je zakon v nasprotju z ustavno zagotovljenimi pravicami.
Glede na to, da je vpliv televizije in pop glasbe na staro in mlado dobro raziskan, strokovnjaki s slovarske založbe Oxford University Press ne bi smeli biti presenečeni, ko so ugotovili, da 10- do 12-letniki lažje črkujejo besede, ki so jim znane s televizije in iz revij, kot tiste, ki so zapisane v učbenikih.
Osemdeset odstotkov šolarjev ni imelo nobenih težav z imenom kapetana angleške nogometne reprezentance na nedavnem svetovnem prvenstvu na Japonskem in v Južni Koreji Davida Beckhama, le osem odstotkov pa jih je znalo zapisati ime pisateljice Jane Austen.
In skoraj 15 odstotkov jih je pravilno črkovalo medicinski izraz metatarsal, torej tisto kost stopalnico, ki si jo je pred svetovnim nogometnim prvenstvom zlomil prav ta David Beckham.
Pjongjang - Skupina japonskih preiskovalcev je prispela na štiridnevni obisk v Pjongjang, kjer bo skušala ugotoviti identiteto več kot desetih ljudi, ki so jih pred desetletji ugrabili severnokorejski vohuni, je sporočilo japonsko zunanje ministrstvo.
Identiteto ugrabljenih bodo poskušali odkriti s testi DNK, srečali pa se bodo tudi s petimi Japonci, ki so ugrabitev preživeli, in se pozanimali, ali se želijo vrniti v domovino.
Severnokorejski voditelj Kim Jong Il je na nedavnem srečanju z japonskim premierom po desetletjih zanikanj priznal, da so severnokorejski agenti večkrat izvedli tajne ugrabitve Japoncev, ki so jih kasneje uporabili, da so severnokorejske vohune učili japonskega jezika in kulture.
Po severnokorejskih podatkih je osem od 13 ugrabljenih Japoncev umrlo.
Bodoči starši na Kitajskem hrepenijo po tem, da bi se jim rodili predvsem moški potomci.
To bi lahko imelo hude posledice za socialna razmerja v kitajski družbi, saj bo v prihodnosti v njej živelo kar 50 milijonov samskih moških.
Tamkajšnji strokovnjaki opozarjajo, da je treba ukrepati takoj in zaustaviti naraščajoče spolno neravnovesje.
Po sedanjih izračunih na 100 deklic pride 117 dečkov, medtem ko je svetovno povprečje 100 proti 105.
Naklonjenost moškemu spolu je tradicionalna, dolgotrajno gledano pa lahko pripelje do vrste negativnih pojavov.
Strokovnjaki kitajskega demografskega združenja opozarjajo, da je treba prebivalstvo pravočasno ozavestiti in gibanje zaustaviti, saj je sicer mogoče pričakovati porast nenormalnega spolnega vedenja, ugrabitev žensk, zunajzakonskih razmerij in ločitev, pa tudi ponovno obnovitev otroških porok in porok za denar.
Moški se bodo verjetno težje prebili do zaposlitve, saj bo konkurenca huda, tudi pri iskanju partnerk bodo imeli podobne težave.
Uradi, ki načrtujejo družinsko politiko, bi morali biti na to posebej pozorni, priporočljivo pa bi bilo, da bodoča starša ne bi že pred rojstvom izvedela, kakšnega spola bo njun naraščaj.
Z dansko kraljevsko hišo je povezana tudi norveška dinastija.
Ko se je Norveška v začetku minulega stoletja osamosvajala izpod danskega jarma, so norveški odposlanci prišli k danskemu kralju s prošnjo: »Ne bi mogoče imeli kakšnega odvečnega princa za našega prvega kralja?«
Sedanji kralj Harald V., njegova kraljica Sonja (ki je nizkega rodu) in norveški parlament so pred kratkim stali pred dilemo.
Prestolonaslednik Haakon Magnus si je za izvoljenko izbral plebejsko dekle, mamico samohranilko.
Oče njenega otroka je v ječi zaradi mamil.
Na koncu je ljubezen zmagala, na norveškem prestolu bo sedela punca s preteklostjo.
Favoriti so ZRJ, Rusija in Italija
Nova Gorica - S sila povprečno predstavo so Mariborčani vendarle končali strelski post in se po dolgem času znova veselili treh točk.
Maloštevilni gledalci so v prvem polčasu spremljali dokaj izenačeno igro, saj so bili Goričani malenkost več pri žogi, gostje pa konkretnejši.
Kronično neučinkovitost državnih prvakov - trajala je celih 481 minut - je v zadnjih trenutkih polčasa, ko je sicer dišalo po prepovedanem položaju, s šestim golom v sezoni končal Duro.
Tudi v nadaljevanju se slika na igrišču ni spremenila, gostitelji so še bolj pritisnili, a ob nepravem trenutku še drugič klonili in v 69. minuti je bil dvoboj odločen.
Goričani so tako doživeli še tretji zaporedni poraz.
Ironija je, da je eden najbolj vznemirljivih slovenskih nogometašev, s katerim velja tvegati, šel v roke dalmatinskim »meštrom«.
Tistim, ki so pred tridesetimi leti dobili v roke Braneta Oblaka in ga dodelali v igralca svetovnega razreda.
Je že res, da niti v nekdaj največji valilnici talentov na območju nekdanje Jugoslavije ni več vse tako rožnato, toda tam je nogomet še vedno zakon.
Je institucija in središče športnega ter poslovnega sveta.
Predvsem pa v njem vladajo nekdanji nogometni zvezdniki, ki jim je jasno, da nadarjenega nogometaša lahko izbrusijo v vrhunskega, tistega brez kančka talenta pa le v povprečnega.
Kdo je imel več sreče, pameti in poguma, bo sicer pokazal čas.
Klemen Lavrič ima za zdaj srečo in pogum.
V nogometnem žargonu - zabil je gol za 1:0.
Maribor - Tekmovanje za pokal Slovenije v ritmični gimnastiki sta zaznamovala odlična nastopi obeh zmagovalk, Dušice Jeremič v absolutni kategoriji, ki je navdušila in pokazala, da se hitro vrača v formo, in Špele Gala med mladinkami.
Državna prvakinja Mojce Rode je morala po polovici tekmovanja zaradi prehudih bolečin po nesrečni poškodbi odstopiti.
Toda mediji (zlasti finski) so se nanj v zadnjih dneh spomnili še zaradi nečesa drugega: 25. septembra je namreč minilo natanko dvajset let, ko se je Rosberg ovenčal z naslovom svetovnega prvaka v formuli 1 in tako postal prvi dirkač iz dežele tisočerih jezer, ki se mu je to posrečilo v kraljevskem avtomobilističnem razredu.
Avto je zadeva, ki je po svoje zelo muhasta.
In če za »krmilom« sedi še muhasto bitje, potem se kaj lahko pripeti marsikaj.
No, na lokalni cesti v Laporju se je zgodila prometna nesreča, ko je 44-letna voznica mitsubishija colta I. H. med vožnjo po mokrem in spolzkem vozišču v levem preglednem ostrem ovinku zapeljala desno, z vozišča na bankino, nato čez celotno vozišče in s čelnim delom vozila trčila v nasip.
Po trčenju se je vozilo prevračalo prek vzdolžne osi in obstalo na strehi.
Lepota vožnje ni v tem, da divjaš, ugotavljajo poznavalci.
To pa ni veljalo za 25-letno voznico, ki je sredi noči zaradi prehitre vožnje izgubila oblast nad nepredvidljivim avtom, zapeljala v obcestni jarek, na koncu pa še v drevo.
Ona in njen sopotnik sta bila huje ranjena.
Iz istega vira, ki je pol leta zagotavljal, da predsednik vlade dr. Janez Drnovšek ne bo kandidiral, smo dobili uradno potrditev, da bo skoraj zanesljivo kandidiral (njegovo izjavo bo v četrtek objavil najbolj nakladni slovenski tedenski časopis).
Torej bo moral Kosmina po Kučanovih navodilih na jadrnico napisati Janez (ali Gianni, da bo v slogu italijanske banke) namesto Barbare.
V kulturniških krogih bo silno završalo, ko bo prišla na dan vest, da je slavljeni dirigent Slovenske filharmonije Marko Letonja (njegova je nekdanja kantavtorica, zdaj režiserka, Belokranjica Mateja Koležnik) napisal in tudi že oddal odpoved službe.
Sprejel je namreč povabilo v švicarskem Baslu, da postane mestni glasbeni direktor.
V Švico seveda ne bo odšel takoj, kajti v delovni pogodbi ima določen enoletni odpovedni rok, tako da se bo selil šele prihodnje leto poleti.
Štirje upokojenci s tremi zgodbami o pogumnem začetku: zakonski par o skrivnostih biokmetovanja, oče Zvitorepca med svetovnimi plavalskimi prvaki in gospa, ki je iz predilnice zašla med vršace in tam tudi ostala
Bolj ko se ji človek bliža, bolj se sprašuje, kaj mu bo prinesla.
Skoraj bi lahko zapisali: blagoslov ali prekletstvo?
So takšni, ki jo čakajo z nestrpno radostjo in že leta pred koncem aktivne službe delajo pogumne načrte za zadnjo življenjsko tretjino, ki v resnici traja vse dlje.
Spet drugi bi odhod v pokoj iz strahu, da bo življenje prazno, sami pa nekoristni in zdolgočaseni, najraje odmaknili v neskončnost.
Vse več pa je takšnih upokojencev, ki znajo iz tretjega življenjskega obdobja iztisniti tisto najbolj žlahtno, ki premorejo drznost, da odločno spremenijo življenjski slog in si poiščejo poti, po katerih še niso hodili.
Ker ni bilo časa ali ker nanje preprosto niso pomislili.
Poiskali smo štiri sogovornike, ki so po upokojitvi energično začeli novo obdobje v svojem življenju.
Marikin dan, ko gospodinji v koči na Komni, se začne okoli petih zjutraj.
»Človek se navadi.
Resni pohodniki se podajo na turo že ob šestih.
Pripravim jim čaj, spečem jajca, če želijo.«
Ko odidejo, začne kuhati joto.
Ta je njena največja specialiteta.
Potem vstanejo tisti malo bolj pozni planinci, hkrati pa začnejo prihajati prvi z doline.
Če je vmes zatišje, skoči pospravljat sobe.
Če pa je slabo vreme ...
Da bi počivala?
Takrat je čas za pripravo štrukljev, orehovih rogljičev ali jabolčnega zavitka, ki jih nato zamrzne.
Z oskrbnikom komaj nadeta čas, da pozajtrkujeta.
O, so tudi časi, ko si vzameta čas za klepet, Marika pripravi prežganko ali polento in obujata spomine iz časov, ko sta oba živela v dolini.
Sedeminsedemdesetletnik, ki se je pred dvema letoma vrnil s svetovnega prvenstva veteranov v Münchnu z eno zlato in tremi bronastimi kolajnami okrog vratu, trenira vsaj štirikrat na teden.
V vitrini, kjer so spravljena odličja, je namreč še dovolj prostora, zato v smehu pravi: »Zdaj me dražijo samo še rekordi.«
Toda Bajca ob tem ni zajela slabost: »Ne.
Ne smete tako gledati.
Dobro je.
Nekaj so dali.
Vsak tolar pride prav, ker pač pomeni še en tolar iz ministrstva.«
Županja Vojka Štular ima menda za zdaj posluh.
»Ni pričakovati, da bi občina to zmogla.«
Morda bo držalo.
Restavratorske zahteve za te objekte so za lokalno piransko skupnost prezahtevne.
Toda zdi se, da delavci v turizmu ne vedo prav dobro, kaj bi z vsemi temi starimi božjimi bajtami, pri katerih obnovi in vzdrževanju res ni videti konca.
Seveda je to početje vzbudilo pri ostalih obiskovalcih upravičeno razburjanje in proteste.
Češka pomlad in njen zlom sta ji usodno spremenila življenje.
»Avgusta 1968 so Prago zasedle armade prijateljskih držav.
Spominjam se, da so povsod po mestu viseli plakati z geslom: S Sovjetsko zvezo do večnosti!
In niti sekunde dlje, smo skrivaj dopisovali študentje.«
Prekinila je študij in odšla v Avstrijo, pozneje v Nemčijo in Švico, da bi si poiskala štipendijo.
»Nikoli nisem zaprosila za politični azil, čeprav bi zaradi delovanja v študentskem gibanju to lahko storila.
Moja družina je ostala v Pragi in sledile bi hude sankcije, o kakršnih se vam tu še sanjalo ni!«
Preživljala se je s priložnostnim delom, delala je kot medicinska sestra in varuška otrok.
Leto pozneje se je za mesec dni vrnila na Češko.
A že prvega septembra 1969 je bila s štipendijo Izobraževalne skupnosti Slovenije kot bodoča študentka jezikov v Ljubljani.
»Vrli rojaki so mi razveljavili dovoljenje za bivanje v tujini in me prisilili k vrnitvi domov.«
A v tem času je v študentskem naselju v Ljubljani spoznala bodočega moža.
Prišel je ponjo v Prago in tam sta se tudi poročila.
Toda češke oblasti so jo zadrževale še nekaj mesecev, toliko časa, da je šel po zlu drugi semester na ljubljanski univerzi.
Namesto v preteklost se je Giulio Cappellini zazrl v prihodnost, zgodovinska lika pa je uporabil le kot izhodišče.
Hišo je opremil tako, da bi lahko v njej živela današnja zaljubljenca, sodobna Julija in Romeo.
Pričaral nam je skorajda sanjski dom za zaljubljeni par, v katerem se srečuje sodobno oblikovanje s preteklostjo, z ambientom, ki da trendovskemu minimalistično oblikovanemu pohištvu čisto poseben, drugačen poudarek.
»Ko je leta 1994 internet postal bolj dostopen, so prodajalci računalnikov govorili, kako bo z novo tehnologijo svet bolj obvladljiv in ne bo več treba veliko potovati.
Pa sem prav zaradi interneta začel potovati kot obseden.
Obljuba je bila popolna laž, potuje se še več.«
Potem je umetnik predstavljal Slovenijo na beneškem bienalu, Irena in Luna pa sta ga pridno obiskovali: »Benetke so kot filmska kulisa, kjer vsi govorijo Japonsko in fotografirajo.
No, Benetke so super, a odkrili smo trg Santa Margherita, kjer sem prvič začutil, da v mestu zares živijo domačini.
Luna je seveda vse osvojila, jaz pravim, da je ona sredstvo množičnega osvajanja.«
V Pokrajinskem muzeju Celje si lahko ves oktober brezplačno ogledate lapidarij, arheološko zbirko in zbirko denarništva
Uran je v astrologiji pojem izvirnosti, naglih sprememb, revolucije.
Vlada vam, če ste se rodili v znamenju Vodnarja (sovladar je še Saturn).
Nenehno težite po spreminjanju okolja in ljudi okrog sebe.
Dolgotrajni stiki z njimi vas hitro začenjajo utesnjevati.
Veliko potrebo po duhovnih prostranstvih čutite, a na neki poseben, avanturističen način.
Radi delujete v duhu časa, še raje pred njim.
Pogosto zatajevan revolucionarni duh vas lahko zapelje v čudaštvo in nerazumljenost.
Včasih vas zanese v samopoveličevanje.
Najbolj uspešni ste, če samostojno odločate, avtoritet ne prenašate najbolje.
Težite k svobodni ljubezni brez obvez, zato tudi ljubosumni niste.
Družbenih norm in ovir ne marate, zato tudi zakonsko zvezo razumete in dojemate po svoje.
Ko vas neki odnos začne obremenjevati, brez dramatiziranj in patetike o tem obvestite okolico - in hitro razčistite.
Ženska Vodnar je emancipiranka, ki tega ne poudarja; vendar je prepričana, da dragoceni čas lahko porabi za kaj bolj ustvarjalnega, kot je vihtenje kuhalnice.
Moški je nemiren raziskovalec, ki zvečer v copatih stopi čez cesto po cigarete - in se vrne čez deset let; kot bi bil odšel pred pol ure ...
Slednje je seveda malo karikirano, bistvo sporočila pa v večini primerov drži.
Vse lepo in prav, če je vaš partner kolikor toliko sorodna duša.
S kakšnim Škorpijonom ali posedovalnim Bikom je naveza utrujajoča - včasih do nevzdržnosti.
* Nora je na sonce in toploto, zato jo je letošnje poletje razočaralo.
* Potreba pa družabnem življenju, druženju s prijatelji je v zadnjem času večja, ker ji je usoda pred letom dni vzela življenjskega partnerja Primoža Bizilja, tudi nekoč plesalca in pedagoga.
»Stvari, ki so se mi zgodile v življenju, so me naredile močnejšo.
Ta trenutek se mi zdi, da je ni težave, ki je ne bi bilo mogoče rešiti.«
Minox, znan po »vohunski« miniaturni kameri, ne more živeti le od svoje legende.
Že kar nekaj časa ponuja miniaturne izvedbe legendarnih fotoaparatov drugih izdelovalcev.
Zdaj je prišel na vrsto celo švedski hasselblad, ena najboljših srednjeformatnih kamer vseh časov.
Bi lahko imeli Švedi kaj proti temu kopiranju?
Le redki privrženci Hasselblada poznajo pravo resnico o njegovem nastanku.
Zamisel so dobili pri nemški srednjeformatni kameri primarflex, našli so jo v nemškem letalu, ki se je med II. svetovno vojno zrušilo na njihovo ozemlje.
Proizvajalec Curt Bentzin iz Görlitza je predstavil prototip prvega primarflexa že daljnega leta 1912!
Za potrebe vojske so švedski urarski strokovnjaki najdbo prekopirali tako zvesto, da je poznejši prvi uradni hasselblad 1600F (najkrajši osvetlitveni čas 1/1600 s, F - zavesni zaklop), predstavljen leta 1948, podedoval tudi vse slabosti originala.
Nadomestil ga je 1000 F in pozneje, leta 1957, model 500C (1/500, C - sredinski zaklop), ki je osnova za vse poznejše izvedbe do danes.
Novega je sicer veliko, vendar se je tehtnica prevesila močno na digitalno stran.
Čeprav se obe veji razvijata vzporedno, pa hkrati neusmiljeno tekmujeta.
Seveda ima mlajša precej boljše karte.
Prodaja kamer, ki uporabljajo film, je v zadnjem letu nazadovala za sedem odstotkov, digitalnih pa so izdelali kar za dobrih 70 odstotkov več.
Po številu prodanih primerkov seveda še vedno močno prednjačijo klasične, vendar ti podatki ne kažejo pravega stanja.
Povprečna prodajna cena digitalnega fotoaparata je nekajkrat večja, tako da je zaslužek pri njem precej večji.
Glavna atrakcija je bila na Canonovi stojnici, kjer prikazali profesionalni digitalni fotoaparat, ki zajema sliko s CCD-vezjem, enako velikim, kot je format leica.
To pa pomeni, da vsi objektivi obdržijo lastnosti kot pri klasični različici.
Posneta slika je velika rekordnih 11,2 megapiksla.
Seveda je v digitalnem razredu še veliko drugih novosti, vrednih pozornosti.
Samo da učinkuje!
