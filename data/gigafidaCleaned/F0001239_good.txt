Gornja Radgona - Čeprav so člani radgonskega mladinskega društva GROM minulo soboto pripravili svečano otvoritev prenovljenih prostorov mladinskega kluba v starem vrtcu v Gornji Radgoni, ta dogodek ni zaključek celovite prenove zgradbe in ureditve prostorov, ampak samo zasilne ureditve predvsem s prostovoljnim delom mladih in z nekaj finančne podpore občinske uprave.
Celovita prenova in ureditev prostorov za radgonsko mladino pa sta še vedno v zraku, saj se, tako kot še o marsičem drugem, občinski svet in občinska uprava z županom Miho Vodenikom na čelu tudi o tem projektu nista mogla pametno dogovoriti.
Občinski svet in njegov predsednik Peter Fridau sta namreč potem, ko je župan pripravil predlog prenove starega vrtca, ki bi ga takoj sofinanciral tudi urad za mladino, takšen predlog zavrnila kot neprimernega in začela govoriti o novogradnji, ki naj bi bila veliko racionalnejša.
Že poldrugo leto pa ni prišlo ne do začetka prenove vrtca in ne do odločitve občinskega sveta o novogradnji, tako da so mladi poleg tega, da so prostore vrtca dobili v najem, obsojeni na nadaljnje čakanje.
A čakanja so se naveličali in so sami pljunili v roke ter postorili, kar so lahko, kar sami.
Žerjav - V Tovarni akumulatorskih baterij (TAB) v Žerjavu obžalujejo hudo ekološko nesrečo prejšnji četrtek, ko je zaradi izliva okrog dvesto litrov žveplene kisline v reko Mežo poginilo petnajst tisoč postrvi, poudarjajo pa, da zanjo niso krivi.
Kot je včeraj rekel direktor TAB Anton Krajnc, naj bi bil zanjo izključni krivec Cinkarna Celje, katere cisterna je kislino pripeljala v Žerjav, namestnik direktorja Cinkarne Celje Vilibald Raznožnik pa je še istega dne očitke Korošcev skoraj v celoti zavrnil.
Julija je bilo v blejskih hotelih dobre štiri odstotke manj kot v enakem času lani.
Skrb zbuja zmanjšanje števila prenočitev tujih gostov, medtem ko je domačih gostov v skupnem deležu zelo malo.
Avgust se je začel slabše kot lani.
Medtem ko imajo v hotelih 2400 postelj, v kampu pa lahko sprejmejo od 1200 do 1400 gostov hkrati, so z nedelje na ponedeljek imeli 2400 gostov, toliko kot lani.
Pri turistični agenciji Kompas so povedali, da je bilo julija nekaj več prenočitev kot lani, dobro pa kaže tudi za avgust.
Največ gostov je tujcev, ki pa prihajajo za krajše obdobje kot nekoč.
Pri Globtourju pravijo, da se je prodaja zmogljivosti v zasebnih sobah in apartmajih v primerjavi z lanskim letom zmanjšala za 50 odstotkov.
V Kranjski Gori se je 20. juliju število prenočitev precej povečalo, kljub temu pa jih je bil v vsem mesecu v posameznih hotelih od 20 do 25 odstotkov manj kot lani.
Manj je bilo domačih in tujih gostov.
Ugotavljajo, da se poletna sezona skrajšuje, tudi povsem napolnjeni avgust pa ne more nadomestiti slabo zasedenega obdobja.
Šobec - Čeprav v tem gorenjskem kampu ni pretirane gneče, je obisk v teh dneh primerljiv z lanskim.
