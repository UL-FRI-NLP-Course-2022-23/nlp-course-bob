Notranjost mojega prvega Jaguarja mi je že zdaj, ko to pišem, kakih štirinajst dni po uporabi, ušla iz spomina, kar je po svoje slabo, po svoje pa niti ne.
Slabo zato, ker bi si človek pa že skoraj moral zapomniti, kako je videti delovni prostor avtomobila za dvanajst milijonov in pol, dobro pa zato, ker s stališča uporabe potemtakem ni bilo nič narobe z njim.
Če bi sam imel kaj besede pri načrtovanju Jaguarja mojih deških predstav, bi ga sestavil pretežno iz lepo fino obdelanega plemenitega lesa, v katerem bi tičali okrogli števci za vodo in temperaturo olja, pa mogoče še kakšna ura bi se svetila kje.
A ker je nimam, se lastnik Fordovega pogleda na zadevo znajde v ergonomično ničnapačni kabini modernega avtomobila 21. stoletja, s katero nima večjih težav pri privajanju, prav velikega veselja pa tudi ne.
In potem, izstopivši iz avtomobila in ponižni prišedši k njim:
