Živimo iz Evharistije
Lektoriral: Jože A. Hočevar
Iz ljubezni do tebe sem se rodil v revnih jaslih, iz iste ljubezni sem sprejel smrtno obsodbo, strahotno bičanje in kronanje s trnjem.
Iz ljubezni do tebe sem nesel težki križ in sem dopustil, da so me sovražniki nanj pribili.
Iz iste ljubezni sem tudi umrl na križu in se dal z vojakovo sulico prebosti, da je iz mojega prebodenega Srca privrela zate rešitev.
Za takšno ceno sem te odrešil.
Če bi bilo potrebno, bi bil pripravljen zate še enkrat umreti na križu.
Kaj bi še mogel storiti zate in nisem storil?
Svetniki so postali sveti, ker jih je spoznanje o moji ljubezni popolnoma prevzelo in spremenilo.
Poglej, kako je to izrazil sv. Pavel:
Predragi Božji otrok, ne ljubim te samo jaz.
Ljubi te tudi moj Oče, ljubi te Sveti Duh, ki je vez ljubezni med Očetom in menoj.
Apostol Janez, ki je bil tri leta v moji šoli, ni spoznal samo moje ljubezni, ampak tudi ljubezen mojega Očeta in Svetega Duha.
Izkustvo Božje ljubezni ga je nagnilo k ljubezni do Boga in do ljudi.
Božja ljubezen pa presega ljubezen še tako popolne zemeljske matere.
Prerok Izaija je to takole povedal: Mar pozabi žena svojega otročiča in se ne usmili otroka svojega telesa?
A tudi če bi one pozabile, jaz te ne pozabim.
Glej, na obe dlani sem te napisal.
V sveto daritev vključujem vso Cerkev in z njo tudi tebe.
Ni je ure, v kateri ne bi duhovniki v kaki cerkvi izgovarjali mojih besed: Vzemite in jejte od tega vsi, to je moje telo, ki se daje za vas.
Vzemite in pijte iz njega vsi, to je kelih moje krvi nove in večne zaveze, ki se za vas in za vse preliva v odpuščanje grehov.
To delajte v moj spomin.
Cerkev obhaja spomin na tisto izredno ljubezen, ki sem jo pokazal v svojem trpljenju in v daritvi na Kalvariji.
Isti Jezus, ki sem nekoč visel na križu in mi je vojak s sulico prebodel Srce, se zdaj darujem na oltarju.
Darujem se na zakrit, a zato nič manj resničen način.
Darujem se zate.
Moja kri se na zakramentalni način preliva v odpuščanje tvojih grehov in grehov vsega sveta.
Po mašni daritvi pritekajo sadovi moje daritve s Kalvarije do tebe.
Če boš na sveto Evharistijo tako gledal, se boš potrudil, ne samo da se je boš redno udeleževal, ampak boš pri njej tudi z veseljem in dejavno sodeloval.
Skrivnostni Gospod Jezus, zavedam se, da mašne daritve na tem svetu nikoli ni mogoče do konca doumeti, kakor ni mogoče popolnoma spoznati tebe, ki si pri sveti maši glavni duhovnik in dar.
Tvoj služabnik in mistik sv. Janez od Križa je to slikovito izrazil z besedami: Kristus je kakor zlat rudnik, v katerem odkrivamo vedno nove žile zlata.
Sveta Evharistija je povzetek in strnitev krščanske vere.
Je zaklad Cerkve, srce sveta, poroštvo cilja, po katerem, čeprav nevede, hrepeni vsak človek.
Do tega čudeža vseh čudežev pa je mogoče priti le z vero.
Zato marsikaj poslušaš in gledaš le na pol ali celo preslišiš in spregledaš.
V nevarnosti si, da boš preslišal tudi mašna berila in pridigo ter spregledal dogajanje na oltarju pri nedeljski Evharistiji.
Da do tega ne bo prihajalo, se moraš osvobajati za poslušanje in gledanje vsega Božjega.
Za Boga in njegovo govorico ter njegova znamenja moraš imeti posluh in čas.
Neprekosljiva vzornica ti je Devica Marija, ki je Božjo besedo zbrano poslušala, jo ohranjevala v svojem srcu, jo vztrajno premišljevala in po njej dosledno živela.
Mašna daritev je vrhunec tvojega življenja.
Če bi bilo tvoje življenje plitvo, daleč od Boga, zakopano v praktični materializem, se pri mašni daritvi ne bi moglo dvigniti na višino Jezusove daritve na križu, kjer sta vztrajala Marija in apostol Janez.
Čim bolj boš sredi življenja povezan z Bogom, tem bolj bo ta povezanost z njim pri sveti maši dosegla svoj pravi razcvet.
Gospod Jezus, rad bi dosegel, da bi imela mašna daritev v mojem življenju središčno mesto.
Zavedam se svojih slabosti.
Pred tebe prihajam praznih rok, zato te prosim, da jih ti napolniš.
Osvobodi me vseh navezanosti.
Prizadeval si bom, da bom zbrano sledil Božji besedi in molitvam ter dogajanju na oltarju.
Prosim te, naj bo moje srce goreče, ko te prejemam pri svetem obhajilu.
Naj se zavedam, da si moj najzvestejši Prijatelj.
Hočem se ti za vse darove zahvaljevati, te občudovati in ti priporočati svoje življenje, moje najdražje pa tudi ves svet.
Vrhunec moje ponižnosti se je pokazal ob mojem trpljenju in smrti.
Moj apostol me je izdal za trideset srebrnikov, drugi pa zatajil.
Vlačili so me od sodnika do sodnika.
Ljudstvo me je zasmehovalo.
Bičali so me, kronali s trnjem, pljuvali vame, me bili v obraz.
Prednost so dali morilcu Barabi, mene, popolnoma nedolžnega, pa so obsodili na smrt in me križali med dvema razbojnikoma.
V svojem javnem delovanju sem zelo naglašal ljubezen do bližnjega.
Kako ga je treba ljubiti, sem ti najbolj prepričljivo pokazal s svojim zgledom.
Vsak moj odnos do ljudi je bil prežet z ljubeznijo.
Nastopal sem kot brat vsakemu človeku.
Posebej sem se zavzemal za tiste, ki so najbolj potrebovali mojo pomoč.
Da bi ljudem pomagal, sem delal čudeže.
Tolažil sem žalostne in spodbujal omahujoče.
Otroci, ubogi, bolniki in grešniki so bili moji posebni ljubljenci.
Nikogar nisem izključeval iz svoje ljubezni, saj sem dejal: Kdor pride k meni, ga nikoli ne bom zavrgel.
Predragi Gospod, tvoj nauk in tvoj zgled je čudovit, posebej o nesebični ljubezni do bližnjega in celo do sovražnikov.
Krščansko življenje je resno prizadevanje za medsebojno ljubezen, ali pa ga ni.
Le takšno življenje lahko pri evharističnem slavju doživi svoj polni razcvet.
Zato je razumljivo, zakaj si ti tako naglašal spravo z bratom pred daritvijo.
Pomagaj mi, da bom v ljubezni do bližnjega vsak dan bolj napredoval.
Zlasti naj rastem v ljubezni do najbolj ubogih, saj si se tudi ti v tem zelo odlikoval.
Devica Marija ima do mašne daritve globok odnos tudi zato, ker je sodelovala pri mojem odrešilnem trpljenju.
Pod križem me je darovala nebeškemu Očetu za tvoje odrešenje in odrešenje vseh ljudi.
Postala je Mati Cerkve, ki živi iz Evharistije.
Obišči me na duhovni način, tako od daleč, ko se v mislih postaviš predme, ki sem pod podobo kruha v tabernaklju tvoje župnijske cerkve in te pričakujem.
Z menoj se lahko pogovarjaš na daleč.
Kilometri niso nobena ovira.
Vedno te slišim.
Vedno sem te pripravljen poslušati.
Ti si središče in vrhunec mojega življenja, ki ima le v tebi svoj smisel.
Zame si pot, resnica in življenje ter luč, ki razsvetljuje mojo temo.
Verujem, da me brezmejno ljubiš.
Ljubiš me takšnega, kakršen sem, in mi želiš samo dobro.
Prosim te, naj me presune brezmejna ljubezen tvojega Srca, da bom za svoje življenje in življenje tistih, s katerimi se srečujem, prejel razsvetljenje, moč in tolažbo.
Imenuj njegovo ime, potem pa reci, kaj bi rad, da zdaj storim zanj.
Prosi mnogo!
Ne omahuj pri prošnji.
Govori mi preprosto in odkrito o ubogih, katere hočeš tolažiti, o bolnikih, katere vidiš, da trpijo, o zablodelih, katere želiš privesti na pravo pot.
Povej mi za vsakega vsaj eno besedo.
Mar mi nočeš ničesar obljubiti?
Dober si, zato te prosim.
Daj, ozdravi mojo bolezen, umij moje madeže, razsvetli mojo slepoto, obogati mojo revščino.
Naj prejmem Kristusa, Kralja kraljev in kruh angelov, spoštljivo in ponižno, skesano in pobožno, s čistim in vernim srcem.
Sprejmi, Gospod, vso mojo prostost.
Sprejmi moj spomin, moj razum in vso mojo voljo.
Karkoli imam ali premorem, si mi podaril ti.
Vse to ti vrnem in izročim, naj nad vsem popolnoma vlada tvoja volja.
Daj mi le ljubezen do tebe in svojo milost in bogat bom zadosti in ne bom prosil nič drugega več.
tu še kot človeka te ne zre oko;
vendar, da si Bog moj, te spoznam sedaj.
zemljo vso oprati grehov madeža.
Jagnje Božje, ki odjemlješ grehe sveta
