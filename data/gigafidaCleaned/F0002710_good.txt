HENČKI POSKRBELI ZA VESELO MARTINOVANJE - SKD Lipa iz Münchna je na Martinovo soboto priredilo veselo "Martinovanje 1995", ki se ga je udeležilo približno 450 rojakov in gostov, veliko pa jih je zaradi premajhne dvorane moralo oditi domov.
Po pozdravnih besedah napovedovalke Simone Beguš in predsednika društva Lojzeta Grojzdka sta prireditev vodila ansambel Henček s pevko Metko (na sliki) in humorist Toni Gašperič.
Henček je obiskovalce navdušil z razgibanimi vižami, humorist Tone pa z "modrimi" smešnicami.
Vsem, ki so pomagali pri organizaciji praznovanja martinovega, se lepo zahvaljujemo, še posebej pa pokroviteljici Dolenjski banki in ostalim sponzorjem ter tudi dobrotnikom iz Slovenije.
Obiščite nas v bavarski metropoli!
