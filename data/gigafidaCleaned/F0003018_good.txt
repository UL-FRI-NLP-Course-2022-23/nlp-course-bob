Na pomen enoceličarjev, posebno migetalkarjev, v morskih združbah so opozorili že mnogi avorji, saj se ti organizmi hranijo na več trofičnih ravneh, n.pr. z bakterijami, algami različnih velikosti in drugimi migetalkarji.
Enoceličarji, ki živijo v Beneški laguni, so slabo preučeni, zato se nam je zdelo še posebno zanimivo raziskati njihove populacije v tem okolju, katerega hidrološka dinamika se je do danes že temeljito spremenila.
Nenehno je namreč izpostavljena velikim antropogenim vplivom in onesnaževanju z odpadki iz več različnih virov.
