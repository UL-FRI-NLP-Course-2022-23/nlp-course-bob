Za zdaj so ministrstvu za promet in zveze poslali dopis, v katerem opisujejo težave, ki jih Radgončanom povzročajo tovornjaki, ministrstvo pa so seznanili tudi z zahtevami zbora krajanov.
Tako hočejo od ministrstva do konca tega meseca dobiti natančen terminski plan gradnje avtoceste skozi Pomurje do madžarske meje, zahtevajo pa tudi, da ministrstvo skupaj z občinsko upravo do konca avgusta pripravi program rekonstrukcije glavne ceste skozi mesto, ki naj vsebuje krožišče pri sedanjih semaforih, odstavne pasove za zavijanje k zdravstvenemu domu in na Cesto na stadion, krožišče v križišču z Mariborsko ulico in še nekatere podrobnosti.
Poleg tega zahtevajo, da se legalizira počivališče za tovornjake na Meleh, ker le-to zdaj nima uporabnega dovoljenja.
Za zdaj odbor ne grozi resno z morebitnimi ukrepi, kot so zapore ceste, vendar te možnosti ne izključuje, če se ministrstvo ne bo odzvalo na njihove zahteve.
Radovljica - Čeprav se bo 15. spominski pohod na Triglav, ki ga pripravljajo Zveza veteranov vojne za Slovenijo, Zveza slovenskih častnikov, Združenje Sever in Združenje borcev NOB Radovljica, uradno začel šele v petek, je prvih 16 pohodnikov iz Ankarana odšlo na pot že v soboto.
Druga skupina bo začela pot v četrtek v Trenti, največja pa v petek ob 6. uri na Rudnem polju na Pokljuki.
Prijavljenih je 446 pohodnikov, med njimi 46 iz Združenja Sever, 52 iz Zveze častnikov, 145 veteranov in 168 borcev NOB.
Osrednja slovesnost bo po vrnitvi pohodnikov v soboto ob 13.30 pred Šport hotelom na Goreljku, slavnostni govornik pa bo dr. Anton Bebler.
Pogledali so v čudoviti svet kemije
Bodo v občini Turnišče gojili afriške some?
