Skupaj s Thacijem so slavnostnemu podpisu sporazuma prisostvovali še Agim Ceku, poveljnik glavnega štaba OVK, Jakup Krasniqi, glasnik Thacijeve vlade in Rame Buja, eden izmed ministrov in član glavnega štaba OVK.
Zanimivo je, da je Ceku nekdanji general hrvaške vojake, kjer se je bojeval od leta 1991, ko je na njeno stran prestopil iz vrst JLA.
Položaj na Kosovu in stabilizacija Balkana sta bili glavni temi srečanja med Clintonom in Schröderjem.
Občasno je pogovorom prisostvoval tudi predsednik bruseljske Komisije, Jacques Santer.
Schröder in Clinton sta se dogovorila, da bodo julija v Sarajevu sklicali vrhunsko konferenco, na kateri bodo razpravljali o uresničitvi pakta stabilnosti za jugovzhodno Evropo.
Poleg držav-donatork se bodo konference udeležili tudi predstavniki balkanskih držav z izjemo Jugoslavije.
Juhuhu - počitnice so tu, Z glasbo nad probleme, reli oldtimerjev in okrogla miza Male čistilne naprave, narava, šport in rekreacija med najbolj zanimivimi prireditvami
Od 24. do 27. junija bo veliko zanimivih zabavnih in športnih prireditev.
V četrtek, 24. junija, bosta ob zaključku šolskega leta na prireditvi z naslovom Juhuhu - počitnice so tu mlade v šotoru v športnem parku v Vuzenici od 17. ure dalje zabavala Big Band Radlje in skupina Red Max, v petek, 25. junija, ob 10. uri bodo pripravili kolesarsko dirko Vzpon na Primož na Pohorju, za mlade do 20. leta, ob 21. uri pa bodo v šotoru na koncertu z naslovom Z glasbo nad probleme nastopili Miran Rudan s skupino Remi band, Tinkara Kovač z Wellblotti in predskupina Blagor gluhim.
Za vizualne užitke bo poskrbela modna revija Srednje šole Muta.
V soboto, 26. junija, ob 16. uri bodo v Vuzenici gostili udeležence drugega koroškega relija oldtimerjev, uro kasneje se bodo pričele pivske igre, ob 21. uri pa bodo organizirali zabavo za vse generacije z ansamblom Frajkinclari.
V nedeljo, 27. junija, se bo ob 13. uri pričel turnir v pikadu.
S tega področja je zanimiv projekt podjetja Prevent, ki bo v letu dni postavil lastno sežigalnico za tekstilne odpadke; te so doslej odlagali v komunalni deponiji: dobrih sedem milijonov mark vredna naložba za termično obdelavo odpadkov z izrabo energetske vrednosti bo hitro poplačana, saj bodo pozimi lahko ogrevali proizvodne prostore, poleti jih hladili, poleg tega ne bo treba plačati nekaj deset milijonov tolarjev na leto za uporabo komunalnega odlagališča.
Na drugi strani Koroške pa podjetje MPI gradi v bližini tovarniškega plota odlagališče za metalurške odpadke in ureja staro deponijo na Glančniku, vse ob finančni podpori ministrstva za gospodarske dejavnosti.
Srečanje, ki je postalo tradicionalno
Močno razburjen je bil minulo soboto tudi 62-letni Jože U. iz Radmirja.
Ko sta ga v Florjanu pri Gornjem Gradu policista hotela ustaviti, je vozil naprej.
Policista sta zapeljala za njim in ga dohitela, Franc pa jima ni hotel pokazati dokumentov.
Med pregledom je voznik nenadoma odrinil enega od policistov in ga udaril v obraz.
Policista sta razgretega Franca obvladala in ga vklenila, nespametno početje pa bo moral zagovarjati pri sodniku za prekrške.
Kot so Celjani in obiskovalci poletnega festivala, ta poteka tudi na Starem gradu, že navajeni, bodo - da bi se izognili prometnim zastojem in zaradi pomanjkanja parkirnih prostorov - cesto na grad zaprli, izpred stare avtobusne postaje pa bodo brezplačni avtobusi vozili vsak dan od 20. ure.
Predpremiera Shakespearove komedije bo tokrat res na kresno noč, zato bo doživetje še toliko bolj vznemirljivo, vraževerni ga bodo lahko dopolnili s semenom praproti in morebiti bodo lahko prisluhnili gozdnemu življu.
Celjski gledališčniki so se v zadnjih dneh zaskrbljeno ozirali v nebo, režiser Aleš Novak je upal na nekaj jasnih noči za zadnje vaje, direktor SLG Celje Borut Alujevič pa na lepo vreme v sobotni noči, sicer bi morali že tretjič zapored prestaviti uvodne predstave na celjskem Starem gradu.
Če bo vreme slabo, bo predpremiera v nedeljo, 27. junija, predstavo pa so priredili tudi za gledališko dvorano.
Predsednik Clinton se je zahvalil Sloveniji, ker je ob krizi v ZRJ podprla zvezo Nato in pomagala kosovskim Albancem.
Pred osmimi leti je Milošević napadel Slovenijo - toda Slovenija se je uprla in poudarila, da "nikoli več ne bo tako".
To morajo reči vsi narodi Evrope - demokracija, strpnost in človekove pravice morajo vladati povsod.
Toda nobena blaginja ne bo zagotovljena, če lahko krize potiskajo nasilje prek mej.
Zgraditi moramo združeno in demokratično Evropo, ki bo v prvič v zgodovini živela v miru.
"Slovenija lahko vodi na tej poti in ZDA ji bodo pomagale," je vzkliknil ameriški predsednik.
Kdor je včeraj med zgodovinskim prvim obiskom kakšnega ameriškega predsednika v Sloveniji pričakoval na Kongresnem trgu še "zgodovinski" govor Billa Clintona, je bil najbrž razočaran.
Pričakovanja so pač temeljila na dejstvu, da je šlo za njegov prvi javni nastop po zasedanju G-8 v Kölnu, gotovo enem najpomembnejših v zgodovini te združbe najbogatejših zahodnih držav in Rusije, in na domnevi, da bo ljubljanski nagovor Clinton zato izkoristil za kakšno novo pomembno sporočilo svetu.
To se sicer ni zgodilo, toda Slovenija je lahko z njegovim sporočilom zelo zadovoljna.
Tudi če odmislimo običajno državniško vljudnost do prizadevnih gostiteljev, so Clintonove pohvale slovenskemu razvoju v minulih osmih letih presegle raven gole politične kurtoazije in jih zato naša stran v naslednjih mesecih in letih mora "kapitalizirati", še zlasti njegove laskave ocene o Sloveniji "kot dobri in zanesljivi partnerki ter odlični kandidatki za Nato".
Ne glede na to, da bo o našem morebitnem članstvu v tej organizaciji najbrž odločal šele naslednji ameriški predsednik.
Sicer pa je včerajšnji Clintonov prihod ponujal nekaj vzporednic z vzdušjem ob obisku Janeza Pavla II. v maju 1996: na eni strani vzhičenost, ker si je tako vpliven človek vzel čas za to malo nacijo, na drugi strani dvomi, ali si vse skupaj zares zasluži tolikšen medijski in siceršnji pomp, češ, saj ne gostimo božanstva; vmes pa razumna presoja, da vsak tak obisk v deželo prinaša nekaj pozitivne energije in ji v graditvi mednarodne prepoznavnosti gotovo lahko samo koristi.
Primerjava med dogodkoma je vzdržala le delno.
Pomladno sonce je pred tremi leti pripomoglo, da je večina Slovencev papeža sprejela ne le z neevforično spoštljivostjo, temveč tudi s prazničnim pridihom, česar tokrat ni bilo.
Ne samo zaradi katastrofalnega vremena, ki je včeraj z ljubljanskih ulic odplaknilo vse svečano razpoloženje, temveč tudi zaradi hitropoteznosti, s katero je ameriški predsednik brzel od termina do termina, in tudi spričo varnostnega cirkusa, ki je samo za dobre pol ure na Kongresnem trgu dovolil bližnje srečanje med predsednikom in Slovenci.
Kdo je tu pretiraval, je danes že nepomembno.
Dejstvo je, da je med obiskoma pač tudi pomembna vsebinska razlika: papež je moralna, Clinton pa realna moč, ki jo je v primerjavi s prvo lažje in bolj potrebno razkazovati - ker brez tega ljudje ne bi verjeli, da je realna.
Res je, zaradi enega človeka so za nekaj časa celo ure v Ljubljani začele teči v nasprotno smer, a si nam zaradi tega v naši značilni samouničevalni maniri še ni treba očitati vazalstva, češ, ustregli bi tudi največjim ameriškim muhavostim.
Problem je predvsem na njihovi strani; v njihovem prepričanju, da se svet vrti okoli Bele hiše in da je ta povsod tam, kjer je njen vrhovni šef.
Singapurske banke so po podatkih singapurske centralne banke uspešno prestale globalni preizkus pripravljenosti informacijskega omrežja za prestop v leto 2000, preskus je pripravila newyorška klirinška hiša (New York Clearing House).
V projektu je sodelovalo 530 bank iz 20 držav, glavni namen akcije pa je bil pokazati, kako bodo banke svoje svetovne transferje izvajale v novem tisočletju, ko naj bi nastopil računalniški problem leta 2000, ki naj bi prvi dan novega tisočletja povzročil izpad nekaterih informacijskih sistemov.
Na Ljubljanski borzi so tudi včeraj največ trgovali z delnicami Dolenjske banke (DB).
Po besedah Mateja Anka iz borzno posredniške družbe Ilirika so od Nove LB kupili 16.272 delnic po ceni 21.933 tolarjev za delnico.
Ali so kupovali za hišni račun ali za račun stranke, je poslovna skrivnost.
Na prostem trgu so posredniki z delnicami podjetij sklenili za 278 milijonov tolarjev poslov, od tega za 221,9 milijona tolarjev z delnicami Grosista Gorica, katerih tečaj je porasel za šest odstotkov.
Med delnicami pidov so bile z 20,1 milijona tolarjev najprometnejše delnice Infond Zlata, skupen promet pa je znašal 101,6 milijona tolarjev.
Celjska banka je med tistimi bančnimi ustanovami, ki jih je država uvrstila v nacionalno stanovanjsko varčevalno shemo.
Glede na to, da je med bankami ponudila največ dodatnih ugodnosti, posojila v višini 2,6-kratnika privarčevanih sredstev, je republiški stanovanjski sklad Banki Celje dodelil skupaj 7688, od teh polovico petletnih in polovico desetletnih lotov.
Indijska poročevalska agencija UNI je sporočila, da bodo poslej lahko indologi različico indijskega ljudskega epa Mahabharata v sanskrtu lahko preučevali tudi na Internetu.
Ep je nastajal od 4. stoletja pred Kr. in ima v različnih verzijah od 80.000 do 106.000 stihov.
Pripoveduje zgodbo o boju za oblast med različnimi potomci nekega kralja.
Mahabharato so z velikim uspehom v Indiji priredili tudi za televizijsko nadaljevanko.
Njeno različico, transkribirano v latinico, so za Internet pripravili strokovnjaki univerze v Cambridgeu in Orientalističnega inštituta v zahodnoindijskem mestu Puna.
Načrtovanje praznin je pogoj skladnega urbanega razvoja
Kaj vse so že poskušali, da bi ustanova, ki nam jo zavidajo v tako opevani Evropi (in ki ne premore akvarija v parku, kakršen je naš!) zasijala v novi preobleki!
Celo botre za posamezne živali so poiskali (in jih še vedno iščejo), da jim ne bi bilo treba zapreti že tako razmajanih vrat.
Toda stavba vztrajno propada in se še zmeni ne za to, da ljudje, ki smo jo zgradili, nikoli nimamo denarja, da bi jo popravili.
Čas se za naše jadikovanje še nikoli ni zmenil in se ne bo, zato bi se morali končno vendarle že odločiti in zlomiti tisti njegov vztrajno požrešni in uničujoči zob časa, kot mu pravimo.
Društvo upokojencev Maribor Tabor organizira v mesecu juliju razne aktivnosti.
3. julija bo srečanje upokojencev v Dupleku, 4. bo ogled gledališke predstave Celjski grofje na prostem na Borlu, 6. bo planinski izlet na Mozirske planine in Golte, 10. prirejajo ribji piknik ob ribniku Vegros, 13. bo izlet v Višarje (Kranjska gora, Brezje), 14. bodo gobarili na Goričkem, 17. bo srečanje upokojencev v Jarenini, 20. bo izlet v Menino planino, 21. pa na Veliki klek.
22. julija pa bo nakupovalni izlet v Lenti.
Prvič v zgodovini bo moral mariborski akvarij-terarij za nekaj časa zapreti vrata za obiskovalce, in sicer od 28. junija do 9. julija.
Predstojnik Branko Kolar je povedal:
Prišla je torej v Maribor, in čeprav je nujne stvari opravila že mnogo prej, se je odločila ostati tu do 16. ure ali malo čez, da bi si v galeriji Ars sacra ogledala razstavo slik priznanega slovenskega umetnika.
Pravi, da je bila mariborska razstava zanjo izredna priložnost, da si jih vendarle od blizu ogleda.
A z ogledom ni bilo nič.
Po urniku bi se morala galerija tisti dan odpreti ob 16. uri.
Pa se ni!
Bralka nam je povedala, da bi bila bistveno manj jezna, če bi bilo na vhodu vsaj kako obvestilo o spremembi časa odprtja tisti dan ali kako drugo pojasnilo.
Ničesar takega ni opazila in v dobri veri, da človek, ki odpira galerijo, pač malce zamuja, še lep čas čakala - pa nič.
Da je čas dragocen, prosti čas pa še posebno, so skrbniki "svete umetnosti" očitno pozabili.
Bralka je zaradi čakanja zamudila avtobus in bila prisiljena po nepotrebnem prebiti v mestu še kako uro več.
V Pionirski knjižnici na Cesti proletarskih brigad v Mariboru so cicibani iz vrtca Jožice Flander, enote Kosovirji, pripravili razstavo svojih malih umetnin.
Kot je povedala vzgojiteljica Anica Ramot , so te nastajale postopoma v okviru projekta Zaigrajmo in ustvarjajmo po svoje, katerega osnova je bilo podoživljanje pravljice O goskici, ki se je učila peti.
Tokrat so se odpravili na Dunaj na ogled mesta in muzejev, popoldan pa naj bi preživeli v tamkajšnjem slovitem zabaviščnem parku.
Toda minuli petek je avtobus, s katerim so se odpravili, na poti obstal kar dvakrat.
Prvič zaradi prazne pnevmatike in drugič zaradi počene cevi, ki je onemogočila delovanje menjalnika.
Ko so avstrijski mehaniki odpravili tudi drugo okvaro, organizatorji niso bili več pripravljeni ponovno tvegati - in so se obrnili.
V popoldanskih urah so bili zopet v Mariboru.
V obdobju zaključnih šolskih izletov, ki jih tokrat zaradi nedavne tragične nesreče avtobusa pri Celju spremljajo še posebej izostreni pogledi staršev, je vest o tehnični napaki avtobusa razburila in aktivirala prebivalce Ruš.
Ti svoje kritike naslavljajo tako na organizatorje izleta kot na izvajalce.
Naslednji za mikrofonom v dvorani Izuma je bil Davorin Krajnc, predsednik odbora za gospodarstvo sveta mestne občine Maribor.
Nič ni okolišal: "Dajem na glasovanje predlog, da sejo zaradi neudeležbe vabljenih gostov iz Ljubljane prekinemo in jo nadaljujemo takrat, ko bodo ministri imeli čas za nas."
Župan je dal predlog takoj na glasovanje, od 39 prisotnih svetnikov ga je podprlo 27 in seja je bila prekinjena.
Slišal se je le še aplavz.
Nedavno smo pisali o zapletih v zvezi z nameravano gradnjo salezijanskega župnijskega središča na zemljišču, ki je bilo v Mariboru predvideno za stanovanjsko gradnjo, in nato še o pritožbah direktorice Mariborskih kinematografov Magde Medved zoper ravnanje direktorja Zavoda za prostorsko načrtovanje Ljuba Mišiča v zvezi z nameravano gradnjo Multimedijskega centra Lent.
V zvezi z nepravilnostmi, ki so jih očitali direktorju Ljubu Mišiču, so tudi županu večkrat postavili vprašanje, kako bo ukrepal.
Včeraj smo neuradno izvedeli, da Ljubo Mišič želi na drugo delovno mesto.
Na naše vprašanje, ali to drži, je Mišič odgovoril: "Opravil sem nekatere razgovore z županom Borisom Sovičem in je sedaj vse v njegovih rokah."
Komaj so se svetniki po prekinjeni izredni seji podali skozi vrata dvorane, že je bila glasna Monika Piberl, prva dama liste Glas žensk.
Čeprav je želela besedo že v dvorani (hotela je predlagati, tako kot je potem storil predsednik odbora za gospodarstvo Davorin Krajnc, prekinitev seje), je do nje prišla šele na hodniku.
Prava ploha se je usula na Urško Šitum, prebežnico izpod okrilja Piberlove in njene liste Glas žensk v nekoliko bolj pisano okolje LDS.
Od prestopa naprej - zgodilo se je konec decembra 1998 - je Šitumova tarča Monike Piberl.
Kot kaže, jo kar dobro zasledujejo, saj vedo, kje Šitumova spi oziroma pretežno biva in da na naslovu, ki ga je prijavila pred volitvami, ne more stanovati, ker je tam hiša še v gradnji.
Včeraj pa je Piberlova Šitumovi zagrozila, naj ne hodi več na seje mestnega sveta, ker ji bodo pripadnice liste Glas žensk to preprečile, tudi fizično, če bo potrebno.
Kdo ve, morda pa ne bi bil odveč kakšen kodeks vedenja tudi za občinske svetnike, ne le za parlamentarce.
PREJELI SMO
Ameriški podatek o petih opozicijskih poslancih je nenavaden.
V Sloveniji so le štiri opozicijske skupine, socialdemokrati, krščanski demokrati, združena lista in nacionalisti.
V državnem zboru so bili včeraj, ko smo skušali izvedeti, kateri opozicijski poslanci bodo zastopali državni zbor na Brdu, nenavadno skrivnostni.
Natančnega spiska opozicijskih poslancev ni bilo mogoče dobiti.
Na Brdo naj bi bilo - po neuradnih podatkih - izpred parlamenta vendarle odšlo pet poslancev, ob predsednikih štirih opozicijskih strank Janezu Janši (SDS), Lojzetu Peterletu (SKD), Borutu Pahorju (ZLSD) in Zmagu Jelinčiču (SNS) še Jelko Kacin, član vladne LDS.
Predvsem prvaka največjih opozicijskih strank Janez Janša (SDS) in Lojze Peterle (SKD) sta bila zaradi odnosa slovenskih organizatorjev do opozicije včeraj kritična - v protokolu namreč opozicije ni bilo opaziti.
Zatem je Hillary Clinton obiskala še sobo za fizioterapijo, kjer se rehabilitirajo žrtve min iz BiH.
V šestih mesecih je bilo približno sto pacientov.
"Že ves teden čistijo vsak najmanjši kotiček.
Kakšnih pet, šest nas bo pred Clintonovo malo potelovadilo.
Najbrž nič ne bo rekla, ampak bo šla samo skozi," mi je v preddverju inštituta, medtem ko smo novinarji čakali na strog pregled ameriških in slovenskih varnostnikov, povedal Nerim Bajraktarević iz Kiseljaka, ki je komaj 23-leten ostal brez spodnjega dela desne noge, potem ko ga je zadel naboj na hribu Oštrik.
Clintonova je pristopila prav k vsakemu pacientu in jim v pozdrav toplo stisnila roko.
"Oba pogovora sta bila posvečena položaju Slovenije in razmeram v jugovzhodni Evropi," je dejal Boris Frlec in nadaljeval, da je "ameriški predsednik pohvalil Slovenijo, ki naj bi bila svojo vlogo v tem delu sveta pravilno odigrala".
Milan Kučan naj bi bil visokemu gostu dejal, da Slovenija vidi razmere v jugovzhodni Evropi z vidika srednjeevropske države, ki je tudi imela precej grenko sedemdesetletno izkušnjo v tem delu Evrope.
O tem delu sveta je menda več resnic, Milan Kučan pa je opozoril, da lahko Slovenija ponudi zgolj svoje razumevanje.
V Dokležovju športu posvečajo kar precej pozornosti.
Imajo nogometni klub in v okviru turističnega društva Zvonček kolesarsko sekcijo.
Krajevna skupnost se je tako ob pomoči občine Beltinci že lani lotila ureditve novega športno-rekreacijskega centra v središču vasi pri vaškem domu, predvsem za potrebe vrtca, na voljo pa bo tudi mladim in drugim krajanom.
Ko bo center povsem urejen, bodo tam travnato igrišče z okoli 1000 kvadratnimi metri površine, 1100 kvadratnih metrov bo asfaltnih igrišč, 1000 kvadratnih metrov bosta zajemala krožna atletska steza ter igrišče za mali nogomet in tenis.
Gre za veliko krajevno pridobitev, ki jo financirajo krajevna skupnost Dokležovje, občina Beltinici in ministrstvo za šolsko in šport in bo povsem končana do začetka novega šolskega leta.
Zaradi varnosti bodo okrog centra postavili visoko ograjo.
Do konca leta bo soboško gradbeno podjetje zaživelo kot "očiščena" in enovita delniška družba, ki si bo skušala z novimi lastniki odrezati čim izdatnejši kos gradbene pogače
Po direktorjevih zagotovilih se je nekoliko spremenila slika zaposlenih, saj jih je več v proizvodnji in manj v administraciji.
Zaradi zapletene zakonodaje še niso uspeli ustanoviti že napovedovanega invalidskega podjetja oziroma so vseh 17 invalidov poslali na čakanje, saj v podjetju ni ustreznih del zanje.
To jih bo letos stalo okrog 50 milijonov tolarjev.
Po končani osnovni šoli se je vpisal na gimnazijo Lava.
In prav tu se je njegovo zanimanje za matematiko še poglobilo, hkrati pa se je začelo obdobje velikih uspehov, ki jih je dosegel v teh letih.
Stene v njegovi sobi so polne nagrad, priznanj, pohval.
Med njimi so najpomembnejša mesta, ki jih je prejel kot državni prvak v 2., 3. in 4. letniku.
Kako izbirajo udeležence olimpiade?
"Dijaki, ki so uspešni na državnih tekmovanjih, enkrat mesečno obiskujejo priprave, ki jih vodijo profesorji na fakulteti v Ljubljani.
Najboljši med njimi preživijo dva tedna na intenzivnih pripravah na Bledu.
Kandidati sodelujejo na dveh izbirnih in državnem tekmovanju.
Prvih šest z največjim številom točk se uvrsti v ekipo.
Povejmo, da je imel Jure lani in letos največ točk med vsemi udeleženci.
Letos si je udeležbo zagotovil že pred državnim tekmovanjem z uspešnimi rezultati izbirnih testov.
Jure pa ni samo dober matematik, saj je vseskozi odličen učenec in uspešno tekmuje tudi v znanju iz fizike, kemije, logike.
V prostem času rad sede za računalnik ali spremlja športne prenose ob TV-sprejemniku.
Seveda pa se tudi ukvarja s športom, še zlasti rad igra tenis in košarko.
Če še omenimo prispevek Mesarstva Sušec v obliki okrepčil in prigrizka ter daril Gorenja in Banke Velenje, ki jih je bilo dovolj za vse družine, potem lahko zapišemo, da je bilo na družinskem teku zares vse tako, kot si tekači želijo.
Dejstvo je, da bo letošnja slovenska turistična bera vsekakor pod pričakovanji - zaradi vojne v Srbiji.
V naših turističnih središčih bo najmanj za petino manj tujih gostov, ponekod še več.
Danilo Daneu, direktor Hotelov Palace, pravi: "Najbolj se je osulo število nemških in skandinavskih gostov.
Zdaj odpovedi aranžmajev sicer ni več, vendar so turisti še zelo previdni."
Marino Antolovič, predsednik uprave Hotelov Morje, pa ocenjuje: "Skrbi me julijska vrzel, pa tudi za avgust ni mogoče dati trdnih ocen."
Tudi pri agencijah ni velikega optimizma; mnogi so sicer pričakovali, da bo ozračje pri njih bolj vedro, toda naši turisti so odpovedali letovanje v Turčiji, Grčiji, tudi na Hrvaškem.
Bojan Meden, direktor domačega turizma pri Emoni Globtour, ugotavlja: "Zdaj je rezervacij spet več.
Turčija se prodaja slabše, bolje kot prej pa gre v promet Sicilija, pravzaprav je to imenitna destinacija."
Tomaž Jevšar, direktor sektorja touroperaterskih programov pri Kompas Holidays, pa pravi: "Manjše je zanimanje za Grčijo, večje za Španijo in Tunizijo."
Janez Repanšek, Nemčija: "Ocenjujem, da so zdajšnje razmere pozitivne.
Nemci bodo prišli tudi k nam, a manj kot doslej.
Tudi zaradi tega, ker je na primer Španija zasedena, celo prebukirana."
Boris Bajželj, Italija: "Ustavitev bombnih napadov Nata na ZRJ pozitivno vpliva na povpraševanje po slovenski turistični ponudbi."
Razveseljivo je, da v naših turističnih središčih tik pred glavno sezono niso "zaspali".
Tudi na Obali ne, saj so sklenili, da bodo bolj prodorni na domačem trgu; slovenski turist naj bi bil, tudi ob nižjih cenah, rešitelj slovenskega turizma.
Primorci bodo zato ob pomoči Centra za promocijo turizma Slovenije 23. junija v Ljubljani pripravili veliko počitniško promocijo.
Center pa je tudi že začel akcijo Dobrodošli doma.
Njegovi strokovnjaki pa ne pričakujejo vidnejših rezultatov že v poletnih mesecih, temveč dolgoročne.
Dodatne akcije naj bi zmanjšale izpad dohodka vsaj za sedem odstotkov.
Idrijčani so že pred leti zgradili čistilno napravo za 4500 enot, zdaj pa hkrati z gradnjo kanalizacijskega omrežja nanjo priključujejo gospodinjstva in ugotavljajo, da bo treba njeno zmogljivost sčasoma povečati.
Ta čas je nanjo priključenih 3000 enot.
"Zdravko Dolinšek sodi med naše priznane oblikovalce nakita," je zapisal dr. Janez Bogataj z inštituta za raziskave in promocijo kulturne dediščine Slovenije.
"V svojem ustvarjalnem opusu združuje veščine zlatarstva, graverstva in oblikovanja, kar mu daje primerno izhodišče za ustvarjanje vrhunskih mojstrovin s področja unikatnega oblikovanja izdelkov iz žlahtnih in polžlahtnih kovin ter dragih in poldragih kamnov."
Z nedavno odprtim bencinskim servisom so nadomestili starega ob nekdanji magistralni cesti Ajdovščina-Nova Gorica; slednjega so zaprli, ker je bil dotrajan.
Ček prijaznosti, ki ga ob odprtju novih prodajnih mest Slovenska naftna družba podari lokalni skupnosti, so tokrat namenili Osnovni šoli Col.
Letovalci v Portorožu in Piranu si bodo lahko letošnji dopust popestrili s Slovensko šolo jadranja, ki jo bo vodil znani voditelj jadranja Milan Morgan.
Tečaji bodo potekali med 5. in 11. julijem ter med 13. in 19. julijem, nadaljevalni tečaj pa med 22. in 25. julijem.
Vpis je v prostorih ŠD Piran v Fornača (v istem poslopju kot JP Okolje) ali po telefonu 066/746-919.
Milan Morgan je v dolgoletni trenerski karieri doma in v Italiji vzgojil številne vrhunske jadralce.
Najbolj znana sta Dušan Puh in Tomaž Čopi.
Lani so organizatorji dobili dovoljenje do polnoči, letos pa so lahko bendi potegnili celo pol ure dlje.
Kot kaže, so se možje, ki izdajajo takšna in podobna dovoljenja, lani le prepričali, da Piše se leto... ni na seznamu "nevarnih" koncertov in da Maribor potrebuje tudi takšno zabavo.
V revialnem delu so nastopili humorista Iča in Matevž ter Štajerska pihalna godba in navdušili več kot tisoč gledalcev.
Ida Baš in Janez Toplak, standardni voditeljski par festivala, sta bila tudi tokrat zanimiva in duhovita.
"Že na predstavitvi kasete sem se slabo počutil, imel sem težave z dihanjem in glasilkami, kar me je zelo presenetilo, saj sem bil vse življenje zdrav.
Naslednji dan sem odšel k zdravniku, ki mi je po končanih preiskavah povedal, da bo potrebna transplantacija srca.
Takrat se je tudi končala moja glasbena kariera, saj zaradi vedno hujših bolečin in težav z dihanjem tudi za glasbo nisem imel več posebnega veselja.
Radia skoraj nisem poslušal, kitaro pa sem podaril sinu Tomažu," se spominja Toni A pohal.
Res je, da vam bo tisto, česar ne boste izrekli, težilo srce, vendar je za vse najbolje, če o tem molčite.
Nihče vam ne bo nadomestil osebe, ki ste jo grobo zapustili.
Zato raje pozabite na preteklost in se usmerite v prihodnost, saj ima tudi svoje dobre strani.
Kartica z dobitkom plus 6 je vredna 12,974.584 tolarjev in ni bila prodana, zato se prenese v naslednji krog.
PREJELI SMO
Mlekarne, ki bodo znižale odkupne cene mleka, ne bodo dobile državne pomoči - Razmere v prašičereji se umirjajo - V slovenski krmi za piščance ni kancerogenega dioksina
Na OŠ bratov Polančičev že dve leti ob podpori vodstva šole in pod budnim očesom mentorja Žarka Jana deluje šolska TV.
Kadar je dvorana prepolna ali če so učenci predaleč od trenutnega središča dogajanja, gre tja njihova TV-ekipa - trenutno je najstarejši snemalec štirinajstletni Gregor Rizman - posname najzanimivejše kadre, intervjuje in objekte ter še sveže zanimivosti "servira" sošolcem, delavcem šole in še komu.
Prijetno združujejo s koristnim.
Učenci so novost zelo dobro sprejeli, saj so oddaje posneli njihovi sošolci, ki o teh vprašanjih razmišljajo tako kot oni sami.
Ena izmed srednjih šol je bila te dni na roditeljskem sestanku predstavljena tudi staršem učencev sedmih razredov.
Predstavitev so spremljali tudi predstavniki srednjih šol, vključno šole, ki je bila predstavljena.
Pozdravili so uspešno delo šolske TV.
Cilj programa Učna sredstva je vnesti raznolikost v delo učiteljev in šolo spremeniti v zanimivejše delovno mesto za učitelje in za učence.
Christina Johansson iz švedskega ministrstva za šolstvo pravi, da učiteljev k usposabljanju ne bodo silili, vendar je vlada spoznala, da jim je treba pomagati, če naj bi informacijsko in komunikacijsko tehnologijo uporabljali v razredih.
Prevečkrat pozabljamo, kako zelo pomembno je, da smo do sogovornika pozorni in mu dovolimo, da do konca pove svojo misel.
Učitelji pa pogosto pozabljamo, da se današnja naglica življenja prenaša na otroke.
Učenci begajo, njihovo zanimanje in zbranost pa sta kratkotrajna.
In pogosto nam komunikacija ne uspeva, ker se otroci niso sposobni poglobiti v povedano in slišano.
In njihova potrpežljivost je prekratka.
Prav je, da takrat sega po ponujenih različnih vsebinah tudi sam, izhajajoč iz specifike razreda in posameznika.
So pa tudi učitelji, ki intenzivneje doživljajo svoje poslanstvo.
Taki ne bomo mirovali niti med šolskimi počitnicami.
Ukvarjali se bomo z vsebinami, ki jih bomo jeseni ponudili otrokom.
Če je odraslim vsaj malo mar za nas ta mlade, bi se morali ob tem vsaj zamisliti, ob kmalu objavljenih, v odstotkih izraženih vseslovenskih rezultatih uspešnosti na maturi pa temeljito raziskati še tiste manj razveseljive reči.
Je ves hec z maturo sploh vreden vloženega truda?
Mnogo ste me naučili.
Rada vas imam.
Kako priljubljeno je tekmovanje košarkarskih veteranov v ligi Alpe-Jadran, smo se lahko prepričali minuli petek in soboto, ko je v športni dvorani Bonifika v Kopru potekalo sklepno tekmovanje veteranske lige.
V petek sta bili najprej polfinalni tekmi štirih najboljših moštev lige, zatem še revialna tekma med selekcijo Primorske in selekcijo Alpe-Jadran - all stars, v soboto pa so bili še sklepni obračuni za razvrstitev od prvega do šestnajstega mesta.
V središču pozornosti koprskih ljubiteljev košarke je bila petkova revialna tekma, ki je privabila nekatera zveneča imena slovenske košarke.
Kakšno uro pred tekmo so v Bonifiko začeli prihajati košarkarji, ki jih ljubiteljem tega športa ni bilo treba posebej predstavljati.
Med prvimi je v spremstvu soproge Katje v Bonifiko prišel Ivo Daneu in se najprej ustavil v sobi za goste ter si tam kot zapriseženi Štajerec privoščil pivo - iz Pivovarne Laško.
Nam veteranom ne more škoditi, če se malo pregrešimo," je med srkanjem grenke tekočine predel najboljši slovenski košarkar vseh časov.
"Boš še eno malo?" je drezal vanj Slobodan Radujko, predsednik Veslaške zveze Slovenije in od nedavnega direktor Bonifike, športne lepotice Primorske.
"Zakaj pa ne, saj veš, da ga prenesem," se ni dal Daneu in si zavezoval nove košarkarske copate.
Mura ne računa na Škaperja
Ali so Slovenci na začetku manjkali?
Tako vsaj je kazalo prvih šest minut tekme, ko prva peterka (Dragšič, Zdovc, Tovornik, Jurković, Nesterović) sploh ni zadela koša.
Pri Rusih je odlično začel Kudelin, ki je dosegel prvih pet točk, šele pri zaostanku enajstih točk pa so slovenski košarkarji (Zdovc) prvič zadeli.
Toda to ni bila napoved preobrata, le nadaljevanje nedomiselne igre v napadu, kjer je bilo premalo gibanja, in pomanjkanje skokov pod obročema.
"Mesto v ekipi me je najbolj razveselilo.
To je bil eden glavnih ciljev, ki sem ga hotel osvojiti v tem letu in tudi glavna motivacija," je vzhičeno po zmagi povedal Stewart.
Po osvojitvi prvenstva leta 1991 je Payne že postal član zmagovalne ameriške ekipe, to pa mu je uspelo še dve leti kasneje.
V zadnjih dveh letih ni tekmoval v pokalu Ryder, kar ga je razočaralo, še posebej pa ga moti to, da so Ryderjev pokal že dvakrat zapored dobili Evropejci.
Stewart upa, da bo tokrat drugače.
Bill Clinton je včeraj priletel z letalom Air force one
Predsedniški letali se od običajnih letal Boeing 747 razlikujeta po številnih podrobnosti - imata posebno elektronsko in komunikacijsko opremo, z gorivom ju lahko napolnijo tudi med poletom.
Skozi trup letala je speljanih 380 kilometrov žic, kar je dvakrat več kot običajno, najmodernejša oprema pa omogoča nemoteno sprejemanje in oddajanje signalov po vsem svetu.
V njem je 85 telefonov in več radijskih oddajnikov, ki omogočajo komunikacije v zraku, na tleh in prek satelitov.
Razvneli so se tudi obiskovalci Večerove spletne strani.
Vprašali smo jih, kaj bi povedali Billu Clintonu ob prihodu v Slovenijo.
Črtomir bi ga vprašal, zakaj "za vraga sploh pride" in koliko nas bo to stalo.
Anonimnež, ki se je preimenoval v "jaz", ameriškega predsednika sprašuje, zakaj bo samo v Ljubljani, saj so tudi lepša mesta v Sloveniji.
"Bedanc" bi ga vprašal, ali se bo zdaj spravil še nad Turke, "ko pa je tak pravičnež".
Roberta bi zanimalo, ali Američani vedo, kje je njihov predsednik na obisku, in ali poznajo razliko med Slovenijo, Slovaško in Slavonijo.
Vprašal bi ga, zakaj nas bo nagovarjal in nas pital z obljubami in podporami, pravi Jaša, ko pa še v svoji državi nima vzpostavljenega ravnovesja (brezdomstvo, kriminal, droge...).
Kako je bilo z Monico, zanima Popija, "Mega" pa, zakaj ni šel raje v ZRJ.
Matthew sprašuje, ali mu zaupa hčerko, Danijel pa bi ga vprašal, v čem vidi vzrok, da Američani ne vedo, kje je naša država, 99 odstotkov Slovencev pa ve, kje so ZDA.
Danijel bi mu pokazal Gorenjsko, Prekmurje in še kaj, zanimalo pa bi ga tudi, ali bo pustil, da nam vzamejo morje, ki nam pripada.
Zanimivi so tudi izsledki Večerove ankete v spletu.
51 odstotkov vprašanih je odgovorilo, da so varnostni ukrepi ob obisku pretirani, 49 odstotkov jih je bilo zadovoljnih.
Kar 87 odstotkov anketirancev je dejalo, da se javnega nagovora ne bo udeležilo, le 13 odstotkov bi jih odšlo na Kongresni trg.
2 črki: DE - JE - NR - NZ - OT - RS - TŠ
1 ključ, po katerem prevajamo informacije v drugi jezik, 4 tatinska ptica, 9 partizansko ime pisatelja Hinka Bratuža, 10 ime bolgarskega politika Živkova, 11 majhen izrastek na koži, 13 obnova, 14 začetnici nekdanjega slovenskega smučarskega skakalca Norčiča, 15 naskok, napad, 16 pregovor, 17 kemijski simbol za natrij, 18 pečenje, 19 ameriški filmski komik (Jimmy, 1903 do 1985), 21 kraj pri Ljubljani, 22 največji italijanski naftni koncern, 23 štajerski naziv za grmičasto rastlino rdeči dren, 26 avtomobilska oznaka Danske, 27 Turek, Osman, 28 sistematično urejena zbirka listov s podatki, listkovni register, 30 člani nekdanje ruske kmečke stranke, 31 reka v južni Angliji, 32 voziček, 33 2507 m visoka gora v Vietnamu.
Anagramna dopolnjevanka: Atlanta, premier, aspekti, pragozd, odpilek, pretisk, obsodba, brejost, El Melia, Janigro, spirant, MIsel: Lepa pesem ni nikoli dolga.
Krajinska lepota Boke se torej ustvarja iz neposrednega stika med izrazito vertikalo sten in horizontalo morja oziroma med izrazito velikim merilom planin in drobnim merilom obale.
Poglavitna privlačnost tega zaliva izvira, podobno kot pri norveških fjordih, iz močnih napetosti med nasprotji.
Po drugi strani je ta doživljajsko intenzivni prostor obenem tudi osamljeni kotiček zemlje in začarana slika preteklosti, v kateri je sedimentiran zgodovinski spomin naroda.
To je posvečen prostor, nacionalni in naravni rezervat posebnega simbolnega pomena, ki zahteva določeno spoštovanje, distanco in tišino.
Kot že rečeno, predlog zasnove izhaja iz predpostavke, da pri tako zahtevni in kompleksni nalogi, kot je zasnova velikega mostu na krajinsko izpostavljenem in občutljivem območju vhoda v ožino Verige in zaliva Boke kotorske, ni mogoče uveljaviti ene same načrtovalske doktrine, ki bi lahko temeljila na vnaprej postavljenem spletu vrednostnih izhodišč in izdelanih predstav za usmerjanje oblikovalskega procesa.
V iskanju konstrukcijske in arhitekturne zasnove so avtorji zato uporabili metodo celostne optimizacije.
Na ta način so se izognili problemom vzporedne obravnave oblikovnih vprašanj, kot so usklajevanje konstrukcije z obliko ali obratno, naknadno "lepšanje" konstrukcij in še posebej preoblikovanje (overdesign), ko lahko konstrukcijsko pogojene oblike izgubijo svojo strukturno prilagojenost in postanejo dekorativne oziroma kičaste.
Pri tako nastavljenih izhodiščih je arhitekturno oblikovanje postalo dejaven instrument obvladovanja ekstremnih tehnoloških rešitev.
Bistvene teme arhitekture konstrukije so tako postale: morfologija - postavitev mostu v prostor ob upoštevanju naravnih danosti, tektonika - lahkotno, logično in tudi ekspresivno oblikovanje stebrov in pilonov, členjenje - mehko oblikovanje konstrukcijskih elementov in še posebej prehodov nosilnega v nošeno.
Prosim, da mi pošljete vprašalnik za vpis v Večerovo borzo kadrov - Made - Banko kadrov
Vremenski vpliv na splošno počutje in razpoloženje ljudi bo v jutranjih urah še zmerno obremenilen, kar se bo pri občutljivih ljudeh kazalo predvsem kot nerazpoloženost in težave s koncentracijo ter zmanjšana delovna storilnost; čez dan bo obremenitev izginila in vremenski vpliv bo ugoden.
V prihodnjih dneh: V sredo bo pretežno jasno, zjutraj bo precej hladno.
V četrtek bo delno jasno in suho vreme.
Baker se je med branjem sodbe, v kateri so ga imenovali za "resnično izprijenega in hudobnega", v sodni dvorani na ves glas razjokal.
Jok pa ni omehčal sodnika, ki mu je tako visoko kazen izrekel na podlagi dokazov o napadih in spolni zlorabi dvanajst žensk v zadnjih sedmih mesecih.
Policisti so Bakerja prijeli po informacijah, ki jim jih je posredoval obsojenčev brat, prepričani pa so, da je seznam Bakerjevih žrtev še bistveno daljši.
Obsojeni je večino deklet spoznal v španskih nočnih lokalih, kjer je vrtel glasbo, žrtev pa je najprej omamil z drogami in jo nato zlorabil.
Ena od žrtev je med sojenjem povedala, da ji je Baker grozil s smrtjo, če mu ne bo ustregla, in da je užival v tem, ko je na ves glas kričala od strahu.
Kathleen Ann Soliah je bila nekoč članice levičarske organizacije, ki je leta 1974 ugrabila milijonarjevo hčer - Med drugim je obtožena poskusa umora nekega policijskega častnika in posesti eksploziva
Agentje ameriškega preiskovalnega urada so osumljenko, ki je živela v Minnesoti, aretirali v trenutku, ko se je z avtomobilom ustavila ob prometnem znaku na cesti v bližini njenega doma v prestižnem predmestju St. Paula.
"Ob prijetju se mi je zdela presenečena, kljub temu pa sem imel občutek, da ji je odleglo," je povedal detektiv Tom King.
Soliahovo so prijeli samo mesec dni potem, ko je FBI za njeno prijetje razpisal nagrado 20 tisoč dolarjev.
Zgodbo o bivši članici SLA in njene fotografije pa so objavili tudi v priljubljeni televizijski oddaji America's Most Wanted, v kateri s pomočjo gledalcev iščejo zločince po vsej državi.
Informacije, zbrane s pomočjo gledalcev, so oblasti nazadnje le pripeljale do osumljenke.
"Dan se mi začne ob 6.30, takrat ponavadi vstanem.
Okoli 8. ure bom v službi že pregledovala dnevne delovne obveznosti in se nato pogovorila s skupino najožjih sodelavcev.
Ob 9. uri bom imela razgovor z drugim lastnikom družbe Renzlor Maribor, katere solastnik so Terme Maribor, sledilo bo nekaj sestankov, vmes bo tudi pripravniški izpit naše mlade sodelavke.
Če delodajalec ne seznani sveta delavcev o statusnih in kadrovskih spremembah ali ne upošteva zakonsko določenih rokov za seznanitev in skupno posvetovanje, ima svet delavcev pravico, da s sklepom zadrži posamezne odločitve delodajalca, ki bi bile sprejete.
Sklep o zadržanju odločitev delodajalca mora svet delavcev sprejeti v osmih dneh od dneva, ko je izvedel za odločitve delodajalca.
Sočasno pa svet delavcev sproži postopek za razreševanje medsebojnih sporov, ki se po zakonu o sodelovanju delavcev pri upravljanju rešujejo najprej z arbitražo, če ta ne uspe, pa po sodni poti.
če vam pravica do denarnega nadomestila miruje zaradi razlogov, kot so vključitev v program javnih del, vključitev v izobraževalni program, sklenitev delovnega razmerja za polni delovni čas in določen čas, krajši od 12 mesecev, porodniški dopust, služenje vojaškega roka itd., se prijavite v osmih dneh od prenehanja razloga za mirovanje.
Vse pomembnejši vir preživljanja romskih gospodinjstev postajajo različne državne pomoči, kar povzroča socialno izključenost, odvisnost in manjšo motiviranost za delo.
V Sloveniji je tovrstno odvisnih romskih gospodinjstev kar 75 odstotkov.
Kaj je v ozadju naveze med prekmurskimi in primorskimi gradbinci?
Reklamacij ni, predmete dobro pregledamo mi in naše stranke.
Zanimanje je tudi za športno opremo in opremo za taborjenje.
Velika je izbira koles - otroških, mladinskih in za odrasle.
Vsi predmeti, predvsem pa oblačila, morajo biti čisti.
Če menimo, da je predmet neprimeren, ga ne sprejmemo, odsvetujemo tudi prodajo predmetov ob nepravem času, ko zanje ni sezona.
Prodajamo pač po načelu: stvar, ki prinesemo domov, takoj uporabimo."
Kako je v trgovinah pred uvedbo DDV?
Tudi v Sloveniji pripravljajo uredbo o ravnanju z odpadno embalažo, ustrezno zakonsko ureditev v mnogih drugih državah že imajo
Embalaža predstavlja približno 30 odstotkov trdih komunalnih odpadkov, ti pa slabo desetino vseh odpadkov.
In ker je vedno na očeh, jo je sorazmerno lahko obdavčiti, davku pa dodati še druge dajatve, denimo ekološke.
Coca-Cola je na primer pred časom želela izdelati novo pločevinko v obliki tradicionalne steklenice.
Preizkusno tržišče je novo pogruntavščino sprejelo, toda takoj se je našla skupinica ljudi in z njimi kampanja "Brcni pločevinko".
Aktivisti so nasprotovali novi obliki, ker je bila bolj "zapravljiva" od običajnih pločevink.
Bila je za dva grama težja in je vsebovala 15 odstotkov več aluminija.
Če bi začeli redno proizvodnjo za celotno tržišče ZDA, bi to pomenilo 13.000 ton več odpadkov letno!
Najbolj dodelan sistem obdavčenja ima Nemčija.
Leta 1991 je kot prva država na svetu sprejela zakon o embalaži (Verpackungsverordnung), ki je proizvajalce in grosiste obvezal skrbeti za embalažo "od zibke do groba", glavni cilj zakona pa je, zmanjšati skupno količino proizvedene embalaže.
Zavod za zdravstveno varstvo v Mariboru ima znanje in čaka na instrumente
Posledice neprimernih krmil je v živilih težko odkriti
