pripravi stran za tiskanje
shrani v shrambo
Drugič, eno izmed najpomembnejših dejstev, na katero so se člani ECB pri svoji odločitvi oprli, je bila prehitra rast uvoznih cen (zadnji tak podatek je prišel iz Nemčije).
Vendar je bil za to kriv predvsem šibak evro.
Duisenbergova skupina bi seveda morala vedeti, da bo evro še bolj oslabel, če obrestnih mer ne bodo spustili.
Najbolj žalosten del te zgodbe v bistvu ni, da se člani evropske denarne oblasti tudi po več kot dveh letih delovanja še niso naučili osnovnih piarovskih manir in smešijo ustanovo, ki ima, kakorkoli že pogledamo, pravzaprav veliko težo v mednarodnem finančnem sistemu.
Žalostno je predvsem to, da se vse to kaže na evru in s tem tudi na naših žepih in evropski gospodarski aktivnosti, ki še kako določa slovensko, da o zamujenih priložnostih za krepitev vloge evra (v primerjavi z dolarjem) v mednarodnem finančnem sistemu sploh ne govorimo.
Če evro v času najhujše stagnacije ameriškega gospodarstva glede na dolar drsi nazaj proti svojemu dnu, si pravzaprav sploh ne upamo pomisliti, koliko bo vreden šele takrat, ko se bodo gibanja obrnila ZDA v prid.
ECB pa bo še naprej pela kot najbolj razglašen pevski zbor.
