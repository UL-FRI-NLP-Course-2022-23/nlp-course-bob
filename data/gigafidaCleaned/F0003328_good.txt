Rdeča nit tokratnega srečanja bo družbena vključenost različnosti, saj je eno izmed načel gibanja za zmanjševanje škode tudi pravica uživalcev drog do vključenosti in pripadnosti skupnosti.
Med številnimi predavanji (do četrtka se bo zvrstilo približno 600 različnih predstavitev in delavnic) bodo udeleženci govorili o povezavah med uživanjem drog in izključenostjo ranljivih skupin, nasiljem, brezposelnostjo, stigmatizacijo, govorili bodo o trgovanju z drogami, epidemiologiji in podobno.
Prvič bo javno predstavljen švicarski program predpisovanja heroina z receptom, v Aids Fondaciji Robert bo vzporedno srečanje uporabnikov drog, jutri pa bodo predstavniki slovenskih vladnih resorjev orisali razmere v Sloveniji.
Ženeva - Da, Švica naj se pridruži Organizaciji združenih narodov, so včeraj na referendumu sklenili Švicarji.
Po prvih podatkih je pozitivni odgovor na referendumskih lističih obkrožilo 54,6 odstotka volivcev.
Enako pomembno je, da je za članstvo glasovalo 12 od 23 kantonov, saj samo večina glasov volivcev ne bi zadostovala.
Pripravil: Vlado Šlamberger
Berlin - Na vodilnem mednarodnem sejmu proizvajalcev bele tehnike HomeTech v Berlinu, ki so ga zaprli v nedeljo, je Gorenje predstavilo le najzanimivejši del proizvodne palete.
Poslovne partnerje in končne potrošnike pa je skušalo prepričati, da inteligentni gospodinjski aparati niso fantazija.
Član uprave Franjo Bobinac je na sobotni tiskovni konferenci poudaril, da Gorenje glede širine palete ne zaostaja za konkurenco, jo včasih celo prekaša, ker ne hlasta za novostmi, če ne prinašajo uporabne vrednosti.
V slabšem položaju pa so izključno zaradi manjšega domačega trga.
V družbi z največjimi je Gorenje predstavilo novosti, ki že segajo v prihodnost.
Poslovni del obiskovalcev jih je sprejel zelo dobro.
Glede na to, da gre za prvi poizkus branže, da sejem odpre tudi za širšo javnost, pa je bil zadovoljiv tudi odziv končnih potrošnikov.
Gorenje je z aparati s preprostim upravljanjem opozorilo že pred leti, zdaj pa so naredili korak dlje in pripravili prave inteligentne aparate, ki jih bo mogoče upravljati iz daljave in bodo predvidoma na trgu že konec leta.
Na sejmu je predstavilo tudi nekatere aparate, s katerimi so želeli »potipati« potencialne kupce in dobiti potrdilo o tem, ali so jih zastavili dobro ali ne.
Pred desetimi leti smo komajda izšli iz vojne in si prigarali mednarodno priznanje, gospodarske razmere so bile slabe, skoraj katastrofalne - in vendar zdaj na ta čas, ki je že tako rekoč »včerajšnji svet« Slovenije, gledamo nostalgično.
Zdi se nam, da smo tedaj še vedeli, kaj hočemo, zdaj pa da smo v nekakšnem praznem prostoru, brez koordinat, po katerih bi se orientirali.
Vmes je bila tudi Drnovškova »zgodba o uspehu«, a bolj kot floskula.
Intelektualni krog okoli Nove revije in »pomladne opcije« je že dve, tri leta po osamosvojitvi začel izpričevati razočaranje; spomnimo se samo Jančarjevih Egiptovskih loncev mesa.
Blairovo izjavo, ki jo je mogoče razumeti tudi kot postopno pripravo javnosti na morebitno britansko sodelovanje z Američani v vojni proti Sadamu Huseinu, je v petek dopolnil še obrambni minister Geoff Hoon .
Za BBC je izjavil, da so »pod pravimi pogoji« pripravljeni podpreti morebitno ameriško vojno proti Iraku.
Druge evropske države so do ameriškega obračuna s Sadamom Huseinom zadržane, ruski predsednik Vladimir Putin pa je že izjavil, da nasprotuje vojaški akciji proti Bagdadu.
Ko je Kitajska konec lanskega leta vstopila v Svetovno trgovinsko organizacijo (WTO), se je zastavilo vprašanje, ali bo njena privolitev v svetovna pravila igre vplivala na slabitev pomena tradicionalnega sistema zvez ali pa bodo, gledano iz druge smeri, »guanxi« končno zamenjali pisni predpisi vedenja in jasno določeni zakoni.
Prva generacija kitajskih herojev, tistih, ki so se borili za obstanek ilegalne komunistične partije, ki so jo preganjali Kuomintang in japonski okupatorji, je definirala »guanxi« skozi Dolgi pohod, državljansko vojno, življenje v podzemnih brlogih v revolucionarnem oporišču v Yananu.
In iz teh izkušenj ni izšel zgolj sam sistem obrednega izražanja, ampak tudi medsebojne zvestobe in povezanosti, na podlagi katere je bila sestavljena prva socialistična vlada, centralni komite, politbiro.
Pričakovana življenska doba Zemljana se je od leta 1950 povečala za skoraj 20 let in danes znaša 66 let.
Od tistih, ki danes doživijo to starost, lahko moški v prihodnje pričakujejo še 17 let, ženske pa še 20 let življenja.
Seveda so to povprečne številke, za katerimi se skrivajo velike razlike med razvitimi in nerazvitimi državami.
V nekaterih afriških državah se je pričakovana življenska doba zaradi epidemije aidsa celo precej skrajšala.
Staranje prebivalstva bo imelo pomembne gospodarske, socialne in politične posledice v vseh državah, še posebno izrazite pa bodo v državah v razvoju.
Do staranja prebivalstva bo tam prišlo hitreje, tako da bodo imele države v razvoju manj časa, da se nanj pripravijo.
Poleg tega bo do sprememb prišlo v pogojih bistveno nižje življenske ravni kot v razvitih državah.
Zavar Kili je bil kompleks sedemdesetih podzemnih hodnikov visoko v hribih.
V jamah so bile učilnice, skladišča orožja, kuhinje, garaže za vozila, pisarne in spalnice.
Nekatere so gorele tudi trideset ur, ker so se vžgala skladišča orožja.
Oporišče je bilo v nedostopnih gorah, na meji s Pakistanom, kamor ni mogoče s težkimi vozili, v ozkih dolinah pa so helikopterji lahka tarča.
Sovjetska vojska deset let ni mogla priti v njegovo bližino.
Američani so zelo samozavestni, ker so jih uničili v nekaj dneh.
Glavnino dela je opravila posebna enota letalstva, ki se predstavlja s skromnim nazivom nadzornikov leta.
Načeloma ne opravljalo drugačnega dela od nadzornikov leta, ki sedijo v kontrolnih stolpih na civilnih letališčih, le da ne usmerjajo potniških letal, ampak bombnike, lovce in leteče topovnjače.
Tako kot vsi drugi se tega poklica izučijo v šoli.
Šolski program ima osem stopenj.
Narednik Rankin je vodja tretje stopnje, ki jo izvajajo v letalskem oporišču Pope v Fayettevillu v Severni Karolini.
»V Somaliji sem se naučil predvsem tega, da je treba paziti na detajle,« je povedal, medtem ko so njegovi študentje s padali skakali iz letala visoko na nebu.
Grahova kmetija v neokrnjenem okolju zahodnega Goričkega je po velikosti in tudi usmerjenosti proizvodnje že primerljiva z evropskimi kmetijami po vzoru EU.
Franc Grah, ki je po izobrazbi kmetijski tehnik, je po šestnajstih letih dela na soboškem ŽVZ ostal doma.
»Moral sem se odločiti med službo in kmetijo.
Če bi ostal v službi, bi kmetija še nekaj časa životarila, nato pa bi zagotovo propadla.
Z ženo Suzano sva se po tehtnem premisleku odločila za kmetijo.
Prepričana sva namreč, da je lahko dobro organizirana kmetija donosna in da se od kmetijstva da tudi živeti in ne le životariti.
Že pred časom smo se usmerili v vzrejo mlečno-mesne svetlolisaste pasme govedi.
Trenutno imamo 35 krav mlekaric, v prihodnjih dneh bomo dokupili še deset telic.
V hlevu pa je tudi 45 glav pitancev.
Hrano za živali pridelujemo na dobrih devetih hektarih lastne in 34 hektarih najete obdelovalne zemlje, imamo pa tudi pet hektarov gozda.
Soboški mlekarji z naše kmetije letno odpeljejo 131 tisoč litrov mleka, kar je za pomurske razmere velika količina.
Naša kmetija po prireji mleka sodi med dvajset največjih kmetij v Pomurju,« je povedal Franc Grah.
Ob 25. tednu kulture sta v Ilirski Bistrici izšli dve knjigi
Knjiga Primorska 1945-1955 sicer ni strogo znanstveno delo, je pa ena redkih knjig, ki obravnavajo burne dogodke po koncu druge svetovne vojne na Primorskem - v pokrajini, ki se je znašla v specifičnih razmerah pri mednarodnih pogajanjih za mejo z Italijo.
Je slovenska sodobna proza sposobna takega prodora kot denimo hrvaška?
Kdaj bo kak slovenski avtor napisal uspešnico, ki ne bo kuharica?
Razmerij na Beletrini ne poznam prav dobro.
S samozavestnim nastopom so zanesljivo dokazali vsaj to, da je leposlovje lahko tudi dandanes tržna niša, skušajo delovati v normalni smeri, prodajati v tujino, predstavljati avtorje po Sloveniji ...
Blagovno znamko so dodobra uveljavili, saj je današnji čas bolj naklonjen odločnosti kot nadrobnostim.
Kar se Literature tiče, pa se mi zdi, da naše samoironično izjavljanje, da nas druži le »erotična zavezanost literaturi«, že od prve številke naprej omogoča, da plodno sodelujemo tako literarni »anarhopopulisti« kot »klerofašisti«.
Kriterij za objavo je dober tekst in o tem, kakšen tekst je dober, imamo zelo različna menja.
Uredniški sestanki po izidu z ocenami številk - vsak področni urednik ima pri objavi namreč proste roke - so včasih prave klavnice, še zlasti smo neusmiljeni do sourednikov.
A kljub temu zmoremo kasneje skupaj na zeleni čaj.
Že to, da sem se v uredništvu dobro počutil od časov, ko sem bil deset let mlajši od večine urednikov, do zdaj, ko sem od večine deset let starejši, je v običajno strastno sprti Sloveniji nekaj nenavadnega!
Mogoče vse sentimentalno česnanje o poeziji - o leposlovju -, posebno v vsakdanjih medijih, veliko ljudi res odvrača od nje; in tudi stereotipno umovanje, pa naj eno ali drugo podpisujemo sami avtorji verzov ali naši prijatelji ali zoprniki.
Odvrača jih vse, kar že tako dovolj odiozno dejavnost še dodatno mistificira.
Ampak odvrača že odvrnjene, medtem ko pritegnjene (aha!) včasih celo pritegne, če ne drugače, pa z besedilom med vrsticami.
Zato kontraproduktivno poetovsko tercijalstvo v medijih najbrž ni največje hudo, prej samo zapravljanje časa in lesa.
Pri Mercatorju dobite vse
Zasegli pištoli
Kranjska Gora, Radovljica, Kranj - Zaradi utemeljenega suma storitve kaznivega dejanja tatvine in kaznivih dejanj goljufije bodo policisti kazensko ovadili 25-letnika iz Kranjske Gore.
Osumljeni naj bi pred dnevi v lokalu Vila Roza v Dovjah ukradel gostinsko denarnico z nekaj gotovine in denarnico z osebnimi dokumenti, med katerimi sta bili tudi bančni kartici Visa in Maestro.
Z ukradeno kartico Visa Abanke naj bi nato v kranjski trgovini Grozd kupil za približno 3000 tolarjev izdelkov, še isti dan pa naj bi zlorabil tudi kartico Maestro Abanke, in sicer naj bi z njo v Kranju nakupil nekaj tobačnih izdelkov, v Radovljici pa zlat prstan za 11.610 tolarjev.
Škofja Loka - V Vincarjih je neznanec minuli četrtek poškodoval na mestni ulici parkiran osebni avtomobil VW golf JGLD, in sicer mu je z boka odtrgal okrasni letvi, z zadnjega brisalca snel metlico in prebodel vse štiri gume.
Lastnika je oškodoval za približno 20.000 tolarjev.
Italijanska javnost, ki se zagreje ob vsakem skrivnostnem umoru, ne razume, zakaj policiji še ni uspelo najti morilca triletnega fantiča
Anna Maria Franzoni je v soboto povedala novinarjem, da se pred nikomer ne skrivajo, tudi ničesar ne prikrivajo, samo v miru bi radi živeli in od novinarjev zahtevajo, naj spoštujejo njihovo bolečino.
Kaj proizvajalci naredijo za preprečevanje pojava piratstva?
Tehtajo med enostavnostjo namestitve programske opreme in zapleti, ki jih prinaša zaščita.
Tehnični ukrepi zelo malo zaležejo.
Druga pot bi bila bistveno nižja cena, ampak tudi tega tukaj ne vidim kot rešitev.
Prav tako težko trdimo, da je le tehnična podpora tista, ki bi pritegnila k uporabi licenčne programske opreme.
Pri programski opremi se lahko veliko zasluži ali veliko prihrani.
Verjamem, da bo spremembe prinesel šele prenos uporabniških programov iz lokalnih računalnikov na internet in bodo uporabniki plačevali dejansko rabo programov.
Sprva ste s podatki o 96-odstotni stopnji piratstva povzročili precej slabe volje v računalniški javnosti.
Cene za standardne pasovne širine od 64 Kbps do 2 Mbps, ki so se z zadnjo podražitvijo 1. 3. 1999 (torej pred natanko tremi leti) zvišale za nekaj sto odstotkov, so se zdaj pocenile v povprečju za 15 odstotkov, kar je vse prej kot dobra tolažba.
Vedeti je treba, da so se vsi ponudniki interneta (z izjemo »hišnega« Siola) v zadnjih treh letih preusmerili (razen kadar res ni bilo druge možnosti) na alternativne ponudnike najetih vodov (ELES, Slovenske železnice, Telemach ...), zato jim tokratna pocenitev, po nekaj 100-odstotni podražitvi, ne pomaga nič.
Ampak, to morata zdaj ugotoviti še minister za informacijsko družbo Pavel Gantar, ki se utegne trkati po prsih, kaj je storil za pocenitev interneta, in direktor Agencije za telekomunikacije RS Nikolaj Simič, ki si bržkone utegne pripisati zasluge, da je bil zraven ob »revoluciji« nižanja cen.
- Takeshi Matsunobu, predsednik Sonyjevega finančnega dela podjetja (na fotografiji) je nedavno predstavil Sonyjevo elektronsko denarnico.
Elio, kot se zadeva imenuje, je namenjen varnemu in enostavnemu kupovanju v internetu.
Matsunobu pričakuje, da bo projekt zaživel v treh letih, pritegnil pa naj bi več kot dva milijona uporabnikov.
Pri Sonyju načrtujejo, da bi morali po treh letih izvesti za več kot 3,7 milijarde dolarjev transakcij.
Kdor je zdolgočaseno mislil, da sta družba Napster in njena storitev za izmenjavo glasbenih datotek samo še obrobna opomba v zgodovinskem zborniku, se je moral 22. svečana oziroma februarja letos vsaj malce zdramiti.
Takrat je namreč zvezna sodnica ameriškega devetega okrožja, Marilyn Hall Patel, krepko presenetila računalniško in pravniško javnost z zahtevo, naslovljeno na pet najpomembnejših ameriških glasbenih založb.
Mobilno poslovanje, kamor sodijo pravzaprav vse mobilne storitve razen govorne komunikacije, se je že dodobra prijelo.
Razloga, da temu ne sledi še mobilno plačevanje, pa sta po našem mnenju dva: zahtevnost uporabe oziroma zapletenost postopka in dejstvo, da obstoječe rešitve cenovno niso ugodne.
Trdimo, da smo oba omenjena problema rešili.
Tehnološko ni nikakršnih ovir.
Neposreden razvoj je trajal dve leti, že prej pa smo se vsaj dve leti ukvarjali s podobnimi tehnologijami, ki so nas pripeljale do te rešitve.
Večina uporabnikov optične bralnike (oziroma skenerje ) uporablja za prenos slik in besedil iz tiskanih virov v računalnik.
Za nezahtevno in domačo rabo so danes primerni tudi najcenejši ležeči skenerji v cenovnem razredu od 20.000 do 30.000 tolarjev z ločljivostjo branja od 600 x 600 pik na palec (dpi) naprej.
Uporabniki se morajo odločiti le glede optične in barvne ločljivosti ter kakovosti izdelave.
Po dražjih napravah bodo posegali predvsem poklicni uporabniki in grafični biroji.
Ker smo želeli dobiti vsaj eno mnenje »strokovnjakov«, smo poklicali stranko Zelena alternativa Slovenije - a ta uradno nima niti telefonske številke.
Na strankini domači spletni strani so le stare, neveljavne številke in naslov e-pošte, na katerega smo poslali e-pismo z vprašanji ter priponko »nujno!«
Kaj se dogaja na e-smetiščih
Apple dobil grammyja za tehnične inovacije
Evropska unija je vzpostavila pravila, ki zahtevajo, da vsa javna telefonska omrežja (fiksna in mobilna) omogočajo klice v evropski telefonski številski prostor (ETNS).
ETNS deluje vzporedno z nacionalnimi številskimi prostori in je namenjen različnim vseevropskim storitvam.
Zanj rezervirana koda je 3883, za zdaj pa so na voljo štiri aplikacije - javne storitve, storitve za stranke, korporacijska omrežja in osebno številčenje.
Dunaj - In kako atleti doživljajo trenutke svojega zmagoslavja.
To vsekakor najbolje lahko povedo sami.
Tukaj so njihove izpovedi.
»Paola je z agresivno igro na začetku dominirala, jaz pa sem nekako čakala na svoj trenutek.
Po zaostanku v drugem nizu mi je pripadla igra na njen servis, kar me je dvignilo.
V odločilnem nizu pa ni bilo več dvomov o zmagovalki,« je po največji zmagi kariere in več kot enourni zmagovalni procesiji povedala še ne 21-letna Katarina.
Velenjčanka se skupaj s soigralko v parih in trenerko Tino Križan očitno razvija v pravo smer.
Njena ostra igra z osnovne črte, dopolnjena z odličnim servisom, sicer nikoli ni bila vprašljiva, toda manjkal ji je mentalno uravnan pristop.
Z odličnima zadnjima tednoma pa je Katarina dokazala, da je tudi psihično dozorela v pravo profesionalko, ki ji tudi največje zmage niso nedosegljive.
Možnost nove potrditve se ji ponuja že v četrtek, ko na povabilo organizatorjev igra v glavnem turnirju Indian Wellsa (2,1 mio $), v družbo pa ji bo Mariborčanka Tina Pisnik, ki je v Scottsdaleju (585.000 $) z vodstvom s 4:1 v tretjem nizu dvoboja osmine finala zamudila veliko priložnost in še Ljubljančanka Maja Matevžič.
Še več lukenj pa je bilo v napadu: celo najboljši mož Aleš Pajovič bi moral - da bi si odpočil - občasno na klop.
Posebno poglavje pa so bile Šojatove menjave, ob katerih ga je zavedla izkušnja iz Magdeburga, ko je vso tekmo odigral z isto postavo.
Njegov načrt je bil tokrat enak, sledila pa je kontradikcija z aktiviranjem cele klopi v odločilnih 20 minutah tekme.
Med neogretimi in nerazigranimi rezervisti se ni mogel uveljaviti prav nihče, če odštejemo Renata Vugrinca, ki je v zadnjih minutah sploh omogočil upanje do zadnjih sekund.
Šojat bi vsekakor moral menjati bolj enakomerno in logično ter finiš dočakati z najbolj razpoloženimi možmi.
Kazen za improviziranje, ki je pokopalo tudi morda še največjega aduta za to tekmo Sergeja Rutenko, je prišla 4 sekunde pred koncem, ko Celjani niso pokrili Nenada Peruničića, čeprav je bilo vsem jasno, da bo streljal prav on.
Njegov rabelj pa seveda ne bi smel biti Kokšarov, ki je bil malo pred tem zaradi prekrška nad junakom tekme že izključen.
»Pričakoval sem, da bomo v polfinalu.
Tokrat nismo bili pravi, imeli smo premalo razpoloženih igralcev.
Manjkala je tudi sreča, vmes pa je bila še kakšna sodniška napaka,« je tekmo komentiral razočarani Josip Šojat.
Islandec na nemški klopi Alfred Gislason pa je žarel od sreče: »Ponosen sem na svoje može, fantastični so bili, izločili so eno najboljših ekip na svetu.
Ko se je Pajovič utrudil, je bilo za nas vse lažje.
Sodnika pač nista bila naša.«
Trbiž - Zadnji dan MSP v alpskem smučanju je žarek upanja naposled posvetil tudi v našo reprezentanco.
Obupne slovenske nastope je namreč z 9. mestom v veleslalomu popravila Ana Drev, naše najbolj vroče železo v ognju Tina Maze pa je na lastni koži okusila spremenljive razmere na progi.
Deskarje so na Japonskem spremljale skoraj poletne temperature, zaradi spremljajočih snežnih razmer na progi pa je veliko vlogo odigral štartni položaj.
Košir se je skozi prvo veleslalomsko sito pognal kot 15. in zasedel 9. mesto.
Tako se je v osmini finala paralelnega veleslaloma najprej srečal z osmouvrščenim v kvalifikacijah Avstrijcem Alexom Maierjem, bratom smučarskega asa Hermanna, in ga premagal.
»Da sta se nastopu odpovedala Hjelmeset in Estil, ni toliko presenetljivo, saj le poredko tekmujeta v prostem slogu.
Toda kje so bili najboljši Avstrijci in Estonci,« se je čudil švedski zvezni trener Magnar Dalen.
Med ženskami sta bili na 4 x 1,5 km najboljši Italijanki Gabriella Paruzzi in Sabina Valbusa pred Rusinjama Olgo Zavjalovo in Gavriljukovo, tretje mesto pa sta zasedli Francozinja Karine Philippot in Belmondova.
Junaka nedeljske tekme sta bila Alessandro Fattori in Didier Defago.
Italijan je prvič v tej zimi stal na najvišji stopnički, skupno je dosegel drugo zmago v karieri, Švicar pa se je sploh prvič povzpel na zmagovalni oder.
Superveleslalom je bil zelo naporen, saj je s številko 1 grdo padel Norvežan Bjaerne Solbakken, tako da je bila tekma prekinjena kar 20 minut.
Solbakken je naredil napako, bržkone pa bi bilo zanj bolje, če sploh ne bi štartal, saj je pred dvema dnevoma v gorah preminil njegov najboljši prijatelj, tako da je bil močno pod stresom.
Namesto bojev za mala kristalna globusa v Lenzerheideju poškodbe in slabo vreme - Slovenki ne bosta videli finala
Ljubljana - Slovenski kegljaški klubi so se v uvodnem kolu novoustanovljene evropske lige odlično odrezali.
V ženski konkurenci so kegljačice Triglava doma osvojile 2. mesto, enak dosežek so dosegle še slovenske prvakinje v Pragi, le za najboljšimi pa so zaostali tudi kegljači Iskraemeca v Osijeku.
Na madžarskih blazinah so se izkazali tudi judoisti Aleš Vrbančič (Ljutomer, do 66 kg), Ruslan Yankovski (Koroški Holding Slovenj Gradec, do 81 kg), Damjan Petek (Impol, do 100 kg) ter judoistki Maja Oblak (Bežigrad, do 57 kg) in Lucija Polauder (Sankaku Celje, nad 78 kg), ki so v svojih kategorijah zasedli 9. mesta.
Obilo smole sta imeli tokrat Bežigrajčanki Raša Sraka (do 70 kg) in Kristina Dečman (do 78 kg), saj jima je žreb že v 1. kolu za tekmici določil aktualni svetovni prvakinji, ki sta bili tokrat za njiju premočni.
Ta konec tedna se judoistična karavana seli na naslednje tekmovanje v Prago, kjer bo nastopila pomlajena slovenska moška reprezentanca.
Makarska - Na ženskem teniškem turnirju »Amfora Open« (10.000 $) je skozi 2. kolo kvalifikacij uspel preboj štirim Slovenkam.
Poreč - V kvalificijah prvega od štirih teniških turnirjev za t. i. »Istarsko rivijero« (25.000 $) sta Matija Zgaga in Anže Kapun le še korak od uvrstitve na glavni turnir.
Pariz - Polfinalno nogometno tekmo francoskega pokala med domačim PSG in Bordeauxa, ki so ga 1:0 dobili gostje, so zasenčili razjarjeni pariški navijači.
Nezadovoljni s končnim izidom in sodniško odločitvijo, ki je v garderobo poslal trenerja PSG Luisa Fernandeza, so navijači po tekmi policiste obmetavali z vsem, kar jim je prišlo pod roke.
K sreči pa razgrajači z izjemo poškodovanega avtomobila in razbitega kioska niso povzročili večje gmotne škode in son se po solzivcu in policijskem posredovanju vročih glav odpravili domov.
Nikolić scvrl semafor?
Kranj - Igralci Triglava so doma proti Loki kavi dosegli le pirovo zmago, saj so Zagorjani premagali Elektro, s čimer so gostitelji izpadli iz prve četverice.
Kranjčani pa so si tak scenarij v veliki meri s slabimi predstavami v prejšnjih kolih zrežirali kar sami.
Dvoboj proti Škofjeločanom so začeli slabo.
V drugi četrtini so se le zbrali in zaigrali tako, kot znajo.
Gostujoče košarkarje so namreč povsem zasenčili in prednosti niso več izpustili iz rok.
Glavno breme so vendarle prevzeli najbolj izkušeni v moštvu - Jure Zdovc (trojke 3:4), Haris Mujezinović (met iz igre 7:9 in 8 skokov) in Jurica Golemac (za dve 9:11, trojke 1:1) - ter zmagovalcem rednega dela tekmovanja prinesli gladko zmago z 32 točkami razlike.
V četrtek Ljubljančane kajpada čaka neprimerljivo težje delo - gostovanje pri lanskem zmagovalcu suprolige Panathinaikosu.
Ljubljana - Košarkarji Geoplina Slovana so v zanimivem srečanju z negotovo končnico zasluženo osvojili tretji par točk.
Proti mladim vrstnikom iz Podgorice so že na začetku zaigrali zavzeto in z veliko željo po zmagi.
Ekipi sta se večkrat zamenjali v vodstvu, gostitelji pa so si do konca četrtine s solidno obrambo in dobro igro v napadu, kjer se je izkazal robustni Hickey, priigrali 10 točk naskoka.
Kodeljevčani so nadaljevali z dobro igro do 15. minute, potem pa sta se pri gostih razigrala Radonjić in Čabarkapa, tako da so se igralci Budućnosti vrnili v igro.
Potem ko se je jeza razkadila in so si košarkarji obeh moštev hladili glave pod prho, je Phil Jackson poskušal braniti svojega zvezdnika, ki si bo zaradi incidenta avtomatično prislužil prepoved igranja na eni tekmi, zaradi razsežnosti incidenta pa morda tudi hujšo kazen.
»Prepričan sem, da Kobe ni edini krivec, saj Reggie Miller ni bil nikoli nedolžna ovčica.
Ker branimo naslov prvaka NBA, proti nam vsi igrajo s podvojeno močjo in nas poskušajo vreči s tira tudi z nizkimi udarci in provokacijami,« je dejal trener LA Lakers, vendar je navzlic pomirjevalnim besedam deloval sila zaskrbljeno.
Zveni res neverjetno: po izključitvi Marka Simeunoviča - v 35. minuti je s prekrškom ustavil edino nevarno akcijo Kopra - so državni prvaki postajali iz minute v minuto bolj pogumni.
Na drugi strani so gostje ostali pri hladnokrvnem razbijanju njihovih groženj.
»V ekipi imamo preveč starih nogometašev, zato drugače niti ne moremo igrati,« je pomanjkanje napadalnih ambicij opravičeval koprski strateg Brane Oblak in dodal: »Če med tekmo spremeniš strategijo, ponavadi izgubiš.«
Primorce je zlomila prav tovrstna miselnost: kot da si domov niso želeli z zmago, temveč le z zanesljivo točko.
V 86. minuti jim je Amir Karič odvzel še to.
Bojan Prašnikar, trener Maribora PL : »Želeli smo zmago in to dokazali po izključitvi, ko smo zaigrali še bolj požrtvovalno.
Pri tem pa Kopru nismo pustili do pravih priložnosti.«
Temni madež je - k sicer čisti zmagi kot solza - prispeval Bayernov kapetan Stefan Effenberg, ki je v 43. minuti grobo zrušil domačega zvezdnika Bolgara Krasimirja Balakova.
K sreči številne poškodbe po celem telesu, hrbtenica, rebra, nategnjene kolenske vezi, niso pustile bolj usodnih posledic.
Cannes - Bolgarski velemojster Veselin Topalov ima kolo pred koncem veleturnirja 18. kategorije vse možnosti za zmago, saj je z dvema zaporednima zmagama prehitel vse tekmece.
Bržkone pa je bila odločilna partija s Karpovom, v kateri je Topalov po sijajni predstavi ugnal nekdanjega šampiona.
DP ima več etap.
Najmanjši se merijo že na prvenstvih OŠ, napredujejo na prvenstva mest, regij in si šele tam si priigrajo pravico nastopa na odprtem DP.
In ker so starejši tisti, ki branijo svoje položaje, ti seveda v veliki večini zagovarjajo »klasični« šah, to je 7-urno partijo.
Logično je potlej, da na vseh velikih turnirjih segajo po stari formuli.
Večina tistih, ki napadajo novost, hoče le vrnitev na staro.
Že dolga leta vodilni ameriški velemojster in tudi organizator Yasser Seirewan pa je šel korak naprej.
Po njegovem je čisto prav, da ostane tako kot je, s tem, da FIDE uvede še dva nova naslova: hitropoteznega in klasičnega.
Potemtakem naj bi imeli v okviru FIDE štiri prvake: hitropoteznega, v pospešenem šahu, o dveh drugih naslovih, izmed katerih bi bil eden klasičen, pa bi se še odločili.
V Oseku podelili prvih 27 pokalov
Čeprav so bili tekmovalci hudo utrujeni in prekriti z blatom, so se na koncu najboljši v vseh kategorijah veselili prvih letošnjih pokalov.
Skupaj so jih podelili junakom slovensko-goriških blatnih strmin kar 27.
Zadnja tekma v bowlingu odloča o prvaku lige
V Nepalu znižali cene
Ni tako, kot je bilo ponavadi, pravi.
Očitno so se fantje, Peter Mankoč, Blaž Medvešek in Matic Lipovž, med državnim prvenstvom v Celju okužili, saj so že doma z virozo obležali v posteljah.
Teden pred odhodom na priprave so sicer spet začeli trenirati, toda ob prihodu v višinski center v Pirenejih so se spet pojavile težave in načrt dela smo morali precej spremeniti.
Za povrh se je Lipovž poškodoval pri vajah z utežmi.
Vsem so v tukajšnjem medicinskem centru sicer pomagali, a je vsak zaradi viroze izgubil po nekaj dni.
Upamo, da bomo do 11. t. m. vsaj približno nadoknadili zamujeno.
V soboto so se nam pridružili še Zdešar ter mladinci Ilirije, Godec, Likavec in Tjaša Hribar, z njimi pa je prišla tudi psihologinja Tanja Kajtna.
Pravijo ji Sergej Bubka v ženski podobi.
Pa ne zato, ker je najboljši skakalec s palico vseh časov njen veliki vzornik, temveč zato, ker je Svetlana Feofanova prevzela njegov vzorec izboljševanja svetovnih rekordov.
Prejšnji mesec je namreč najboljšo znamko na svetu popravila kar štirikrat, vsakič za en centimeter, in vsakič pospravila v žep 50.000 dolarjev.
»Zelo bi bilo dobrodošlo, če bi tudi Evropska atletska zveza razmislila o denarnem nagrajevanju,« se je včeraj na Dunaju kaj hitro spotaknila ob dejstvo, da je bila na dvoranskem EP - kljub novemu rekordu 475 cm - njena največja nagrada samo zlata kolajna.
Svetovna podprvakinja tako v dvorani kot na prostem je v tej zimski sezoni tako rekoč nepremagljiva, saj ni niti na eni tekmi spustila pred sebe katere izmed tekmic.
Evropsko prvenstvo je bilo samo logično nadaljevanje tega niza.
Pohod Rusinje na evropski in svetovni vrh se je začel lani.
S skokom s palico se je resneje začela ukvarjati šele pred tremi leti.
Tedaj jo je v uk vzel trener Jevgenij Bondarenko, ob tem pa je tudi ugotovila, da je za gimnastiko, ki jo je trenirala vse od svojega šestega leta, prestara in njena nadaljnja športna pot je skrenila v enosmerno atletsko ulico.
Za prireditelje je najpomembnejša novica, da bodo zaigrali vsi najboljši Američani.
Andre Agassi se je uspešno vrnil na turnirju v San Joseju.
Pete Sampras ima že tretjega trenerja v zadnjih nekaj mesecih; potem ko se je razšel s Paulom Annaconejem, je kratek čas sodeloval s Tomom Gulliksonom, v Indian Wells pa prihaja s Josejem Higuerasom, nekdanjim odličnim igralcem in človekom, ki je do štirih grand slam naslovov pripeljal Jima Courierja .
V odlični formi pa so tudi njuni mlajši rojaki Andy Roddick, ki je pred dvema tednoma v Memphisu osvojil že četrti turnir, temnopolti James Black in Jan-Michael Gambill .
Ljudje, zaposleni v oglaševalskih agencijah, so postali pogrešljivi.
V stresnih časih gospodarske negotovosti in okleščenih proračunov začenja v agencijah prevladovati miselnost »najemi zaposlenega«.
Dolga leta grajena osebna vrednost posameznika, tj. njegova lojalnost podjetju, izkušenost in talent, danes šteje zelo malo.
Od 25 kandidatov, ki smo jih poklicali, jih je bilo 20 pripravljenih sprejeti nalogo.
Od tega jih je bilo 14 pri svojem prejšnjem poslu bistveno bolje plačanih, kar pa jih ni odvrnilo od ponudenega.
Na trgu je takšna suša, da je bolje sprejeti slabo plačilo kot pa povečati luknjo v prihrankih, so poudarjali.
Prav vsi kandidati brez izjeme so bili zelo veseli našega klica.
Mnogim se že nekaj mesecev ni ponudila nobena priložnost.
Ste pripravljeni na neurje?
Prevedriti ekonomsko krizo seveda ni lahka naloga.
In vi, ste pripravljeni na neurje?
Če se odločate med dvema službama, ali ste prepričani, da ste preučili vse možnosti?
Ali ste realni, ko postavljate svoje finančne zahteve?
Ali pričakujete, da boste v novi službi zaslužili več kot ste v prejšnji?
Ali ste pripravljeni sprejeti nižji položaj ali se preseliti v drug kraj?
In če imate službo, kaj ste storili za to, da se ne znajdete na seznamu odpuščenih?
Koliko koristi prinašate svojemu oddelku ali agenciji v celoti?
Še dan prej ni bilo jasno, ali bo do virtualnega papeževega obiska sploh prišlo.
Zapletlo se je namreč na carini, saj organizatorji niso imeli vseh potrebnih dokumentov za začasni uvoz televizijske opreme.
Po celodnevnih dogovarjanjih, v katera sta se vključili tudi italijansko veleposlaništvo in rusko zunanje ministrstvo, jim je v katedralo le uspelo prepeljati televizijsko opremo in tri ogromne zaslone, prek katerih so navzoči v cerkvi spremljali dogajanje v sedmih evropskih mestih.
In seveda nastop svojega poglavarja, ki so ga spremljale salve aplavzov in množično skandiranje - takšnega je bil pred leti človek navajen zgolj s kakih rok koncertov ali športnih prireditev.
V ruski prestolnici so iz zakristije privlekli plakat, na katerem je pisalo: »Čakamo te, da prideš v Moskvo«, med navzočimi verniki pa so po videzu izstopali predvsem trije predstavniki uniatske cerkve - pravoslavne ločine, ki je v 17. stoletju priznala poveljstvo Vatikana, ta pa ji je v zameno dovolil kršenje celibata.
Veliko se lahko naučimo od ptic
Rimski senat je izglasoval strožji zakon o priseljencih, ki sta ga podpisala Gianfranco Fini in Umberto Bossi
Zakon, ki sta ga kot avtorja podpisala podpredsednik vlade Gianfranco Fini in minister za reforme Umberto Bossi, je bil v senatu izglasovan z izdatno večino: 153 glasovi za in 96 proti ; prej so senatorji kar 779-krat glasovali o členih in amandmajih in se med seboj obkladali z vsem, razen s prijaznimi besedami.
Tudi v poslanski zbornici ne bo težav pri glasovanju, zanimivo pa je, da je vladna večina, sodeč po dosedanjih izjavah, celo pripravljena na usklajevanje in spremembe katerega izmed zakonskih členov.
