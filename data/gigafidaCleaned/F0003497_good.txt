Sestavnih delov nukleonov se je oprijelo ime #kvarki#.
Za opis vseh znanih jeder v naravi sta dovolj dve vrsti kvarkov: #u# in #d#.
Kvark #u# nosi pozitiven naboj, ki je enak + 2/3 #e#0, kjer #e#0 = 1,6 x 10-19 As (As = Amper-sekunda) pomeni osnovni naboj, ki je po absolutni vrednosti enak naboju elektrona ali protona, kvark #d# pa negativni naboj - 1/3 #e#0.
S kombinacijama treh kvarkov se da sestaviti oba nukleona.
Kombinacija #uud# tvori proton z nabojem #+ e#0 in kombinacija #udd# nevtron z nabojem 0.
Doslej smo se omejili le na opis osnovnih gradnikov snovi, ne da bi se ozirali na sile med njimi.
Od sil je odvisno, kako se osnovni gradniki med seboj povezujejo v sestavljene delce, kako posamezni delci razpadejo in kaj se zgodi, ko dva delca trčita.
Pri tem medsebojnem sodelovanju ali #interakciji#, kakor temu pravimo, so kvarki in leptoni izpostavljeni naslednjim štirim silam: gravitacijski, elektromagnetni, šibki in močni.
Če bi ju skušali ločiti, bi morali vlagati čedalje več energije, dokler njena vrednost ne bi tako narasla, da bi bila dovolj velika za nastanek novega para kvark-antikvark.
Tako bi namesto ločenega kvarka in ločenega antikvarka dobili dva mezona.
Zdi se torej, da kvarkov sploh ne moremo opazovati posamezno.
