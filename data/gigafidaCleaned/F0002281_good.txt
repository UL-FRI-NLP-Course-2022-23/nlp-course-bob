Danes se na igriščih domžalskega teniškega centra Ten Ten začenja enajsti Renault Slovenian open (nagradni sklad 100.000 $ + H).
Glavna atrakcija turnirja bo nastop dvakratnega pariškega zmagovalca Sergija Bruguere, ki nastopa s povabilom organizatorjev.
Druga tri so dobili slovenski igralci - Marko Tkalec, Andrej Kračman in Luka Bernard.
Prvi nosilec turnirja je Čeh Jiri Vanek, 92. igralec lestvice ATP.
Lesce - Pred 1500 gledalci je organizator Konjeniški klub Triglav Bled pripravil zanimive kasaške dirke, med katerimi je bilo največ pripomb na šesto.
Po sodniški odločitvi ni prišlo do pomika za mesto nazaj, ampak le do denarnih kazni za voznike in do prepovedi vožnje.
Javelin Elco je zmagal proti vsem pričakovanjem z najboljšim časom dneva 1:19,8.
Najbolj izenačena je bila druga dirka, v kateri je zmagala Afrodita z voznikom Oražmom, Abarta pa je dobila dirko pod sedlom.
V šesti dirki je prišlo do pritožbe zaradi nekorektne vožnje zmagovalca, vendar so sodniki našli salomonsko rešitev; Javelin Elco s Crnkovičem je obdržal zmago, prislužil pa si je dva dneva prepovedi vožnje.
Gerd November je bil v svojem drugem letošnjem nastopu drugi, tretje mesto pa si je s taktično zrelo vožnjo priboril Lamex B.
