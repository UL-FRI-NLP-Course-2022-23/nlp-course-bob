Polet sonde mimo Venere bo verjetno končal prepire med znanstveniki o tem, ali se tudi na Veneri bliska.
Predviden je bil tudi preizkus radarskega odboja od površja Venere, saj bo sonda s svojim radarjem preslikavala Saturnove lune.
Cassini bo predvidoma štiri leta raziskoval Saturn, njegove kolobarje in lune, pristajalni odsek Huygens pa bo pristal na Saturnovi luni Titan.
Genetska tehnologija je povsem nepotrebna
Drug primer so preplah vzbujajoče posledice uporabe triptofana (vir: Trends in Biotechnology, vol. 12, str. 346-352, 1994), ki je zahteval tudi smrtne žrtve.
Triptofan je prehrambeni dodatek.
V ZDA se je leta 1989 pojavila epidemija nove in skrivnostne bolezni, imenovane eosinophilia-myalgia sindrom.
Za to bolezen je bila značilna huda bolečina v mišicah, ki je pogosto povzročila invalidnost.
Ugotovili so, da jo povzroča uživanje genetsko spremenjenega triptofana, ki ga je proizvajala družba Showa Denko K. K. z Japonskega.
Ta družba je uporabila proces genetskega inženiringa, da bi pospešila proizvodnjo, ni pa se zavedala toksičnih stranskih učinkov.
Rezultat je 37 mrtvih in najmanj 1500 trajno invalidnih.
Dr. Fagan zagovarja stališče, da je uporaba genetske tehnologije povsem nepotrebna.
Namesto tega v kmetijstvu predlaga uporabo že sedaj dostopnih varnejših in trajnostnih metod naravnega pridelovanja hrane, ki lahko prehranijo človeštvo in ne uničujejo okolja, na področju zdravstva pa uporabo Maharišijeve ajurvede (MAV), kamor je tudi usmeril svoje raziskave.
Skupina pod vodstvom Williama F. Lauranca je v deževnem gozdu raziskala skoraj 70 golosekov in posebno pozornost namenila njihovemu vplivu na bližnje rastlinstvo.
Dokazali so, da sečnja in požiganje gozda trajno spreminja prehranjevalni krog in druge biološke procese dreves.
Pri tem ne gre le za prestrezanje poročil, pomembnejše so oblike presojanja in analize podatkov.
Po začetnem delu, ki ga opravijo sateliti, pridejo podatki do računalniškega sistema, ki v najkrajšem času prebere in izloči najpomembnejše.
Navadno uporabi za to ključno besedo.
Kjerkoli na zemlji lahko kdo v računalniški sistem vpiše besedo "droga" in si s tem takoj zabeleži vse pogovore, v katerih je bila omenjena ta beseda, potem pa jih razvrsti po pomenu.
To pa še ni vse, je zapisal novinar Jean Guisnel v svoji knjigi Vojna v svetu računalnikov, v kateri je omenil tudi sistem Echelon.
Računalniki lahko obdelajo tudi tisto, čemur pravimo že obdelana informacija.
Pravzaprav ni niti nujno, da je kdo omenil besedo droga.
Računalnik lahko iz konteksta razbere, ali gre pri kakšnem pogovoru za mamila ali ne.
LJUBLJANA, 4. - Se vam politika upira in se vam nobena od političnih strank ne zdi kaj prida?
V tem primeru je nekoliko verjetneje, da tudi nad Evropsko unijo niste najbolj navdušeni.
Ne zato, ker tudi tamkajšnji politiki ne bi bili nič boljši, ampak zato, ker je strankarska neopredeljenost ena od značilnosti, ki zelo negativno vplivajo na odnos Slovencev do Evropske unije.
To je ena izmed ugotovitev obsežne raziskave javnega mnenja, ki jo je za potrebe komunikacijskega programa obveščanja javnosti o EU (v praksi bo zaživel ta mesec) opravil Center za raziskave javnega mnenja.
Kot ugotavljajo raziskovalci iz centra, ima prevladujoč pozitiven vpliv zlasti informiranost o EU - dobro informirani anketiranci so Uniji precej bolj naklonjeni kot tisti, ki množičnim medijem namenjajo manj pozornosti.
Tako bi kar 76 odstotkov anketirancev, ki se imajo za dobro obveščene, na referendumu glasovalo "za".
Na pozitiven odnos do EU vpliva tudi tako imenovana evropska identiteta oziroma občutek pripadnosti Evropi, ki pri Slovencih sicer še ni posebno razširjen, a je vendarle navzoč.
Kot dejavnik, ki prispeva k naklonjenosti do Evropske unije, so raziskovalci poudarili tudi izobrazbo anketiranih (bolj izobraženim je bolj pri srcu) ter kot svojevrstno zanimivost celo "upokojenost".
Ugotovili so namreč, da imajo upokojenci še bolj pozitivna stališča do vstopa Slovenije v EU kot pa študenti in dijaki.
Razlog za to pripisujejo boljši informiranosti upokojencev, ki za spremljanje medijev pač najdejo več časa.
To ni veliko za nemške razmere, a omogoča dostojno preživetje, saj Georg Wallner po svojih ocenah dela kar šest tisoč ur na leto.
Če pa bodo politiki v Bruslju in drugih prestolnicah EU uresničili postavke iz Agende 2000, načrta za razvoj EU in ureditev njene blagajne, pa se oče dveh otrok boji, da bo moral na delo kam drugam.
Tudi 59-letni Bruno Kreuzer, ki skupaj z ženo in sinom kmetuje v Ravensburgu, je zaskrbljen.
Če bo Agenda 2000 subvencije za mleko znižala za petnajst odstotkov, kot je zapisano, bo za liter mleka dobil samo še 46 pfenigov, za njegovo pridelavo pa porabi 45 pfenigov.
Doslej je s svojo kmetijo vsako leto zaslužil kakšnih petdeset tisoč mark, Agenda 2000 pa mu grozi z zdesetkanim dobičkom.
S pet tisoč markami na leto pa ni mogoče preživeti, tarna Kreuzer.
Zadnji del dokumenta je posvečen javnim financam Slovenije: pravi, da se so vladni izdatki lani na hitro povečali, ker so se v predvolilnem obdobju konec leta 1996 povečale plače v javnem sektorju in socialni dodatki.
Opominja nas tudi na veliko zamudo pri sprejetju državnega proračuna za leto 1997, ki ga je parlament odobril šele decembra lani.
Poročilo navaja oceno, da naj bi splošni vladni primanjkljaj znašal 1,1 odstotka BDP, vendar opozarja, da bi ob uporabi doslednejših računovodskih metod primanjkljaj pravzaprav znašal kar 1,5 odstotka BDP, kar je bistveno poslabšanje glede na leto 1996, ko je bil primanjkljaj komaj 0,3-odstoten.
Reklamam za cigarete bije poslednja ura
Na pilulo RU 486 jo je opozoril njen ginekolog.
Podrobno ji je pojasnil ta način odprave plodu in jo takoj prepričal, da je dober.
V primerjavi z Nadio Celine gleda na splav povsem brez čustev.
"Sem ločena in imam dva otroka.
Tretji otrok kratko malo ne pride v poštev," pravi 36-letna tajnica neke šole za modno oblikovanje.
Poleg tega je njeno delo zelo zanimivo in ne bi rada poklicno zaostala.
LJUBLJANA, 4. - Kazalo je, da bodo trije praznični trgovalni dnevi lepa nakupna priložnost: ko mnogi borzni igralci odidejo na dopust, postanejo tisti, ki morajo po vsej sili prodati, običajno še dodatno darežljivi.
Teden se je začel z razprodajo, na katero je verjetno vplivalo ponedeljkovo dogajanje v ZDA.
Tam se je borza najprej v velikostnem redu nekaj odstotkov prestrašila izjave guvernerja centralne banke, da bi morda le dvignili obrestne mere, potem pa se, kot že dostikrat doslej, hitro potolažila ob dodatku, da tega morda ne bi naredili ravno jutri.
Druga posebnost pa je ta, da imajo na vidu prizadeti ljudje mnogo več težav pri spoznavanju novih programov, ki se danes izredno hitro razvijajo.
Nekdo, ki ima temeljito strokovno znanje s področja računalništva in pozna specifične težave slepih in slabovidnih ljudi, bi se moral ves čas ukvarjati z novimi programi in seznanjati uporabnike z novostmi.
Za takšno seznanjanje pa bi morali pripraviti vsakoletne obnovitvene tečaje za vse uporabnike, kjer bi si poleg seznanjanja z novostmi lahko tudi med seboj pomagali z izmenjavo izkušenj.
Vrečka soli veliko pomeni
RAVNE, 4. - Bergle, invalidski voziček in premnogi nevidni stop znaki, ki jih oholost zdravih postavlja na pot drugačnim, so zunanja znamenja Tatjane Strmčnik že od nekdaj.
Pred nedavnim pa jo je v do kraja napolnjeni Kuharjevi čitalnici koroške osrednje knjižnice dr. Franca Sušnika na Ravnah občinstvu predstavil kot pesnico Marjan Pungartnik, avtor spremne besede Tatjanine pesniške zbirke Živimo v hiši jezika.
"Vsi so vozili tako, kot bi včeraj opravili vozniški izpit in kot da za vsakim ovinkom preži policaj z radarjem," je glavno sporočilo prvih komentarjev po treh dneh veljavnosti novega zakona o cestnem prometu.
Ta je minil v znamenju luči: tistih sprednjih in zavornih.
Prižgane luči tudi podnevi so ena izmed zahtev novega prometnega zakona, zavorne luči pa so pomenile nekaj zelo novega.
Prednost imajo mladi
Namesto v Beli knjigi predlaganega drugega naložbenega stebra pokojninskega sistema z izločanjem dela sedanjega prispevka za pokojninsko in invalidsko zavarovanje na osebne varčevalne račune avtorja Sive knjige ponujata postopno (v naslednjih 20 letih) povečevanje pokojninskega rezervnega sklada kot oblike državnega akumuliranja oziroma varčevanja v korist te rezerve, ki naj bi bila ločena od pokojninskega sklada za sprotne potrebe zavarovanja.
Avtorja Sive knjige menita, naj bi v tej smeri že v prihodnjem letu pokojninskemu zavodu zagotovili rezervna sredstva v zakonsko določeni višini, deloma z gospodarjenjem s premoženjem kapitalskega sklada, z racionalizacijami znotraj pokojninskega sistema, pa tudi iz državnega proračuna.
Ta rezervni sklad kot obliko državnega varčevanja za pokojnine prihodnjih generacij - na enem računu - naj bi postopoma povečevali, tako da bi znašal 10 odstotkov letnega bruto domačega proizvoda, kar ustreza petkratniku letnih odhodkov pokojninskega zavoda (2000 milijard SIT).
Upravljanje s privarčevanimi sredstvi na enem računu je po mnenju obeh avtorjev dosti cenejše od upravljanja z razdrobljenim premoženjem na mnogih osebnih računih in tudi za prihodnje zavarovance manj tvegano, smoter varčevanja in akumulacije kapitala pa bi bil na ta način prav tako dosežen.
V DeSUS-u se torej opredeljujejo za obvezni dokladni pokojninski sistem, ki bi dosledneje temeljil na zavarovalniškem principu in na načelu solidarnosti, namesto drugega naložbenega stebra pa se zavzemajo za postopno zbiranje močne rezerve pokojninskega sklada.
Ob tem je zanimivo, da celo najbolj kritični in pronicljivi poslanci enega bistvenih razlogov za tako majhno zaupanje ljudi v parlament vidijo v tem, da parlament deluje javno!
Tako pride vsaka neumnost, ki jo zinejo ali storijo poslanci, takoj na dan, pravijo, medtem ko so seje vlade zaprte in z njih javnosti sporočijo, kar se jim zdi pametno sporočiti.
Prepričani so, da je to glavni razlog za to, da je vlada pri ljudeh za nekaj odstotkov bolj priljubljena kot oni.
Ta ugotovitev, ki na ravni osebnega pogleda posameznega poslanca gotovo drži - čeprav si nekateri želijo še več publicitete, celo neposredne televizijske prenose iz parlamenta - do zdaj ni imela resnih posledic.
Kot kaže, ne za dolgo, kajti v predlogu novega poslovnika državnega zbora beremo 104. člen: "Delovna telesa (parlamentarne komisije in odbori, op. p.) delajo na sejah brez navzočnosti javnosti.
O seji delovnega telesa se izda uradno obvestilo za javnost.
Besedilo uradnega obvestila za javnost določi delovno telo..."
Predlagatelji "zaprtosti" se sklicujejo na "prevladujočo ureditev parlamentov držav z daljšo demokratično tradicijo" in trdijo, da je "nenavzočnost javnosti možnost za večjo učinkovitost dela delovnih teles državnega zbora".
Med najbolj znanimi zgodbami o financiranju športnih klubov s strani velikih državnih podjetij z rdečimi številkami je tista o Železničarskem nogometnem društvu Ljubljana v Šiški.
Glavni sponzor so (bile) Slovenske železnice (SŽ), ki so v celoti denarno pokrivale delovanje kluba, po neuradnih podatkih pa je bila letna finančna injekcija SŽ kar 1,5 milijona nemških mark.
Klubski proračun je bil za slovenske razmere neverjetno visok, ljubljanski dres so nosili številni znani in bogato plačani igralci (na primer Primož Gliha), šišenski klub pa je veljal za takrat najbogatejšega v Sloveniji.
Toda zgodba o uspehu je bila kratkotrajna.
Pred nekaj sezonami je klub osvojil prvo mesto v drugi ligi in bi se moral neposredno uvrstiti v prvoligaško druščino.
Nogometna zveza Slovenije (NZS) je od klubskega vodstva zahtevala denarno jamstvo (zagotovilo) v višini 5 milijonov slovenskih tolarjev, da bo klub lahko kljub velikemu "minusu" še naprej deloval in tekmoval.
Na žalost ali na srečo se ni našel nihče, ki bi bil pripravljen vložiti sredstva v klub, ki je imel takrat okoli 250.000 nemških mark knjigovodskega "minusa."
Okoli kluba so se leta in leta vrteli nekateri ljudje sumljivega slovesa, vsa zadeva pa se je končala s kazenskimi ovadbami proti nekaterim izmed njih...
Novo pri nas: Od prvega maja letos izdelujemo fotografije, možnost plačila tudi v točkah!
Naš drugi epizodni junak kvalifikacij je bil Ljubljančan Gregor Krušič, ki je v prvem krogu odpravil Avstrijca Gilberta Schallerja, še predlani 17. tenisača na svetu.
Resda Schaller ta hip ni v najboljši formi (trenutno je okrog 200. mesta), vendar pa je še vedno igralec, ki bi za žogo tekel tudi v koprive in ki so mu zaradi trdoživosti in vztrajnosti kolegi nadeli ljubkovalni vzdevek "pittbull".
Pomen Krušičeve zmage povečuje še dejstvo, da tudi Gregor po nedavnih nesoglasjih in končanem sodelovanju z nekaj trenerji (tudi Italijanom Castellanijem) in očetom-menedžerjem ni ravno najbolje pripravljen.
To je prišlo do izraza v napeti, izenačeni in naporni tekmi v drugem krogu, ko mu je enostavno zmanjkalo moči in zbranosti.
MURSKA SOBOTA, 4. - Na mednarodni pozivni dirki v avtokrosu za avtomobile prve in druge divizije na naravnem stadionu v Puconcih je tekmovalo 21 tekmovalcev iz Avstrije, Hrvaške in Slovenije.
Po kvalifikacijah so najboljši nastopili v finalu, kjer je med avtomobili na štirikolesni pogon zmagal Mariborčan Stanko Kranjc, z vozilom na dvokolesni pogon je bil prvi Avstrijec Horst Honoschein, super finale pa je pripadlo Dušanu Benediku iz Ljubljane.
PIVKA, 4. - Na četrtem tradicionalnem mednarodnem kegljaškem turnirju "Pivka '98" je nastopilo 268 tekmovalcev in tekmovalk iz Slovenije in Hrvaške.
Najuspešnejši je bil ljubljanski prvoligaš Norik Prosol, ki je pobral obe prvi mesti.
Pri kegljačih je zmagal Mojmir Bortek z novim rekordom kegljišča (991 kegljev), v ženski konkurenci pa je bila najboljša Zvezdana Dolenec (438).
DUNAJ, 4. - Pred sinočnjimi zadnjimi tekmami kvalifikacij za evropsko prvenstvo rokometašic so si nastop na Nizozemskem (od 11. do 20. decembra v Amsterdamu in Hartogenboschu) zagotovile reprezentance Avstrije, Madžarske, Nemčije, Norveške, Španije, Poljske in Romunije.
Veliko manj razburljivo je minil nastop slovenskih tekmovalcev.
Vsega 10 posadk se je podalo na več kot 300 kilometrov dolgo pot, na cilj jih je privozilo le šest.
Na koncu je kazalo, kot da so imeli vozniki Petrol racinga svoje klubsko prvenstvo, kajti uvrstili so se vsi štirje, in sicer na prvih pet mest.
Mednje se je uspel zriniti le Sandi Boh, za njimi pa se je uvrstil še novinec v rallyju Jerman.
Za nekatere slovenske tekmovalce so se težave začele že na prvi HP, za Boruta Smrdelja celo pred njo.
V njegovo lado samaro so pred prvo HP menda nalili napačno gorivo in avto je odpovedal poslušnost.
Tudi Darku Peljhanu se ni godilo dosti bolje, kajti iz motorja njegovega golfa se je že na prvi HP začelo močno kaditi.
Darko je sicer počasi - z več kot minuto zaostanka - privozil do cilja, kjer pa je ugotovil, da je odpovedal motor.
Eden izmed batov se je namreč stopil in takšna okvara seveda pomeni odstop.
To je bilo v olajšanje Andreju Jerebu, ki je naredil napako na prvi HP, zaradi katere je ugasnil motor njegovega seata ibize, ki ga Andrej potem ni mogel ponovno zagnati.
Redarji so Jereba že hoteli poslati s proge, ko so priskočili na pomoč gledalci in motor je vžgal.
Andrej se je odpeljal do cilja HP in nato brez težav tudi do konca rallyja.
Vseskozi je bil zelo hiter, nekajkrat tudi hitrejši kot zmagovalec slovenskega dela rallyja Tomaž Jemc.
Maja "prilezla" do polfinala
Ingmar Bloudek - 5: "Da se ne boš prehladil," so mu kričali nezadovoljni gledalci s tribune.
Žogo je panično nabijal v out, Primorce nešportno udarjal po nogah, a to je veliko premalo za višjo oceno.
Trener Perica znori, ko ga vidi, da tudi v dežju nosi sončna očala.
Tokrat je bila njegova igra ena sama tema.
Žogo je nabijal le v zrak.
Morda mu je v glavo udarila slava, ko je izvedel, da se je zanj začel zanimati Ivica Osim, ki je s Sturmom že postal avstrijski prvak.
Miha Šporar -: Že po četrt ure mu je počila mišica in postavnega Miha so odnesli v slačilnico.
Florjan Debenjak - 6: Po sili razmer je spet igral na desnem boku, se že v 28. minuti prijel za mišico, zahteval menjavo in bil med odmorom uslišan.
Walter Jeklin - 5,5: Prvi maj je bil po Evropi tudi dimnikarski praznik in morda je bila zato skoraj vsaka Walterjeva akcija takoj "sajasta".
Goran Jagodnik - 5,5: Na Primorskem so na prvomajski mlaj obesili pomaranče, limone in pisane trakove.
Ilirskobistriški košarkar je očitno videl le limone in igral - prekislo.
Na letalu, ki me je pred dnevi peljalo proti domovini, sem razmišljal o desetih mesecih v ZDA, ki so minili izredno hitro.
Prvič sem v Ameriko odhajal z drugačno predstavo o svoji košarki, kot jo imam sedaj.
Za mene najpoštenejši način, kako priti do minutaže na tekmah, je sistem: dokaži, da si boljši na treningu.
Takega načina razmišljanja sem bil vajen iz Evrope.
A v ZDA, kjer je košarka ogromna "mašinerija", v katero vlagajo milijarde dolarjev, ne gre tako zlahka.
Ob frustracijah na začetku moje sezone v Philadelphiji kmalu posije sonce.
Ob pravkar najeti in opremljeni hiši in ravno ob obisku prijateljev iz Slovenije ob pozni uri pozvoni telefon.
Kliče moj agent in reče: "Ali sediš?"
Potem udari kot iz topa: "Jutri dopoldne imaš letalo za Phoenix.
Odslej boš član Sunsov."
Kljub mojemu prejšnjemu večkratnemu prigovarjanju, naj me rešijo iz položaja, v katerem sem gledal tekme lige NBA le v "civilki", je bil to šok, ker nisem navajen, da se tako pomembne stvari dogajajo čez noč.
Že zelo zgodaj sem ugotovil, da je bila to zame poteza sezone in o tem bom pisal prihodnji teden.
LJUBLJANA, 4. - Kaj pomeni v nogometu kakovost, smo videli v Dnevnikovem nogometnem derbiju.
Nogometaši Olimpije so se sicer borili, a za Bežigradom nimajo igralskega kadra, ki bi lahko igral nogomet s tako kakovostno zasedbo, kot je Gorica.
Gostje so zmagali zasluženo, čeprav igra ni bila ravno blesteča, zato pa so bili toliko lepši vsi trije goli.
Olimpija se je s tem dokončno poslovila od boja za Evropo, medtem ko je Goričanom ob takšnem nadaljevanju dosegljiv celo naslov prvaka.
Trener Gorice Srečko Katanec (desno) stavi na napadalno igro.
Ko v Ljubljani ni šlo, je v igro poslal še tretjega napadalca Roberta Marušiča (levo).
MURSKA SOBOTA, 4. - V Murski Soboti so zadnjo zmago Mure videli 22. marca proti Rudarju, zato je bila zmaga, pa čeprav samo proti Korotanu dobrodošla, da se bodo gledalci znova vračali v špotni park Fazanerije.
Tekma bo odšla hitro v pozabo, pomembne so le tri točke za Muro in dva zadetka, vse ostalo pa je bilo sila povprečno.
Na dosedanjih štirih preizkušnjah za slovenski Tour so zmagali Boris Premužič (leta 1993), Nemec Tobias Steinhauser (1994), Valter Bonča (1995) in Italijan Lorenzo di Silvestro (1996), medtem ko lani dirke zaradi znanih zapletov sploh ni bilo.
Di Silvestra in Steinhauserja na letošnji dirki seveda ne bo, Bonča in Premužič pa bosta vozila v dresu "novopečenega" kluba z rekordno dolgim imenom Perutnina Ptuj Radenska Rog.
Ob tem velja omeniti, da je Premužič tudi najuspešnejši kolesar v dosedanji zgodovini dirke "Po Sloveniji", saj je bil po zmagi na premierni preizkušnji leta 1993 nato dvakrat zapored drugi v skupnem seštevku, predlani (trojno zmago so dosegli Italijani Di Silvestro, Giraldi in Di Renzo) pa je bil četrti.
In če statistika kaj velja (na prvi in tretji dirki je zmagal Slovenec, na drugi in četrti pa tujec), bi moral v nedeljo, 10. maja, na zmagovalnih stopničkah v Novem mestu na vrhu stati eden izmed slovenskih kolesarjev.
Če le ne bo znanega slovenskega "kolesarskega vrtičkarstva" in medklubske "favšije", ki sta nam odnesla že marsikatero zmago...
Po 29 zaporednih startih iz prve vrste je Michael Doohan tokrat začel bolj iz ozadja
V kraljevskem razredu do 500 "kubikov" je Alex Criville z zmago razveselil številne rojake ob progi.
Španci so sicer potihem več pričakovali od Carlosa Checa, ki je bil najhitrejši na obeh uradnih treningih.
Toda Checa je slabo izkoristil svoj "pole position", tako da se je na čelu kolone po prvem krogu nepričakovano znašel Brazilec Alex Barros.
Toda že kmalu je postalo jasno, da so v igri za končno zmago samo trije motociklisti: Criville, Doohan in Biaggi.
V takšnem vrstnem redu so tudi prečkali ciljno črto in špansko slavje na tribunah in v boksih se je lahko začelo.
Zmagovalci, 1. dirka (3 do 12-letni kasači z zaslužkom do 50.000 tolarjev): Apricot (Šonaja, Ljutomer) 1:22,1; 2. dirka (3 do 4-letni kasači z zaslužkom do 130.000 tolarjev): Arnia MS (Jan, Bled) 1:20,8; 3. dirka (3 do 12-letni kasači z zaslužkom do 220.000 tolarjev): Indos MS (Slavič, Ključarovci) 1:21,5; 4. dirkas (3 do 12-letni kasači z zaslužkom do 350.000 tolarjev): Dali (Sagaj, Ljutomer) 1:21,3; 5. dirka (3 do 12-letni kasači z zaslužkom do 550.000 tolarjev): Bukefalos (Maletič, Šentjernej) 1:17,4; 6. dirka (3 do 12-letni kasači z zaslužkom do 800.000 tolarjev): Ahaja (Sagaj, Ljutomer) 1:19,2; 7. dirka (3 do 12-letni kasači z zaslužkom do 1,2 milijona tolarjev): Demos MS (Slavič, Ključarovci) 1:17,1; 8. dirka (3 do 12-letni kasači in tuji kasači): Active Leber (Žan, Stožice) 1:16,4.
PLZEN, 4. - Na 29. veliki nagradi osvoboditve v streljanju z malokalibrskim in zračnim orožjem je v Plznu nastopila tudi izbrana slovenska moška vrsta.
V streljanju z MK puško 60 leže je Izidor Hreščak s 592 krogi izpolnil normo za nastop na svetovnem pokalu, z zračno puško pa je bil najboljši Oto Strakušek, ki je s 590 krogi osvojil deseto mesto.
Sicer pa so se na kongresu Mednarodne namiznoteniške zveze ETTU odločili, da bo evropsko prvenstvo leta 2002 v Zagrebu na Hrvaškem, čez dve leti pa se bodo najboljši namiznotenisači stare celine srečali v Bremnu v Nemčiji.
V uvodnih tekmah so po pričakovanjih zmagale favorizirane reprezentance.
Američani so v skupini C pred 10.500 gledalci odpravili gostitelje, Švedska pa je bila boljša od Francije.
V skupini D je Kazahstan dolgo časa vodil z 1:0, a so se na koncu veselili Rusi.
Finci so brez težav ugnali Latvijo.
V skupini A so Japonci visoko izgubili s Čehi, Nemci pa so ponovili olimpijski neuspeh proti Belorusiji.
Za češkega hokejista Milana Hejduka se je prvenstvo že končalo, še preden se je sploh dobro začelo.
Na tekmi mu je v obraz priletel plošček, tako da so ga morali z zlomljeno spodnjo čeljustjo prepeljati v bolnišnico, kjer so ga operirali.
Najtesneje je bilo v skupini B, kjer sta Slovaška in Kanada proti Italiji in Avstriji le osvojili prvi točki.
V popoldanskih obračunih v drugem krogu sta se v skupini B Slovaška in Kanada razšli z neodločenim izidom, Čehi pa so se morali za uspeh proti Belorusom zelo potruditi.
Sobotne dopoldanske preizkušnje za mlajše selekcije (dečki, mlajši in starejši mladinci) so bile "predigra" za glavno dirko v kategorijah elite (člani) in do 23 let.
Prireditelji so prvotno načrtovano progo skrajšali za en krog (za 14,3 km), tako da je moralo 156 kolesarjev iz 17 držav prevoziti dobrih 157 kilometrov.
Do prvega večjega pobega je prišlo že v drugem krogu, ko je deveterica (Sviben, Filip, Eržen, Miholjević, Ravbar, Kelner, Križnar, McKenzie in Buxhofer), v kateri so bili kar štirje kolesarji Krke, "pritisnila na plin" in si privozila skoraj tri minute prednosti.
V naslednjem krogu se je v lov za njimi pognalo deset kolesarjev, ki so ubežnike ujeli na polovici dirke.
CMUREK, 4. - Medtem ko bo trojica slovenskih speedwayistov Ferjan, Šantej in Lekše v četrtfinfinalu celinskega pokala vozila v soboto na domačih tleh v Krškem, je Tomaž Šušteršič nastop že opravil v Cmureku.
Avstrijsko dirkališče zanj ni bilo srečno, kajti svoj prvi nastop na svetovnem prvenstvu je 22-letni Ljubljančan končal z dvema padcema, upanje na eno od osmih mest, ki je vodilo v polfinale, pa mu je pokvaril Ukrajinec Ljatosinski.
MAROSTICA, 4. - Triatlonka Mateja Šimic je v Italiji odlično začela novo tekmovalno sezono.
Med 470 tekmicami je bila zanesljivo najboljša in si pred drugouvrščeno Ianesijevo prigarala slabo minuto in pol prednosti.
Med moškimi sta bila od Slovencev najvišje Matjaž Kovač na 19. in Samo Jenič na 24. mestu.
Primož Šoln se ne meni za igralce s po 200 ratinškimi točkami več in igra ostro na zmago
V močni in izenačeni gimnastični predstavi so se v ospredje prebile predvsem telovadke držav nekdanjega vzhodnega bloka, poleg njih pa so se za visoka mesta borile tudi Francozinje in Italijanke.
Edina Rusinja v finalu, Svetlana Korkina, je tudi osvojila zlato kolajno.
Srebro in bron sta prejeli romunski telovadki, tik pod vrhom pa sta ostali Ukrajinka Viktoria Karpenko in Italijanka Martina Bremini.
Med mladinci je Rok Šolar zasedel 12. mesto, potem ko je zaradi napake prireditelja startal iz zadnje vrste.
Na dirki deklet je zmagala Švicarka Chantal Daucourt pred Američanko Alison Dunlap in Norvežanko Gunn Rito Dahle.
Vevčani so se prebudili šele, ko se je zatresla njihova mreža
Že v 10. minuti je imel Filipović izjemno priložnost, a je njegov strel vratar Kuzma srečno odbil z nogo.
V 23. in 24. minuti so si gostitelji priigrali še dve stoodstotni priložnosti, ki jih Kmetec in Balajić nista znala vnovčiti.
V nadaljevanju, ko je trener Mariborčanov Prašnikar zamenjal popolnoma nerazpoloženega Drobneta, je Teatanicovi ladji krenilo bolje.
V 55. minuti so gostje napravili prekršek nad Židanom okoli 30 metrov od svojih vrat.
Prosti strel je izvajal Kek in z močnim strelom zatresel prekmursko mrežo.
Po prvem zadetku se je le-ta ponovno vpisal med strelce, ko je sodnik nova dosodil prosti strel, tokrat okoli 25 metrov od beltinških vrat.
Tratnjek je grobo zrušil Filpovića, prejel rumeni karton, Djuranović pa je kratko podal Keku, ki je zopet premagal Kuzma.
V 88. minuti so Štajerci dolgo "pletli" nevarno mrežo pred vrati gostov, Breznik pa je dve minuti po tem, ko je vstopil v igro, izkoristil ponujeno priložnost.
Ko so na tribunah že slavili zanesljivo zmago Mariborčanov, si je domača obramba dovolila spodrsljaj, ki ga je izkoristil Kečan in dosegel častni gol za goste.
Pomlajena slovenska reprezentanca je v šestem nastopu kvalifikacij za uvrstitev na evropsko prvenstvo doživela še šesti poraz.
Blizu uspeha so bile naše do zadnje četrtine tekme, ko so Jugoslovanke ušle na "plus štiri".
Izid je za obe vrsti nepomemben, saj je bilo že po sobotni zmagi Avstrije nad Rusijo jasno, da Jugoslovanke nimajo možnosti za uvrstitev na evropsko prvenstvo, Slovenke pa so to možnost zapravile že prej.
Najboljši igralec in s 23 goli tudi najboljši strelec turnirja je bil Adrian Cretu, še drugi Romun s spiska Triglavovih želja.
Med vratarji je trenerje najbolj očaral Slovak Štefan Gergely.
Naslednja naloga slovenskih vaterpolistov so kvalifikacije za evropsko prvenstvo skupine B, ki bodo od 13. do 17. maja letos v Kranju.
Takrat se bo naši izbrani vrsti pridružil še Josip Vezjak, ki bo skupaj s kapetanom Krištofom Štromajerjem udarna moč naše reprezentance.
Slovenski vaterpolisti so na mednarodnem turnirju v Kranju imeli zadnjo resnejšo preizkušnjo pred kvalifikacijami za nastop na evropskem prvenstvu skupine B. Kvalifikacijski turnir bo v Kranju, po tem, kar smo videli minuli konec vikenda pa smo lahko optimisti.
Matej Nastran (na sliki desno) je takole dosegel enega od svojih dveh golov na tekmi s Poljaki.
tako ne morem več živeti.
Dobil sem tvoj ček.
Šele zdaj sem spoznal, kaj vse lahko naredi denar.
Ženske v Johannesburgu so nepopisno lepe.
Lahko bi napisal knjigo o njih.
Če bom našel kaj časa med zmenki, bom nadaljeval poizvedovanje.
Zapustila sta hčer.
Ona ve vse o njunih sumljivih poslih, toda trdi, da nista bila zmožna takega dejanja.
Povabila me je na večerjo.
Preživel sem zares prijetno noč.
Obljubil sem ji, da bodo kmalu govorili o njej v Hollywoodu.
Upam, da ne boš imel slabega mnenja o meni, ker sem se ji predstavil kot osebni prijatelj Jamesa Stewarta.
Dognal sem nekaj zanimivega.
Shirleyjin fant, tako je ime hčerki, dela v turistični agenciji.
Spominja se stranke po imenu Weiss, ki je najela barko za ribolov, in točno ustreza opisu nepoznanega Rosemaryjinega spremljevalca.
Ali ti ime Weiss kaj pove?
Ta priimek se glasi v angleščini White.
Richard White, Schultzov sekretar, pa je izginil z 200.000 gospodarjevimi dolarji.
Takoj za njim je želela potovati tudi Rosemary.
sporočam ti, kar mislim, da se je zgodilo: Rosemary in White sta ljubimca.
Ker sta vedela, da Hiram ne bo nikoli pristal na ločitev, sta inscenirala prepričljivo smrt.
Smithova sta jima bila potrebna zato, da so našli trupla.
Toda nista računala na Shirley in njenega fanta.
Prisilila sta pilota, da je pristal blizu Luane, kjer sta se nameravala vkrcati na barko.
Smithova sta potem nadaljevala pot in skupaj s pilotom in njegovim pomočnikom našla smrt v eksploziji letala.
Predsednik Evropskga denarnega inštituta Wim Duisenberg (levo) bo prvi predsednik nove Evropske centralne banke.
Po štirih letih bo vodenje banke prepustil guvernerju francoske banke Jeanu Claudeu Trichetu (desno).
Novi evropski bankir je prepričan, da bo zahtevno nalogo opravil nadvse uspešno.
Za svoj temeljni cilj si je vedno zastavljal stabilnost cen po zgledu nemške Bundesbanke, zato so njegovo kandidaturo najbolj zagreto podpirali prav v Nemčiji.
Ob njegovi izvolitvi je predsednik nemške centalne banke Hans Tietmayer dejal, da se bo evro z njim kot predsednikom evropske osrednje banke uspešno zasidral v varnem pristanišču denarne stabilnosti.
Po letu dni Blairove vlade prav tako ne bi mogli reči, da je Commonwealth kaj močnejši ali Združeni narodi učinkovitejši, kot so bili prej.
V noči s sobote na nedeljo so se po mučnih "kravjih kupčijah" predsedniki vlad in držav vendarle dokopali do rezultata dvomljive vrednosti, za katerega ni rečeno, da ne bo doživel spodbijanja na nemškem ustavnem sodišču.
Na položaj predsednika ECB, eno najpomembnejših nevoljenih funkcij v Evropi, ki se lahko meri s položajem direktorja ameriških zveznih rezerv, so imenovali 62-letnega Wima Duisenberga, nekdanjega predsednika nizozemske centralne banke in zdaj predsednika Evropskega monetarnega inštituta, ki ga bo 1. julija letos nadomestila ECB.
Duisenberga so v skladu z maastrichtsko pogodbo, ki služi kot ustava Evropske unije, imenovali za nedeljiv in neobnovljiv mandat osmih let, vendar je bil Duisenberg na polnočnem sestanku prisiljen "prostovoljno" izjaviti, da po lastni volji prestižnega položaja ne želi izkoristiti do konca mandata, ampak bo "iz zasebnih razlogov" predčasno odstopil.
Argentina se je vrnila k vprašanju pribeglih nacistov in njihovih zaveznikov iz treh razlogov.
Prvi je, da je treba preučiti ta del novejše argentinske zgodovine, da bi lahko razumeli, kako sta se argentinska politika in družba razvijali v drugi polovici dvajsetega stoletja pa vse do danes.
Argentina je v času, ko je po Evropi in drugih delih sveta divjala svetovna vojna, tudi sama, čeprav ni bila v vojni, preživljala hudo obdobje.
Država, v kateri je bila na oblasti veleposestniška in vojaška oligarhija, je preživljala obdobje socialnih napetosti, ki so vrgle na površje človeka z nenavadnim življenjepisom in nenavadnimi političnimi idejami.
To je bil Juan Peron, visoki oficir argentinske vojske, udeleženec vojaškega prevrata leta 1943, zagovornik populističnih in tudi fašističnih idej italijanskega voditelja Mussolinija, ki je sredi štiridesetih let občutil, da oblasti v vznemirjeni Argentini ni mogoče graditi na oligarhičnih temeljih, ki niso zdržali pritiska množic.
Pač pa je treba oblast graditi na populističnih idejah.
Čeprav je bil iz vojaške kaste, je začel ustanavljati takšno populistično gibanje, ki je v svojem programu zajemalo tudi mnoge kolektivistične ideje tedanjega fašizma, vendar brez njegovih rasističnih in zločinskih karakteristik.
Peron je imel stike z nacistično Nemčijo in fašistično Italijo, ko pa je proti koncu leta 1945 prišel na oblast, te svoje prejšnje naklonjenosti ni pozabil.
Ko so nacisti na begu pred zavezniki in sodišči za vojne zločine začeli v večjem številu prihajati v Argentino, jih je sprejel, nastanil, zaposlil in izkoristil za svojo oblast.
