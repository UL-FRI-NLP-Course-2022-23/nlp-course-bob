Pevci si vedno želimo zapeti nekaj solističnega, nekaj svojega, nekaj tistega, kar veš, da ti najbolj leži in najbolj odgovarja.
Moji fantje se s tem kar strinjajo in nimajo nič proti.
Zame je božično-novoletni čas najlepši čas v letu, čeprav morebiti za mnoge tudi malce žalosten.
Takrat nekako delamo načrte, ljudje se poglobimo vase in razmišljamo o sebi, česar nam drugače zelo manjka.
Vedno bolj hodimo eden mimo drugega, v tem obdobju pa se malce ustavimo.
Obujam tudi lepe spomine na mladost.
Ko rečem božič, se spomnim na krušno peč, kako nam je bilo ob njej prijetno, skupaj s staro mamo in starim očetom smo se usedli za mizo…
Zdi se mi, da v tem obdobju ni treba nobenega blišča, zadoščata mirnost in toplina; meni te stvari veliko pomenijo.
