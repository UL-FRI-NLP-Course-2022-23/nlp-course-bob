Jaz sem vam na predlog odgovoril pisno.
Poslovnik velja za vse in velja tudi za poslansko skupino SKD.
Zato o tem ni mogoče odločati.
Želi še kdo v zvezi z razširitvami?
Na glasovanje dajem predlog za sprejem navedenega predloga zakona po skrajšanem postopku.
Navedeni predlog ne bo sprejet, če mu bo nasprotovala najmanj ena tretjina navzočih poslancev.
Ugotovimo sklepčnost!
Ugotavljam, da je predlog dnevnega reda 35. izredne seje Državnega zbora sprejet.
Tretja vsebinska sprememba se nanaša na 4. člen zakona, osnovnega zakona.
Osnovni zakon je trdil, da je potrebno že dospele obveznosti za obe dve družbi v polovici reprogramirati, v eni polovici pa jih rešiti na tri različne alternativne načine: bodisi tako, da jih banke odpišejo, bodisi tako, da jih banke kapitalizirajo ali pa, da jih pobotajo z odkupom premoženja.
V razgovorih, ki jih je uprava TAM-a imela z bankami, so se banke odločale v glavnem za pobotanje z odkupom premoženja, vendar je to pravzaprav najmanj ugodna rešitev za TAM.
Zato predlagamo v 2. členu novega zakona, zakona o spremembah in dopolnitvah, da je možno drugi del - to je tisti del, ki se ne reprogramira z državnimi poroštvi, drugo polovico torej - rešiti tako, da se polovica te druge polovice kapitalizira, drugo polovico te druge polovice pa je možno pobotati z odkupom premoženja, in sicer tistim delom premoženja podjetij, ki so poslovno nepotrebna, torej, ki jih podjetja ne potrebujejo za opravljanje osnovne dejavnosti.
Predlog zakona je obravnaval Odbor za gospodarstvo.
Sprašujem poročevalca, če želi besedo?
Izvolite, gospod Horvat.
Sem za to in smo za to, mi Krščanski demokrati, da se trdo soočimo s to sanacijo in da vidimo, kako in kaj je.
Menim, da je napaka Vlade povsem na dlani.
Zakaj niso, ko so dobili sanacijski program, nekateri poslanci smo tudi zahtevali, da ga naj nam vendarle dajo in seveda ne morem pristati na stališče oziroma prejšnjo ugotovitev gospoda kolega Mirana Potrča, ko pravi, kaj nam je to potrebno, da bodo nekateri brali, ki se na to ne razumejo.
Ta stavek ne paše sem, ker...
Ob spremembah in dopolnitvah zakona se po našem prepričanju Državni zbor odloča med sanacijo in stečajem TAM-a in Avtomontaže AM BUS.
Sanacija TAM-a in AM BUS-a pomeni ustvarjanje možnosti za ohranitev visoko kvalitetnih in tehnološko zahtevnih programov, ki so mednarodno konkurenčni in usmerjeni v izvoz in ki jih Slovenija nima preveč in jih preko noči tudi ne more nadomestiti.
Hkrati sanacija pomeni tudi opredelitev za ohranjanje čim večjega števila delovnih mest.
Sanacijski program TAM-a je soglasno potrdila Vlada in tudi o njem, po našem prepričanju, razprava ni potrebna.
Na izvajanje gospoda Peterleta bi imel nekaj replik.
Jaz se bom izogibal nekim velikim konfortacijam, ampak vendarle bi rad vprašal oziroma ugotovil naslednje.
Gospod Peterle je postavljal veliko vprašanj, veliko relavantih vprašanj.
Tudi sam sem jih zastavljal, si jih zastavljam v teh dneh in si jih bom še zastavljal tudi v kasnejši razpravi.
Mislim, da bi nekaj teh vprašanj ne bilo tako postavljenih, če bi gospod Peterle izrabil vsaj dve možnosti, ki jih je imel.
Prva je na vsak način ta, da ima kot prvak stranke in kot človek, ki v koaliciji usklajuje najpomembnejše zadeve o dogajanju v deželi in preko štirih ministrov, ki jih ima v Vladi, možnost dostopa do tega gradiva, možnost dostopa do sanacijskega programa; če ne drugače, tudi preko dela ministra Deželaka, ki pokriva drugi del gospodarskih dejavnosti.
Potem takem ne bi postavljal nekaterih vprašanj v zvezi z TAM-om, tako kot jih je postavljal.
Druga pot, ki pa je bila seveda bližnjica pa manj pomembna, se je pa ponujala včeraj.
Na njegovo pobudo se je sestala, vsaj tako sem obveščen, če ni bila napačna informacija s strani Kocijančiča, naj bi se sestala v kabinetu predsednika Vlade skupina poslancev koalicije in mi smo čakali skoraj tri ure predstavnike Krščanske demokracije.
Ne vem kje je vzrok, ampak na številna vprašanja smo včeraj tam dobivali odgovore.
Vse to pa ne pomeni, da gospod Peterle nima pravice zahtevati teh odgovorov tu v Državnem zboru.
Samo dve bližnjici pa je vendarle gospod Peterle pozabil.
O zadevi TAM, gre za TAM, leži v Mariboru, leta in leta je imel probleme.
Lahko se vprašamo, zakaj so ti problemi ravno nastali okoli TAM-a že pred 20 leti.
Z druge strani pa je gospod Peterle govoril o zadevi, in sicer o depresivnem območju Maribora ravno zaradi TAM-a.
Proti temu pa protestiram.
Govori o ministrih o Vladi.
Moram ga opozoriti.
Mi smo prej že v razpravi, je že tudi gospod Rejc govoril o tem, v imenu poslanske skupine.
Torej opozarjam poslanca Anderliča, da je v bistvu Vlada vrgla žogico v parlament, ne da bi bilo to sploh potrebno, bi jo elegantno lahko imela v svoji igri.
Če bi seveda v Vladi očitno bilo jasno prepričanje, na kakšen način reševati TAM.
Ker pa je očitno tam nastala neka zadrega, je vrgla žogico v parlament, sedaj se pa tukaj ukvarjajte.
In zato, oprostite, bomo tudi spraševali, ne zato, ker bi radi nagajali Vladi ali povzročali slabo voljo slovenski javnosti, ampak zato, ker vemo, da bo sedaj parlament odgovoren za neko odločitev, ki jo mora sprejeti.
Saj menda je to jasno.
Moram reči, da delim nezadovoljstvo z kolegom Peterletom glede tega, da smo v situaciji, ko moramo po hitrem postopku o tej zadevi odločati.
Vendar tako je in se bojim, da nam drugo ne preostane.
Tukaj, ne da bi se karkoli dogovarjal s kolegi iz Krščanske demokracije, sem enakega mnenja kot je rekel gospod Polajnar, in sem to že prej zabeležil v opomniku za razpravo, da je dejstvo, da je Vlada, objektivno, s tem ko ni odločala o tretji tranši in predlagala spremembo tega zakona prav v tem trenutku, preložila odgovornost o izvajanju zakona o usodi sanacije in s tem tudi o usodi TAM-a na Državni zbor.
V tej situaciji smo.
Spoštovani, repliciral bi na izvajanje gospe Ljerke Bizilj, ki je v bistvu postavila retorično vprašanje, ali pa kdo ima pravico odločati o tem, ali delavci v TAM-u imajo pravico do dela ali pa je nimajo.
Jaz mislim, da poslanci Državnega zbora danes te pravice ne moremo izkoristiti oziroma nimamo pravice, da o tem govorimo.
Bi pa razložil zakaj.
Opozoril sem tudi na nezavidljiv položaj ostalih gospodarskih panog in na to, da model reševanja TAM-a kratko malo ni takšen, ki bi ga lahko enakomerno uporabili kot model za reševanje vseh ostalih pomembnih podjetij za slovensko industrijo v tej višini in na tak način, ker skratka malo preveč stane.
Zato se sprašujem, ali ima Vlada še kakšen manevrski prostor za ukrepanje ob kolapsu, na primer v usnjarsko predelovalni industriji in v tekstilni industriji, ki je sedaj v globoki krizi.
Vemo, da je porabljeno že okoli, pač odvisno od razlage zakona, okoli 8 milijard kreditov oziroma garancij za njega in po teži lahko ta znesek primerjamo s polovico vseh proračunskih transferjev in subvencij v gospodarstvu.
Tako se nam kaže jasna slika, da bo še mnogo stečajev podjetij širom Slovenije, ki bodo šli zelo tiho mimo parlamenta in Vlade.
Tako kot nazadnje stečaj v Konjicah, ki je bil v Konusu v usnjarsko predelovalni branži.
Pri tem pa ugotavljam, da imajo podjetja, ki so v skladu, v dosti primerih slabše pogoje, kot jih ima sedaj to podjetje, ki ni bilo v skladu.
Zato se sprašujem, zakaj takrat, ko je bila možnost, tudi TAM ni šel v sklad in bi s tem dosegli neko enakopravno obdelavo in reševanje podjetij, ki jo pač vodi Sklad za razvoj.
Nikakor ni zagotovila, da je ta znesek, ki ga danes z zakonom obravnavamo, zadnji, kar dajemo v TAM, žal.
Ob tem, ko ni bilo omogočeno poslancem v Odboru za gospodarstvo preveriti sanacijskega programa, bi danes morali odločati na pamet.
Skratka marsikateri direktor me sprašuje, kdaj bomo imeli sejo o problemih v industriji kot celoti, ne pa seje o posameznih podjetjih.
In vidimo, da te seje trajajo zelo dolgo, sprožajo veliko problemov, vprašanj, interpelacij itn.
Skratka z nekimi bolj sistemski ukrepi bi lahko v tem času bistveno pripravili ukrepe ekonomske politike pri reševanju teh največjih problemov.
Sprašujem predstavnike Vlade, ne samo gospoda ministra Tajnikarja, ampak predstavnike Vlade na čelu z gospodom Drnovškom, kako bo opravičil eventualno sprejetje sprememb tega zakona in kakšna je gospodarska politika Vlade, ki gleda samo eno podjetje s 4.000 zaposlenimi, vso ostalo problematiko, kot je bilo že rečeno, usnjarsko-predelovalne, lesne, tekstilne branže, pa pusti vnemar in odlaga v neko nedoločeno prihodnost.
S tem, da se nam volitve bližajo, pa naj bodo spomladi ali pa jeseni.
Tako da, ponavljam še enkrat, jasno je, kaj je pisalo prvič in jasno je, kaj piše drugič.
Prvič je pisalo eno, zdaj drugič piše nekaj drugega.
In to tudi sama Vlada priznava, ker je poslala spremembo zakona in ne obvezno razlago; oziroma če bi bilo tako, kot je ona mislila, da smo mi mislili, potem bi ona naredila tako, kot je ona mislila, da smo mi mislili da je prav.
Je pač slučaj, da sem na vrsti takoj za mojim strankarskim kolegom.
To je pač sistem prijavljanja po listkih.
Ne vem, če vam to ustreza ali ne, vendar je razprava o resni stvari dobila tak potek, da je potrebno na nek način ukrepati.
Poglejte, gospe in gospodje, v TAM-u se ne smejejo, tako kot se mi smejemo v tej dvorani.
V TAM-u nestrpno čakajo na poročila, kaj bomo naredili.
Da bomo lažje razpravljali in bolj točno razpravljali, bi morali v tem Državnem zboru vedeti, kam je odtekla in v katere smeri je odtekel denar prve tranše, kam bo eventualno odtekel denar, če danes tukaj odobrimo ta predlog za spremembo zakona.
Zato predlagam, gospod predsednik, da če drugo ne, poročila ene izmed komisij, ki so strogo zaupna, preberemo tukaj, ki se tičejo TAM-a, jih obravnavamo, pokličemo odgovorne osebe in da to stvar razčistimo.
Ker dvom, ki traja v tej dvorani, je predvsem ta - z tistih malih delov resnega razgovora, kar ga je bilo do sedaj, - kam bo šel denar in za kaj bo šel denar.
Nekateri so kar konkretne države omenjali.
Celo približno zadeli.
To je v Državnem zboru, to je zapisano, to je v poročilih določenih služb, vendar se ne more obravnavati pred javnostjo.
Namesto, da čas namenjamo zbadanju med strankami, bi raje ta poročila in dodatne, po teh poročilih verjetno dodatne informacije dobili in se odločali o tem denarju in o tem zakonu.
Levo zgoraj, desno spodaj, to je vse skupaj, kateri je tak naš kirurg, je verjetno treba odrezati.
Ker to je slepič in slepiči niso dobri.
Treba je res prekiniti, gospod predsednik, na vas se obračam in dam predlog, jaz vam tudi v javnost reči, katere komisije in katera poročila, ker so konec koncev državna tajna, ne smem.
Vendar je to nujno v tem primeru TAM-a, ker mora ta zbor in ta država, mi pa predstavljamo to državo, vedeti, kam bo odtekel in kam je odtekel denar in kdo to opravlja in ti podatki so v tej državi in tudi v tem Državnem zboru.
Rad bi rekel, da doživljam v tem zboru pa metamorfoze nekaterih strank.
Stranke, ki ob sprejetju šolskega tolarja po domače rečeno, niso sploh ne pritisnile na tipko, niti en glas niso dale v prvi obravnavi, ko je bilo najbolj kritično, za programe izobraževanja, za malice, za učbenike - zdaj na ves glas zahtevajo, da bi vsi dobili malico, da bi vsi dobili učbenik.
Vlada je pooblastila ministra Tajnikarja, tako da v proceduralnem smislu imamo vedno opravka s stališčem Vlade.
Če vi vztrajate, da je potrebno, da - glede na to, da se mi je zdelo, da je nejasno, kaj kdo zastopa - če vztrajate, da je potrebno glasovati o tem, da nastopi predsednik Vlade, potem bom seveda dal to tudi na glasovanje.
Ali vztrajate?
Torej bomo glasovali o predlogu, da pred odločanjem o zakonu - upam, da lahko razprava teče naprej - svoje stališče poda predsednik Vlade.
Se strinjate s tako modificiranim sklepom?
Ugotovimo sklepčnost!
Glasovali bomo o predlogu, da pred odločanjem o zakonu svoje stališče o sanaciji TAM-a poda predsednik Vlade doktor Drnovšek.
Je sklep ustrezen?
Tudi vas bi prosil...
Govorite o Primexu in Elanu.
Mesto Maribor se ob tem v celoti distancira od politizacije, ki spremlja prizadevanja sanacijske ekipe in zaposlenih v TAM-u.
Vladi in Državnemu zboru želimo uspešno delo.
Dr. Alojz Križman, župan".To je prvo.
Drugo, seveda tega drugega ne bom bral, da se ne bo kdo še zmotil.
To je pa drugo pismo, ki ga je naslovila Gospodarska zbornica Slovenije, Območna zbornica Maribor.
Podpira prav tako sanacijo.
K repliki se je javil gospod Kocijančič.
Tu je bilo veliko govora o tem programu.
Ali hočete, da vam preberem kakšno cvetko iz tega programa?
Pa boste razmišljali drugače.
Na primer, gre za dokončni program, zdaj 10. oktobra 1995...
Gospod Hvalica, vi ste se javili k repliki na povedano.
Moram reči tudi to, da smo ob dokončnem sanacijskem programu govorili o prisilni poravnavi.
O stečaju, je danes prepozno govoriti.
O njemu bi morali govoriti takrat aprila leta 1995.
V tem trenutku je smiselno govoriti o prisilni poravnavi.
Prisilna poravnava bi seveda pomenila, da zmanjšamo obveznosti do dobaviteljev.
Teh obveznostih je približno za 14 milijard tolarjev in tudi bilanca gotovinskih tokov oziroma bilanca stanja načrtuje, da bi se te obveznosti znižale v bodoče od 14 milijard na približno 9 milijard tolarjev.
Pomeni, da se ne bi znižale na 0, ampak bi se na visoki ravni ohranile, kar pomeni, da bi dobavitelji še vedno, tudi v bodoče seveda financirali TAM.
Prisilna poravnava bi seveda prekinila to zvezo z dobavitelji.
Verjetno ne bi dosegli niti, torej soglasja dobaviteljev za to, da bi lahko nastala prisilna poravnava.
In drugič, kar je zelo pomembno, v prisilni poravnavi bi morali recimo v dveh letih poravnati približno 60% obveznosti, kar TAM ni sposoben; tako da bi se seveda prisilna poravnava tako ali drugače končala v stečaju.
Zato tudi mi, ko smo govorili o sanacijskem programu TAM-a, nismo podprli prisilne poravnave.
Vprašanje je bilo, kako so se porabila dosedanja sredstva iz 8. člena, to je prve in druge tranše.
Povedal bom kar preprosto v odstotkih.
40% teh sredstev je bilo povezanih z nabavo materiala, torej s poravnavanjem obveznosti do dobaviteljev, 40% je bilo povezanih s plačami, 3,7% vseh sredstev iz prve in druge tranše je bilo povezano z deblokado žiro računa, 5,5% za poslovne storitve, za vračilo nekaterih kreditov 3,5%, za reprogram energije in PTT 3% in za tekoče izdatke za energetiko 3,7%.
Tako sta bili porabljeni prva in druga tranša denarja, za katere smo dali državna poroštva iz 8. člena osnovnega zakona o sanaciji.
Na dan 31.10., tudi to je bilo vprašanje.
Lahko še povem, takoj na tem mestu, da ne bom preveč v neredu pripovedoval.
Tretja tranša, o kateri se sedaj pogovarjamo, bi se naj porabila na ta način: 1,65 milijarde tolarjev bi se potrošilo za poplačilo dobaviteljem.
Moramo reči, da ima TAM izredno, zlasti pri sistemski proizvodnji (sistemski proizvodi so tovornjaki in avti in avtobusi), relativno visoka obratna sredstva in mora seveda zakupiti celo vrsto stvari, od dobaviteljev po Evropi in ima velik dolg do teh dobaviteljev in je bil v tem času, odkar obstaja nova uprava, narejen določen reprogram s temi dobavitelji, tako da niso bile poravnave vse obveznosti.
Ta reprogram je bil narejen na datum 25.11.
Tudi zato je sedaj mogoče lažje razumljivo, zakaj je tretja tranša tako pomembna in v tem primeru gre 1,65% za poplačilo dobaviteljem.
Gre za skratka material, ki se vgrajuje v proizvode, o katerih sem prej govoril, za nič drugega.
1,2 milijarde gre pa za plače.
Tako da to, kar je gospod Hvalica dejal, da bo prišlo v roke delavcev, jaz bi rekel, na žalost bo v resnici prišlo zelo veliko te tretje tranše v roke delavcem.
Če se smem na koncu ustaviti pri nekaterih vprašanjih, ki so bila postavljena v razpravi, potem bi rekel najprej to, da mi v tem trenutku ne poznamo revalorizacijskih obresti do leta 2004, do kadar pač trajajo ti krediti.
To nam onemogoča izračun natančnega amortizacijskega načrta, pa tudi dejstvo, da je nominalna obrestna mera zapisana z maksimalno višino, torej do 11%, seveda ne omogoča, da naredimo natančen amortizacijski načrt.
To pa še ne pomeni, poudarjam, da s tem, ko mi določimo glavnico 8 milijard, da je to izdana bianco menica.
Glede revalorizacije sem dejal, je revalorizacijska stopnja odvisna od inflacijske stopnje in mislim, da vsi tukaj upamo, da bo Slovenija zmanjšala svojo inflacijo na čim nižjo stopnjo in da bo seveda revalorizacijska stopnja pri teh kreditih tem nižja.
Medtem, ko pa maksimalna obrestna mera seveda nam postavlja zgornjo mejo stroškov obresti, ki nastanejo pri takih kreditih.
Tako da ne gre za bianco menico, gre za pravzaprav zgornjo mejo, ki jo je možno izpeljati iz osnovnega zneska glavnice; res pa je, da ni mogoče do konca izračunati, ker preprosto ne poznamo, torej kot sem dejal, kakšna bo inflacija in kakšna bo revalorizacijska stopnja v bodoče.
Naj omenim, da seveda ni mogoče, da bi uvedli takšen sistem, ki bi obresti in revalorizacijske obresti in normalne obresti prevalil na banke.
To preprosto - po zahtevah, ki jih postavlja pred naše poslovne banke Banka Slovenije - ni izvedljivo in je zato nujno, da seveda se ta novi 3. člen glasi na ta način, da država izdaja poroštvo tako za glavnico kakor seveda za pripadajoče revalorizacijske in normalne obresti.
Moram reči, da ne prevzemam krivde, da nekateri zakoni, ki ste jih danes tukaj omenili, kot je zakon o restrukturiranju dolgov, zakon o državnih poroštvih, niso dali učinka.
Jaz nisem resorni minister, ki to pokriva in to ni tisto, kar bi pravzaprav bilo potrebno, da bi jaz odgovarjal.
Vendar moram reči, da sanacijskih programov, ali pa sanacije, ki smo jo zapisali v teh prograih, ni mogoče izpeljati, če nam ti zakoni ne dajo učinka.
Prav zaradi tega v gradivu, ki je sedaj v Vladni proceduri, predlagamo, imamo v Ministrstvu za gospodarske dejavnosti lastne predloge, kako je treba te zakone prilagoditi glede na naše izkušnje in znanje, da bodo dali ustrezne učinke in da ne bomo potrebovali takšnih zakonov, kot je tudi zakon o TAM-u, pač pa da bo lahko ta sanacija tekla decentralizirano, kar je v razmerah, ko postaja slovensko gospodarstvo privatno še toliko bolj pomembno.
Vsaj za takšne akcije, kot smo jih izvedli v TAM-u, v bodoče ne bo več pravega prostora.
Moram reči, da iz tega, kar sem povedal, tudi zelo jasno sledi, da ni nobenega razloga, da bi v tem trenutku sklepali, kako je sanacija v TAM-u ali Avtomontaži neuspešna in propadla.
V tem trenutku, jaz sem prej prebral sklepe iz gradiva, ki ga je sprejela tudi Vlada, zelo jasno sledi, da je dosedaj sanacija tekla ustrezno.
Da pa seveda ni mogoče pričakovati čez noč bleščečih rezultatov, kjer bi dosegli v treh ali štirih mesecih pozitiven rezultat, to pa je več ali manj jasno vsakomur.
Mi bomo potrebovali verjetno, kot sem prej dejal, dve leti, da bomo lahko približno rekli, da smo podjetji, obedve podjetji sanirali do take mere, da ne bosta več ustvarjali izgube in da bosta normalno nastopali na trgu.
Mislim, da sem odgovoril na tista vprašanja, ki so najbolj aktualna v razpravi in menim, da sem s tem tudi povedal, da sanacija, kakršna je in kakršna teče sedaj v obeh podjetjih, pravzaprav opravičuje to, da se odločimo, da tudi tretjo tranšo sprostimo in jo damo obema podjetjema za sanacijo v tistem obsegu, kakršnega smo si pač zamislili v mesecu marcu, ko smo sprejemali osnovni sanacijski zakon.
Vi ste poskusili odgovoriti na nekaj vprašanj.
Verjetno na nekaj ste odgovorili.
Imava pač različne podatke.
V TAM-u s temi programi, ki jih imajo sedaj, se pravi z delom na komponentah, ki jih bodo prodajali, trdi upravni odbor, da bo maksimalno lahko zaposloval največ 1600 delavcev; največ, da bo rentabilno posloval, 1600 delavcev.
To so njihove besede.
Omenili ste, da je še zaposlenih 3057 delavcev.
Se pravi, Mariborčani in TAM-ovci morajo vedeti točno: 1600 ali pa če damo novo varianto, po vašem 2000 delavcev bo maksimalno zaposloval TAM.
To, da se da, to razliko vam bo gospa pojasnila in boste potem poskusili potem odgovoriti, kaj je prva številka - ali je 1600 ali 2000.
Rekli ste, da so razne preiskovalne komisije v TAM-u delale preiskave in niste dobili rezultatov.
Kot poslanec tega Državnega zbora in kot vsak državljan te države pričakujem - te preiskovalne komisije so bile iz kriminalistične policije in kriminalistične službe - da boste imeli toliko koordinacije v Vladi, da bo notranji minister vam te podatke dal.
Če nam lahko odgovorite v tem zboru, zakaj tega niste dobili, ali pa eventualno, zakaj tega niste zahtevali, ali pa, če imate odgovor, zakaj tega niste dobili.
Vendar v mojem vprašanju in v mojem predlogu sklepa, ki ga gospod Školč ni niti prebral ali je menil, da ni potrebno, so to druge službe, ki vas pa redno obveščajo o vseh teh dogajanjih in tudi o TAM-u in predvsem o TAM-u, o velikih gospodarskih subjektih in dobite mesečna in trimesečna in letna poročila - ste seznanjeni gospod minister.
Če niste, povejte javno pred tem zborom in bomo zahtevali od ministrskega predsednika, da vas seznani.
In tukaj niste dali odgovora.
Poznate te tokove, kam je odtekal, kam še je odtekal denar v teh zadnjih plačilih Vlade in vas tukaj javno in odkrito sprašujem, ali so ti tokovi prekinjeni.
Če pa jih ne poznate, naj vam dajo te podatke tiste službe, ki poročajo to Vladi in ki podatke imajo.
K repliki se je javil gospod Pregelj.
Mislim, da je celo naša dolžnost kot poslancev v tem parlamentu, da na nek takšen ali drugačen način do informacij pridemo, da lahko kolikor toliko kompetentno razpravljamo.
Gospod Kopač se ne utrudi, neumoren je v dokazovanju čustvenosti te razprave.
Seveda, ta razprava ima vso pravico, da bo tudi, da je tudi čustvena.
Gospod Kopač danes ni poslušal Mogeta, ki je pripovedoval o socialni in ekonomski sliki Maribora.
In ta slika je seveda porazna, katastrofalna, zanjo so krive vse Vlade po demokraciji in seveda še najbolj tiste Vlade, če so bile sploh Vlade, ki so vladale prej.
Sem neprizanesljiv kritik tega, kar se je iz Maribora naredilo in kar je iz Maribora nastalo.
Maribor je med vsemi slovenskimi mesti še vedno mesto, ki ima približno 63 tisoč dela zmožnih ljudi in ima stopnjo zaposlenosti, ne 23, kot je Benjamin Henigman prebral podatke, temveč 15,5 skupaj s TAM-ovimi 3 tisoč delavci pa bi to dejansko se povzpelo na 15,5.
Fizični obseg industrijske proizvodnje je v devetih mesecih leta 1995 upadel za 5,4%; porast fizičnega obsega proizvodnje v državi znaša v devetih mesecih 3,2%.
V Mariboru pada industrijska proizvodnja in seveda s tem tudi družbeni bruto proizvod že deveto leto zapored.
Kje ste bili, gospod Kopač, ko ste bili 20 minut, pardon 20 dni minister, ko ste napisali tudi nek zakon, o katerem vas bom še povprašal, ki je seveda zelo čudno napisan in podpisan, gre pa za zakon, katerega vi verjetno zelo dobro poznate, mislim, da o nekih obdavčenjih prometnega davka in tako naprej.
Vi ste zame dvoličnež, kot če ste ogroženi.
Prosim, prosite za pomoč.
Mi smo gospodu Podobniku dovolili, da ima ob sebi varnostnika, če ste vi ogroženi v tem primeru TAM-a, vam bomo verjetno tudi odobrili, vsaj jaz bom glasoval za to, da imate varnostnika ob sebi, da se boste počutili manj ogroženega; verjetno boste potem manj čustveno tudi vi razpravljali o tako pomembni temi kot je ta, ki jo danes odpiramo.
Jaz ne vem namreč, kje ste vi videli to vzdušje, to čustvenost, na katero prisegate in o kateri govorite v vseh vaših številnih intervjujih pri tistih novinarkah in novinarjih, ki so vam tako zelo naklonjeni.
Jaz mogoče ta trenutek govorim res nekoliko čustveno.
Samo, niti v eni razpravi pred tem te čustvenosti nisem videl, pri vas pa sem prebral v celi vrsti intervjujev posredne napade na štiri poslance iz Maribora, ki so povečali obseg garancij in ne da bi vedeli zakaj, in ta amandma so jim napisali v bankah.
Vselej to govorite.
Jaz vam pa povem, da sem vedel, kaj sem podpisal v obrazložitvi, ker sem jo pisal sam in ne v banki, pisal sem jo tu, v svojih prostorih.
Napisal sem, da je 8 milijard tisti potrebni obseg za obratna sredstva, ki je nujen za zagon proizvodnje.
In če vam to ni jasno, kaj to pomeni, potem jaz seveda postavljam dodaten vprašaj pred vse vaše kvalifikacije.
S tem ugotavljam, da je splošna razprava zaključena.
Prosim.
Imate repliko tudi vi?
Izvolite.
Tisti so se že zdavnaj sicer izčrpali.
Nisem bil vklopljen.
Protestiram proti takšnemu paglavskemu obnašanju.
Oprostite, to presega vse meje.
Se opravičujem, bo poslanska skupina vložila amandma za tretjo obravnavo.
Ugotavljam, da amandma ni sprejet.
Kdo je za?
Je kdo proti?
Ugotavljam, da je 5. člen sprejet.
Poslanska skupina LDS predlaga, da v spremenjenem 4. členu, ki je bil spremenjen kot skupek amandmaja Odbora za gospodarstvo in amandmaja skupine poslancev s prvopodpisanim gospodom Henigmanom, vzpostavimo prejšnje stanje, vendar ne povsem identično.
Predlagamo, da se v 4. členu pred zadnjim odstavkom doda nov odstavek, ki se glasi: Peta alinea prvega odstavka obstoječega zakona se spremeni, tako da se glasi: "da se kot solidarni dolžniki po kreditni pogodbi zavežejo vse od kreditojemalcev odvisne družbe in v razmerju od njega obvladujoča družba, razen v primeru, da samostojno prevzame (gre za odvisno družbo) sorazmerni delež obveznosti, ki ga ugotovi Vlada Republike Slovenije."
To je skupek osnovnega besedila Vlade in amandmaja gospe Metke Karner-Lukač, ki ga je vložila k 1. členu, pa sploh ni bilo glasovano o njem, ker je bil medtem spremenjen osnovi člen, je pa v duhu tistega, kar sem prej razpravljal in govori o tem, da se omogoči sprostitev iz solidarnostne klavzule, vendar se zaračuna cena za to.
Tako da predlagam, da ta amandma podprete.
To, kar je povedal gospod Kopač, se seveda zelo lepo sliši.
V praksi pa to pomeni, da v tistem trenutku, ko bo Vlada hotela na nekega kupca prenesti sorazmerni delež, ta odstopa od nakupa in se pač, tako kot imamo mi, kot država Slovenija težave z delnimi sporazumi tudi v tem primeru ne bo prišlo do nobene odprodaje ali nakupa brez tega oziroma samo s tem, da se odpove kakršnikoli soudeležbi v sorazmernem delu.
Zato bom glasoval proti temu amandmaju.
Osnovno besedilo predloga zakona je vsebovalo seveda to določbo.
To so vedeli vsi tukaj.
Edini, ki jo je amandmiral in jo je poskušal izboljšati, je bila gospa Metka Karner Lukač, vendar njen amandma sploh ni prišel na glasovanje.
Prej sem govoril o tem, zakaj je to pomembno.
Določba, kot jo predlaga poslanski klub LDS, sedaj nedvoumno govori o ceni; v sorazmernem deležu obveznosti smo popravili, tako kot je zdaj minister predlagal.
To je pomembno za nadaljevanje sanacije.
Zadnja tranša je pomembna tudi za nadaljevanje sanacije, vendar v tem hipu zelo kratkoročno.
Če bi dobesedno povzel razpravo gospoda Polajnarja, potem bi seveda pomenilo to, da bi zdaj pravzaprav spreminjali samo 8. člen, nič drugega.
Čez dva meseca, ko bi se pokazala silna potreba po neki drugi spremembi, bi spremenili nek drug člen.
Ne razumem zakaj tako, predvsem pa ne razumem, da ob dveh zjutraj nekdo ugotovi, kaj je pisalo v Vladnem predlogu zakona, ki smo ga vsi poslanci imeli vsaj od ponedeljka dopoldne dalje pri sebi.
Naprej pa je dodatek: "Razen če solidarni dolžnik prevzame, glede na kapital, sorazmerni del kreditnih obveznosti kreditojemalca, ki jih ugotovi Vlada".
In odstavek, ki je bil prej črtan "Republika Slovenija bo poravnala obveznosti kreditojemalca iz kreditne pogodbe, če jih ta ali njegovi solidarni dolžniki iz prvega odstavka člena na poziv banke ne bodo izpolnili" se vrne v obstoječem besedilu.
Ker morajo biti zadaj tudi še solidarni dolžniki.
Tako da trditi, da se bo dogodilo to, da bo ostal sam slamnati mož, ni res.
Lahko so iz tega, jaz nisem toliko finančnega strokovnjaka, da bi lahko ugotovil, ali iz tega ni kaka nejasna stvar.
Samo to, kar ste vi rekli pa gotovo ni smisel tega amandmaja in tudi tako ni napisan.
Ker so, ali vsi naprej solidarni dolžniki ali pa nekdo, ki pristane na to, prevzame samostojno sorazmeren del in ni solidaren dolžnik.
Ampak prevzame ga.
In potem je celo za ta del, po dikciji drugega odstavka, odpadla garancija države.
Če je spor v tem, potem v imenu poslanske skupine spreminjam amandma in ne obstane več tekst: "ki ga ugotovi Vlada Republike Slovenije", ampak se za besedicama "delež obveznosti" namesto vejice postavi pika.
Če sem prav razumel, je bil to zadržek za gospoda Henigmana.
Želi še kdo besedo?
Če ne, potem prehajamo k glasovanju.
Najprej dajem na glasovanje amandma poslanske skupine LDS in ga bom prebral, da ne bo spora, kako se glasi: Peta alinea prvega odstavka se spremeni, tako da se glasi: "da se kot solidarni dolžniki po kreditni pogodbi zavežejo vse od kreditojemalca odvisne družbe in v razmerju od njega obvladujoča družba, razen v primeru, da solidarni dolžnik samostojno prevzame, glede na kapital, sorazmerni delež obveznosti."
Ste to govorili v imenu poslanske skupine?
Želi še kdo besedo o tem redakcijskem popravku?
Ugotovimo sklepčnost!
Ponavljam ugotavljanje prisotnosti!
Ponavljam ugotavljanje prisotnosti!
Sam bom ta sklep podprl, ker se mi zdi, da je demokracija v tem parlamentu ravno ta, da imam možnost, da odločim s tipko.
Dragi gospodje, vsi vi, ki danes ne boste pritisnili na tipko, izigravate svoje volivce.
Zato so vam dali glas, da odločate.
(Vmes podpredsednik Topler: Prosim, da razlagate sklep.)
Koliko slabih zakonov ste tudi vi sprejeli s preglasovanjem.
To je vendar, žal, demokracija.
Druga stvar, ki jo v tej stvari moramo omeniti, je to.
Poglejte, mi smo samo na začetku zahtevali, sam sem se za to zavzel, da dobimo tista sanacijska poročila, da jih lahko vsaj nekoliko prelistamo.
Kot veste, nekje od začetka oktobra Vlada ima tudi to drugo, zadnje sanacijsko poročilo.
Zakaj jih parlament ne sme videti?
Zakaj minister za gospodarstvo skriva tista poročila, čeprav pričakuje, da bo parlament odločal o zakonu, ki ga sam predlaga?
Poglejte, ali ne bi bilo mogoče tistih dokumentov predstaviti in mnogo hude krvi ob sprejemanju tega zakona ne bi bila nastalo, kljub drugim dodatnim pomislekom.
Poleg tega gre pa tudi za to, da se s to obliko saniranja, s to obliko izdajanja bianco čekov, češ, da se ne morejo stroški, o katerih sklepa parlament, vnaprej določiti; s tem se prikrivajo razni nepregledni računi v Mariboru, s tem se prikriva "šlampasto" delo managementa, s tem se prikriva to.
In iz teh razlogov verjetno tudi vi od Vlade in gospod minister skrivate zadnjo dokončno sanacijsko poročilo pred parlamentarci.
Prav zato ga skrivate, zato ga včeraj niste dali na mizo, zato včeraj niste omogočili, da bi si ga poslanci lahko v nekih 12 urah pogledali.
Kolikor jaz vem, smo včeraj, preden smo še razšli, bili v fazi, da smo ugotavljali sklepčnost za glasovanje.
In zdaj sprašujem tukaj, ali je tukaj zdaj obrazložitev glasu ali vodite splošno razpravo?
Dajem proceduralni predlog, da preidemo h glasovanju.
Ali lahko dam proceduralni predlog ali ne?
Dajem proceduralni predlog, da preidemo h glasovanju.
Ali imate repliko gospod Peršak?
Besedo dajem gospodu Geržini.
A ja, gospod Partljič ima repliko najprej, potem gospod Kopač.
Javljeni so pa k besedi še gospod Geržina, gospod Zagožen in gospod Kopše.
Gospod Partljič, jaz se z vami strinjam.
Jaz sem že prej rekel, ker je bilo veliko javljenih, ker so bili proceduralno in sem ponovno odprl razpravo o sklepu, pri katerem smo včeraj bili.
Jaz bi pa ponovno apeliral in bi prosil, jaz nikomur nočem jemati besede, ker menim, da je problematika takšna, da je prav, da se o tem pogovorimo.
Vendar bi pa prosil, da vas utirim, da najprej razpravljamo o tem sklepu, ker se debata sedaj razvija popolnoma v drugo smer.
Repliko ima gospod Kopač.
Se odpoveduje.
Na glasovanje dajem zakon v celoti.
Želi kdo obrazložiti glas?
Ugotovimo sklepčnost!
Glasujemo o zakonu v celoti.
Kdo je za?
Je kdo proti?
Ugotavljam, da smo sklep sprejeli.
Pred nami je predstavitev predloga zakona o spremembah in dopolnitvah zakona o lokalnih volitvah.
Na kratko bi podal nekaj razlogov za sprejem tega zakona, kakor tudi razloge za skrajšani postopek.
Vemo, da je bila vsebinska diskusija o krajevnih skupnostih že opravljena prav v tem zboru, da smo v fazi konstituiranja krajevnih skupnosti, izhajajoč iz tega, da vemo, da je bil v zakonu o lokalni samoupravi podan inštrukcijski rok, da se vsi statuti svetov sprejmejo do 30.4. letošnjega leta.
Ta rok je inštrukcijski in ni zavezujoč, ni obligatoren.
Po zakonu naj bi se v enem letu po sprejetju statutov oblikovale tudi krajevne skupnosti.
Poznamo 18. člen zakona o lokalni samoupravi, ki predpostavlja notranjo členitev občin na vaške, četrtne in krajevne skupnosti, poznamo diskusijo v tem istem Državnem zboru, ko je šlo za obvezno razlago 19. člena zakona o lokalni samoupravi kot tudi sklep Ustavnega sodišča s 5.10. tega leta, ki je sprejel pobudo za oceno ustavnosti.
Prehajamo k drugi obravnavi.
Ker imamo, kolegice in kolegi, samo tri člene, členov ne bomo združevali.
V razpravo dajem 1. člen in amandmaje k 1. členu.
Imate jih v pregledu amandmajev z dne 30. novembra 1995.
Pod točko ena imamo amandma poslanske skupine SNS.
Pod točko dva imamo amandma poslanske skupine SNS; amandma je delno povezan in se vključuje z amandmajem pod številko štiri.
Pod točko tri imamo amandma poslanske skupine LDS.
Pod točko štiri imamo amandma poslanske skupine Združene liste socialdemokratske stranke, gospe Brede Pečan.
Amandma pa je napačno prepisan v poročilu, se opravičujem, in ga bom zato prebral tako, kot se prav glasi (popravek ste pa dobili tudi na mizo), pod točko 5 imamo amandma poslanske skupine Slovenske nacionalne stranke, pod točko 6 pa imamo amandma Vlade Republike Slovenije.
Sedaj bom pa prebral amandma gospe Brede Pečan oziroma, imate vsi na mizi amandma, ki je popravljen in je pod točko 4 napačno vložen oziroma je prišlo do napake.
Želi kdo o amandmajih besedo?
V pregledu pa tudi ni amandmaja, ki smo ga dobili od poslanske skupine Slovenskih krščanskih demokratov k 1. členu.
Želi kdo o teh amandmajih besedo?
Gospod Maks Sušek, izvolite.
Ugotavljam, da amandma ni sprejet.
Vi lahko spremenite svoj amandma na amandma.
Takšen amandma na amandma dajem na glasovanje.
Predstavnik sekretariata ima še besedo pred glasovanjem.
Prosim.
Kdo je za?
Je kdo proti?
V razpravo dajem naslov.
Naslov zakona dajem na glasovanje.
Ugotovimo sklepčnost!
Ugotavljam, da smo naslov sprejeli.
S tem zaključujem to točko dnevnega reda.
Imate proceduralno?
Proceduralni predlog, prosim.
Proceduralni predlog ima gospod Zagožen.
