Dars se bo moral v prihodnjih petih letih dodatno zadolžiti za približno četrt milijarde evrov, da bo lahko v tem času dogradil slabih 51 kilometrov novih avtocest.
Vlada računa, da bo dobršen del tega denarja dobil z izdajo obveznic.
Odločila se je, da se avtocestna družba ne bo več zgolj zadolževala pri tujih in domačih bankah.
To odločitev gre vsekakor pozdraviti.
Še posebej, ker gre za prikrito zadolževanje države (petino izkupička od obveznic bo država pobrala v proračun z dedevejem), poleg tega pa vlada zelo resno računa, da bodo glavni kupci Darsovih vrednostnih papirjev kapitalska družba, zavarovalnice in pokojninske družbe.
To pa so tiste ustanove, ki imajo na skrbi denar za izplačilo dodatnih pokojnin in zavarovalnin državljanov.
Potrjene ali domnevne zunajsodne usmrtitve oziroma nezakonite uboje so pri AI dokumentirali v 42 državah, nepojasnjena izginotja so se zgodila v 33 državah, policija ali drugi organi oblasti so ljudi mučili ali z njimi ravnali nečloveško v 106 državah.
Zaradi političnega ali verskega prepričanja so moški in ženske za zapahi v 34 državah.
Brez obtožnice ali sojenja so ljudje v ječi ali priporu v 54 državah.
Varnostne sile so resne kršitve človekovih pravic, kot so namerni in samovoljni poboji civilistov, mučenje in zajemanje talcev storile v 31 državah.
V 61 državah so leta 2002 obtožene kaznivih dejanj obsodili na smrt, usmrtitve pa so izvedli v najmanj 28 državah.
»Pozitivno je, da v povprečju tri države na leto odpravijo smrtno kazen, lani so jo Ciper, Srbija in Črna Gora, v Turčiji pa je ni več v praksi.
Od leta 1990 je 35 držav ukinilo to obliko sankcij.
Skupaj je 76 držav na svetu odpravilo smrtno kazen za vse zločine, v 15 pa jo je mogoče izreči za zločine, ki se jim sodi po vojaških zakonih ali dejanja, strojena v posebnih okoliščinah, na primer v vojnem času,« je razložila Nataša Posel, generalna sekretarka Amnesty International Slovenije.
Zakonodajno-pravna služba je namreč zahtevala, da je treba natančno predstaviti razloge za predvideno dodatno zadolževanje Darsa za skoraj četrt milijarde evrov (to je približno pol kupnine za NLB), zahtevala je opredelitev zneska, do katerega naj bi Dars najel nova posojila, in zneska, do katerega naj bi izdal obveznice.
Parlamentarni pravniki so še zahtevali razmejitev pogojev za posamezno obliko zadolževanja Darsa.
Kljub dopolnilom, ki sta jih oba odbora na podlagi teh zahtev potrdila, Ciril Pucko pravi, da nima izračunov, pod kakšnimi pogoji bo Dars izdajal obveznice.
Ve le, da jih gotovo ne bo izdajal pod slabšimi pogoji, kot najema posojila, ker se mu sicer obveznic ne bi izplačalo izdati.
Sicer pa je v predlogih zakonov predvidena samo možnost, da lahko izda tudi obveznice; koliko naj bi jih izdal, pa ni izrecno navedeno, je pojasnil predsednik odbora za finance in monetarno politiko.
»Če sem obrazložitev predlagatelja prav razumel, iščejo boljša posojila in bo Dars lahko pod enakimi pogoji izdal tudi obveznice z državnim poroštvom,« je dejal Pucko.
Pa obveznice Darsa kot dodatno možnost pozdravlja?
»Da, a pod pogoji, da je to cenejše.
Če bodo dražje od posojil, se jih ne izplača izdati.
Pri tem je najbrž pomembno tudi vprašanje, kdo bo te obveznice kupoval, kakšen bo njihov donos; predvideno je namreč, da naj bi bila doba odplačila do 30 let,« odgovarja Ciril Pucko.
Vlada je Darsu ponudila možnost za izdajo obveznic zato, razlaga državni sekretar na ministrstvu za finance Anton Žunič, ker hoče odplačevanje njegovih obveznosti čim bolj približati prilivom oziroma cestnini.
»Cestnina bo kapljala po kapljicah, denar za gradnjo avtocest pa se porablja tako, kot če bi odprli pipo,« pravi sekretar.
Za kakšno obdobje bodo Darsove obveznice izdane, ni natančneje napisano v predlogu zakona, navedeno je le, da je doba odplačila do 30 let in se obresti plačujejo enkrat letno, rok zastaranja pravic iz obveznic pa je tri leta po zapadlosti posamezne obveznosti.
Določilo, da mora biti obrestna mera primerljiva z obrestno mero za podobne obveznosti, ki so zavarovane z državnim poroštvom, pomeni referenčno točko, da bo Dars moral upoštevati podobne že izvršene transakcije (dosedanja posojila z državnim poroštvom ali državne obveznice z enako ročnostjo, ki so že bile izdane, z dodatnim tveganjem).
Koliko obveznic z donosnostjo, ki jo bo mogoče doseči s takšnimi pogoji, bo mogoče prodati, zaradi tega po besedah Antona Žuniča še ni znano.
Na podlagi zanimanja za državne vrednostne papirje pa meni, da bi Dars zdaj lahko prodal za 10 milijard tolarjev obveznic.
ČMi bi želeli, da bi trg sprejel čim več teh obveznic po naši zahtevani donosnosti.
Manj kot jih bo sprejel, več bo Dars moral najeti posojil.
Nikakor pa nočemo nikogar siliti, da mora te obveznice kupiti, ponudili jih bomo tistim investitorjem, ki si jih res želijo, jih potrebujejo.
Odločili smo se, da bomo na obveznico napisali donosnost, dobo odplačila,C s dodaja sekretar.
Za kupce bodo te obveznice po njegovi razlagi zanimive, ker bodo imele predvidljiv donos, bodo varne in bodo zelo zanimiv instrument tudi na sekundarnem trgu vrednostnih papirjev v Sloveniji.
Manchester - V 49. velikem finalu nogometne lige prvakov sta se v italijanskem dvoboju moštvi Milana in Juventusa po rednem delu in podaljških razšli brez zadetkov.
Milančani in Torinčani se niso izkazali s privlačno igro, temveč so čakali na napake tekmecev.
Ker pa tudi teh ni bilo veliko, so o zmagovalcu odločale enajstmetrovke.
Z odličnimi obrambami sta se pri strelih z bele točke proslavila vratarja, tako Milanov Dida kot tudi Juventusov Buffon, a žogo manj je iz svoje mreže vendarle pobral prvi.
Bruselj - Niti Valéry Giscard dEstaing, ki že v peščici glasov v avditoriju konvencije o prihodnosti Evrope vidi »naraščanje podpore« predlogom predsedstva, nekaj več pritrdilnih mnenj pa priča celo o »nastajanju soglasja«, ni želel dregniti v najbolj kočljivo poglavje osnutka bodoče evropske ustave, ki vsebuje določila o institucionalnih vprašanjih.
Konvencionalci, ki jutri začenjajo sklepno fazo razprav o temeljnem dokumentu razširjene Unije, bodo prejeli izboljšana - ali vsaj predelana - besedila vseh členov razen »institucionalnih«, kjer so razhajanja največja.
Predloge predsedstva konvencije, ki vsebujejo vrsto zanimivih in celo logičnih idej, kakršna je, denimo, pravica evropske komisije, da neposredno opozori članico, ki bi se pregrešila čez pravila proračunske discipline, ali pa izvolitev »finančnega ministra« v krogu evroskupine, ne da bi države, ki niso prevzele evra, lahko vplivale na odločitev, je kritiziral tudi šef evropske komisije Romano Prodi.
Giscardovemu projektu očita »pomanjkanje vizije in ambicij«.
Zbiranje podpisov je steklo
DNS sicer ne nasprotuje uvedbi posebnega kanala za prenose, vendar ne v okviru sredstev javnega servisa in ne na račun programov, ki so zagotovljeni na RTVS.
Sredstva za prenose lahko stranke najdejo v denarju političnih strank in naj se delu teh sredstev pač odpovedo.
Izjave, da je treba uvesti prenose zato, ker so novinarski prispevki, tudi na RTVS, cenzurirani in izmaličeni, kažejo na to, da so njihove puščice usmerjene proti novinarjem.
Tisti, ki so zanje moteči, je dejal Repovž, so torej neodvisni mediji.
Društvo novinarjev Slovenije »je društvo vladnih lakajev«, pravi predsednik SDS Po Janši poskuša LDS zamenjati Zdenko Cerar s Hinkom Jenullom
SDS od Toneta Ropa in Boruta Pahorja najprej pričakuje, da bosta še pred izpeljavo kazenskopravnih postopkov v primeru banke SIB dosledno uveljavila objektivno politično odgovornost vseh članov LDS in ZLSD, ki so bili vpleteni v nakup.
Da torej odstopijo iz vseh nadzornih svetov v Ljubljani in da odstopijo vsi tisti svetniki, ki so glasovali za to, da se ne želijo seznaniti z okoliščinami nakupa.
Odstop Vike Potočnik s položaja predsednice ljubljanske LDS ni dovolj, od Ropa in Pahorja pa pričakuje javni odgovor o odgovornosti njunih članov v tej milijardni kraji.
Končanih 10 evalvacijskih študij - Izsledki o preobremenjenosti šolarjev so stari - Premalo medpredmetnega povezovanja
Za izjavo ob tem izbruhu okužbe smo prosili Vlasto Knapič z uprave za varstvo rastlin in semenarstvo pri ministrstvu za kmetijstvo, gozdarstvo in prehrano: »Za zdaj zaradi zelo hitrega širjenja okužbe še ne moremo podati natančnih podatkov o obsegu prizadetih rastlin in nastali škodi.
Po prvi presoji je najbolj prizadet kilometrski pas v okolici Škofje Loke, vemo pa tudi že za druga žarišča okužbe.
Sanitarni inšpektorji so dosedaj že izdali več deset odločb za uničenje rastlin, grozi pa nevarnost, da bo okužba povzročila precejšnjo gospodarsko škodo in prizadela biološko raznovrstnost območja.
Okužbo s hruševim ožigom prenaša do 1,6 tisočinke mm dolga paličasta bakterija Erwinia amylovora .
Okužena rastlina na listih izloča kapljice, ki jih veter in žuželke hitro širijo na sosednje rastline.
Bolezen pogubno vpliva predvsem na mlada drevesa in grmovnice, človekovega zdravja pa ne ogroža.«
Življenjska doba je v Sloveniji za šest let nižja kot v najbolj razvitih državah
V Guantánamu na Kubi je že več kot leto zaprtih 600 ljudi.
Med njimi so tudi otroci, mlajši od 16 let, ki jih ameriška vojska obravnava kot »sovražne bojevnike«.
AI je njihovo priprtje označila za »posebno odvratno«.
Zaporniki so že ves ta čas v nekakšnem pravnem vakuumu.
ZDA jih niso priznale niti za vojne ujetnike niti jim ne omogočajo, da bi pred sodiščem spodbijali legalnost svojega pripora.
Torej gre za močno nenavadno ravnanje ameriških oblasti, ki sicer ves čas prisegajo na vladavino prava, demokracijo in človekove pravice, a hkrati vztrajno spodkopavajo mednarodno kazensko sodišče.
Washington se tega novega mednarodnega tribunala na široko ogiba z dvostranskimi sporazumi (o neizročanju ameriških državljanov), ki jih Bela hiša tudi z neprikritimi pritiski vsiljuje svojim »voljnim« zaveznicam.
Že neštetokrat skupaj, rezultatov pa ni
Zanimivo je, da Zapatero misli, da je prav njegova stranka dosegla odločilno prelomnico, ko lahko spet sanja o prevzemu oblasti na državni ravni.
Aznar že nekaj časa napoveduje, da bo prihodnje leto zapustil premierski položaj - kot njegovega naslednika omenjajo Ruiza Gallardona, ki je v nedeljo zmagal v Madridu.
Parlamentarne volitve bodo sicer šele marca 2004.
Marsikdo je zdaj prepričan, da se je politična kariera Vike Potočnik za vedno zapečatila.
Nekaj časa bo zagotovo preživela nekje v senci, toda morebitno nadaljevanje bo odvisno od nje same in njenega ravnanja v prihodnjih mesecih.
Če bo namreč poskušala dokazati, da pred nakupom SIB o spornosti posla res ni vedela ničesar in da so jo vanj vpletli prevaranti, bo morala spregovoriti o imenih teh ljudi.
Doslej jih je ščitila.
Tudi če se ne bo odločila »iti do konca«, ne gre prezreti, da se ji je v delu javnosti že posrečilo prikazati v vlogi žrtve, pomilovanja vredne tragične osebe.
Vse, kar je počela, je delala z najboljšimi nameni.
To pa je »ljudstvu« vedno všeč.
Resnica bo prej ali slej prišla na dan
Obstaja veliko dokazov, da so bili strahotni dogodki 11. septembra skrbno zmanipulirani, da bi pozornost javnosti preusmerili od Osama bin Ladna in Al Kaide, ki sta zasnovala napade 11. septembra, k Sadamu Huseinu, ki ni imel nič z njimi.
Pred napadom na Irak so predsednik in člani njegovega kabineta izrabili vsako strašljivo podobo, ki so si jo lahko zamislili, od gobastih oblakov do skritih zalog biološkega orožja in letal, ki bodo na naša največja mesta odvrgla smrtonosne klice.
Izpostavljeni smo bili izdatni dozi pretiravanja o Sadamu Huseinu, ki da neposredno ogroža našo svobodo.
Medtem je Bin Laden še vedno na prostosti, Sadam Husein pa je izginil neznano kam.
Administracija vztrajno prepričuje ameriško javnost in ves svet, da je bil vojaški napad na Irak nujen za zaščito naših ljudi in vsega sveta pred terorizmom.
Vztrajno si prizadeva vznemiriti javnost in tako zamegliti obraza Sadama in Bin Ladna, da se bosta nazadnje malone zlila v enega samega.
Dobičkonosna naročila za povojno obnovo Iraka in njegove naftne industrije so bila brez javnih razpisov podeljena najožjim sodelavcem ameriške administracije, ponudbe Združenih narodov o sodelovanju pri obnovi razdejane države pa vztrajno zavračamo.
Se po vsem tem res lahko čudimo, da ves svet dvomi o Ameriki in ugiba, kakšni so njeni dejanski nameni?
Kako si bomo lahko privoščili tako množično in dolgotrajno obvezo, se hkrati bojevali proti terorizmu, reševali resno krizo domačega zdravstvenega sistema, v nedogled povečevali stroške za vojaštvo in hkrati zniževali davke, ko bo samo letošnji državni primanjkljaj znašal najmanj 340 milijard dolarjev?
Kakor kaže, Slovenije v bodoči Evropi ne bomo ohranili enotne, njenega vodenja ne bomo na vmesni ravni uredili v treh vsaj domačinom prepoznavnih pokrajinah, recimo vzhodni, osrednji in zahodni.
Že prejšnji predsednik vlade je dejal, da gre pri oblikovanju pokrajin za politično vprašanje.
Njegovim naslednikom se to merilo začenja dozdevati ključno.
Če parafraziramo Tomaža Šalamuna, se prepih nadaljuje.
To ljudstvo bo še prehlajeno, ta država bo še brez identitete.
Tradicija razkosavanja Slovenije je bogata.
Iz nje se, začuda, za še najbolj racionalne kažejo rešitve iz socialističnih časov.
Od sredine 19. stoletja do druge svetovne vojne je bilo na območju današnje Slovenije med 25 in 30 upravnih okrajev.
Celo po nastanku socialistične države so najbolj značilne državne naloge lokalnega značaja opravljali v skorajda enakih okrajih.
Po letu 1955 se je število okrajev celo zmanjšalo na 19, število občin pa s 386 na 130.
Te so prevzele izvajanje ključnih državnih nalog na lokalni ravni.
Vse do leta 1965, ko so bili ukinjeni, se je število okrajev in tudi občin še naprej zmanjševalo.
Med letoma 1964 in 1994 je bilo občin samo še med 60 in 65, le nekaj več, kakor je danes upravnih enot.
»Različna stališča« preprosto pomenijo interese lokalnih okolij, da pride v državi do ustanovitve čimveč pokrajin, saj se bodo v manjših počutili pomembnejši tudi lokalni politiki, večje pa bodo tudi njihove možnosti za izvolitev na kakšno pokrajinsko funkcijo.
»Pokrajinske posebnosti« so sinonim za lokalne zavisti in spore.
»Preživete delitve« pa pomenijo, da se iz izkušenj preteklosti nihče ni pripravljen česa naučiti.
Decembrski veter je na pobočjih Črnega vrha pod Martuljkovo skupino podrl več kot 800 kubičnih metrov drevja, od tega okoli 500 kubičnih metrov v gozdu, ki ga je nadškofija dobila z denacionalizacijo.
Delo v takem gozdu je počasnejše in nevarnejše, zato je bilo po podatkih revirnega gozdarja Alfreda Grilca marca z nadškofijo dogovorjeno, da mora biti opravljeno do 1. maja.
Pot bi morala biti tedaj normalno prehodna, kopišče (prostor za skladiščenje lesa) pa očiščeno, poravnano in zatravljeno.
Pot do prvega maja ni bila počiščena, rok za spravilo pa je bil zaradi snega, ki se je obdržal dalj časa, podaljšan do 15. maja.
Alfred Grilc meni, da bi se lastnik lahko lotil dela že sredi aprila, začel pa ga je, z enim samim delavcem, šele 9. maja.
Ker je bila za odvoz lesa zgrajena nova vlaka, povezana z višjo gozdno cesto, spravilo ne bo toliko oviralo turističnega obiska, gozdarji pa se boje, da delo ne bo opravljeno, preden se zaredi hrošč lesar, zaradi katerega les izgublja vrednost, in pred razvojem lubadarja, ki napade tudi posekano drevje.
Rajko Prepadnik glede tega meni, da gre za malenkosti, bolj za estetsko plat, saj gre za območje, ki je bolj na očeh.
V zvezi s tem, če bi pospravljanje vetroloma potekalo hitreje, če bi delalo več ljudi, pa meni, da na tako majhni, strmi površini s tako koncentirano sečnjo, kot je v tem primeru vetrolom, zaradi prostorske omejenosti ne more delati veliko ljudi.
Lahko delata le dva sekača in tisti, ki les odvaža.
Na vprašanje, ali bo vetrolom pospravljen pravočasno, pa je rekel: »Zakaj bi dvomili o tem.
Ko izbiramo izvajalce, se ravnamo po pravilniku, ki določa, kakšne pogoje mora kdo izpolnjevati, da lahko izvaja gozdna dela.
To so ustrezna kvalifikacija, ustrezna oprema in reference.«
Kot sta poudarila Ivan Zidar in Dušan Črnigoj, predsednika uprav SCT in Primorja, ki sta s 83-odstotnim skupnim deležem glavna izvajalca del na tej trasi, je to za Slovenijo bržčas najbolj vitalna cestna povezava, ki bi jo morali narediti že prej.
Zaradi skupnega nastopa, ko ne gre za medsebojno tekmo, ampak za združevanje izkušenj in znanja, pa gre na tem odseku tudi za izjemno referenco, s katero lahko nastopajo na vseh mednarodnih trgih.
Kot je povedal Janez Božič, je v skladu s sprejetim letnim planom razvoja in vzdrževanja avtocest v letošnjem letu predvidena gradnja skupaj 126,8 kilometra avtocest na vseh štirih avtocestnih krakih.
Gradnja se nadaljuje na 87,3 kilometra avtocest in hitrih cest, od katerih jih bo 22,1 kilometra predanih prometu, na 39,5 kilometra novih avtocestnih odsekov pa se bo gradnja začela.
»Od podjetja smo zahtevali tudi merila uspešnosti, po katerih so določili delavke, ki bodo morale na cesto.
Ker jih nismo prejeli, je to le še dodaten razlog za negativno mnenje.«
Urbanč je k temu dodal, da je sindikat posredoval pripombe že na načrt finančne reorganizacije podjetja, ki pa do naroka za prisilno poravnavo konfekcije niso bile upoštevane.
Nadaljnji postopek predvideva, da mora Jutranjka odpraviti ugotovljene kršitve, če pa se to ne zgodi, bo moral sindikat v določenem roku ustrezno ukrepati.
Na sestanku delavk s sindikatom je bila imenovana tudi posebna skupina njihovih predstavnikov, ki se bodo z vodstvom podjetja pogajali o izplačilu odpravnin.
Po Urbančevih besedah obstajata dve različni razlagi zakonodaje, do kdaj je podjetje delavkam dolžno izplačati, kar jim pripada.
Ker panožna kolektivna pogodba ne vsebuje nobenih rokov za takšne primere, se lahko vodstvo in delavci dogovorijo o načinu izplačila odpravnin v skladu z zakonom o stečajih in prisilnih poravnavah.
To pomeni, da morajo biti odpravnine izplačane najpozneje v petih letih.
Na drugi strani pa je lahko to tudi predmet razlage obligacijskega prava, v okviru katerega bi denimo lahko postavili rok za izplačilo odpravnin že ob izteku odpovednega roka presežnim delavcem.
Težava je v tem, da Jutranjka trenutno nima denarja za odpravnine.
Đ Za viadukt Črni Kal (dolžina 1065 metov, najvišji steber 87 metrov, kjer bo vozišče na višini 93 metrov) je bilo pred začetkom del izdelanih okrog 70 različic umeščanja v prostor.
Je lekarniško projektiran, je dejal inž. Metod di Batista, direktor DDC Svetovanje in Inženiring.
Projektanti in izvajalci so upoštevali tudi burjo.
Zagotavljajo, da bo po viaduktu zaradi posebne protivetrne ograje, mogoče voziti tudi, ko bo pihala s 140 kilometri na uro.
Knjiga o aktualnih vprašanjih s področja pomorskega prava Avtorja predlagata dopolnitve in spremembe pomorskega zakonika
Celje - Sejem Lepota las in telesa 2003, ki sta ga družba Celjski sejem in mariborsko podjetje Hair Fashion prvič pripravila pred dvema letoma, bo že konec septembra, kar je nekoliko prej kot običajno.
Kot je na tiskovni konferenci pojasnila namestnica direktorja Celjski sejem Breda Obrez Preskar, bodo profesionalno sejemsko prireditev, ki je pritegnila predstavnike številnih uveljavljenih znamk s področja frizerstva in kozmetike iz Slovenije in tujine, organizirali prej, ker je pozna jesen bogata z drugimi frizerskimi prireditvami.
Dol pri Ljubljani - Za regresiranje in subvencioniranje v kmetijstvu je dolska občina letos v proračunu predvidela devet milijonov tolarjev.
Od tega zneska bodo štirje milijoni tolarjev namenjeni za postavitev namakalnih sistemov v tistih naseljih, kjer poteka projekt celostnega razvoja podeželja in obnove vasi.
Pravico do pridobitve pomoči bodo imeli vsi kmetovalci, tudi tisti, ki sicer nimajo statusa kmeta.
Zgodovinar Bojan Himmelreich je zapisal, da Javno podjetje za distribucijo električne energije Elektro Celje označuje kot začetek svojega delovanja leto 1913, ko so v Celju zgradili prvo mrežo za javno preskrbo z električno energijo.
Himmelreich je še pojasnil, da so na tem območju uporabljali električno energijo že skoraj dve desetletji pred tem, vendar pa so bili začetki skromni.
V slovenščini ni bilo ustreznih izrazov za pojme iz elektrotehnike, uvodne terminološke težave pa so premagali do konca osemdesetih let 19. stoletja.
Na območju Elektra Celje naj bi v tistem času razpolagali z napravo s skupno močjo 5kW, v slovenskem merilu pa je šlo za tretjo omembo uporabe elektrike.
To zagotovilo je bilo tudi dobra popotnica vodstvu šole in občine, da bo najmočnejša gospodarska družba v kraju tudi v prihodnje skrbela za nadstandard šole.
Po mnenju župana Damjana Krapša bo občina spodbujala vodilne gospodarske družbe k dolgoročnemu sodelovanju z izobraževalnimi zavodi.
Vsaka pomoč je sicer dobrodošla, le dolgoročno sodelovanje pa daje prave rezultate.
Do konca leta naj bi se število brezposelnih na Goriškem povečalo za slaba dva odstotka, če ne bo nenapovedanih stečajev
Celje - V mestnem parku se vsak petek po koncu pouka na celjskih srednjih šolah že nekaj let zbira mladina iz Celja in okolice, kar pri nekaterih občanih zbuja nezadovoljstvo.
Mestna politika je bila doslej do petkovega sproščanja mladine sicer strpna, ob sobotah zjutraj je občina poskrbela tudi za čiščenja parka.
Zdaj so se ureditve razmer in tudi petkovih zabav v parku lotili v Mladinskem centru Celje (MCC).
V Novem mestu je že kar nekaj časa ena glavnih tem umiranje starega mestnega jedra.
Predvsem lastniki in najemniki lokalov v njem, pa tudi vse redkejši stanovalci so prepričani, da so mu nov hud udarec zadali lanska uvedba novega parkirnega režima, negotovinski parkomati in grdoglede redarke, zato so bili po torkovem pogovoru na občini naravnost evforični.
Na njem ni sodelovala kot običajno le tretjerazredna občinska garnitura, ampak tudi Jože Derganc, ki kotira nekoliko više.
V nasprotju s prepričanjem meščanov pa žal ne toliko visoko, da bi lahko obljubljal konkretne spremembe parkirnega režima, kot je bilo navdušenje občinskega svetnika Francija Keka in predstavnikov lastnikov in najemnikov lokalov v mestnem jedru prenešeno v naš medij.
Bo pa seveda zanimivo spremljati, ali bo(do) odgovorni imeli pogum, da bodo zavrnili skupno pobudo o nekaj (15 do 25) polurnih brezplačnih parkirnih mestih na Glavnem trgu, ki je v zadnjem času brez dvoma ena boljših, če ne kar edina, za oživljanje mestnega jedra.
Med brezposelnimi je 16 odstotkov iskalcev prve zaposlitve, trajno presežnih delavcev in tistih iz podjetij, ki so šla v stečaj, dobra četrtina, starejših od 50 let pa 30 odstotkov.
Letos se je najbolj zmanjšal delež tistih delavcev, ki so postali brezposelni zaradi stečaja podjetja, kar kaže na večjo trdnost podjetij na Gorenjskem.
Kar zadeva izobrazbo, pa je med brezposelnimi daleč največ takih brez šol, saj jih je kar 45 odstotkov.
- Zavod za rekreacijo, šport in prosti čas G-rega pripravlja danes ob 17. uri v rekreacijskem centru Ljubljanica na Trnovem Žabji žur 2003.
Prireditev je namenjena predvsem otrokom in njihovim staršem, ki so letos sodelovali v programih omenjenega zavoda.
Če bo deževalo, bo zabava teden pozneje (5. junija), prav tako ob 17. uri.
Šentjur - Načrti Mesarstva Šentjur (MŠ) bodo očitno stekli v skladu s pričakovanji; poleg že znanih zahtev (okoli klavničnih odplak) na torkovi javni razgrnitivi ni bilo večjih zadržkov glede obratovanja nove klavne linije.
Na celjskem območnem sindikatu ZSSS pa so opozorili na domnevne nepravilnosti vodstva.
Bolj kot z neutemeljenimi obtožbami se Heglerjeva namerava ukvarjati z uresničevanjem obsežnega stanovanjskega programa.
Po uveljavitvi novega stanovanjskega zakona upa, da ji bo uspel projekt rentnega odkupa, po katerem bi od starejših ljudi, ki živijo v prevelikih stanovanjih, ta odkupili.
Po ocenitvi njegove vrednosti bi namesto njih plačevali vse stroške, hkrati pa pridobivali čedalje večji lastniški delež.
Ko bi presegel vrednost stanovanja, bi lahko do smrti v njem prebivali kot najemniki.
Seveda Heglerjeva pričakuje odpore potencialnih dedičev.
Opekarji so lani preživeli prisilno poravnavo, v kateri so jim upniki odpisali 680 milijonov tolarjev terjatev.
Očitno lastniki z direktorji nimajo sreče.
Opekarski maček Ivan Šmigoc je odstopil, za kratek čas pa ga je zamenjal Marko Tišma iz Rogaške Slatine.
Kaže, da so vse prihodnje poteze v rokah Jožeta Pipenbaherja.
Kdo bo močnejši, Prleki ali Prekmurci?
Kočevski gimnazijci so v šestnajstih letih pripravili 56 raziskovalnih nalog Začeli so z astronomijo, zdaj pa se povečuje zanimanje za družboslovje
Zares ne bi smeli pozabiti, da so ob nastanku javnih del poudarjali, da bo država podpirala predvsem tiste programe, s katerimi bi lahko taka dela prešla v redno delovno razmerje.
Toda za uresničitev tega dela namere ni naredila ničesar, saj občinam za ustanovitev takih delovnih mest, ni zagotovila denarja.
V ekonomsko močnih občinah, ki so tudi s pridom izkoriščale javna dela, si glav ne bodo preveč belili, saj se ve, da za najslabše plačana delovna mesta že sedaj uvažajo delavce iz Bosne in Hercegovine, pa Makedonije in s Kosova, čisto drugače pa je v vseh drugih občinah, za katere pravimo, da jih podpira državni proračun.
Tudi to seveda ni čisto res, kajti če bi v tej državi obstajala neodvisna ocena, koliko kdo prispeva v državni proračun, bi hitro ugotovili, da tudi večina najbolj revnih plačuje več kot dobiva, z davki seveda.
Ljubljana - Območno združenje Rdečega križa bo danes ob 17. uri v Festivalni dvorani na Vilharjevi cesti 11 podelilo priznanja najbolj vztrajnim krvodajalcem v Ljubljani.
Na prireditev - pripravlja jo ob petdeset obletnici krvodajalstva v Sloveniji - je povabljenih 514 ljudi, ki so v zadnjih letih največkrat darovali to življenjsko pomembno tekočino.
Med povabljenimi je 177 žensk, ki so dale kri več kot 20-krat, 313 moških, ki so to storili več kot 40-krat, in 49 pobudnikov akcij.
Kot je dejala Marjeta Stopajnik, sekretarka ljubljanskega združenja RK, že podatki o številu darovalcev povedo, da so Ljubljančani solidarni in pripravljeni pomagati javnemu zdravstvu.
Sredi aprila so začeli pripravljalna dela, porušili so predelne stene ter začeli čistiti stavbo.
Prizidek na Streliški 12a bodo lahko zadovoljivo preuredili z manjšimi posegi, medtem ko bodo za spremembo nekdanjih hladilnic v učilnice potrebna večja gradbena dela.
V vodstvu šole ocenjujejo, da bo preureditev stala od 100 do 120 milijonov tolarjev.
Večino bodo plačali sami, ob pomoči fundacije svetovnih waldorfskih šol.
Z Mestno občino Ljubljana pa se dogovarjajo, da bi prispevala vsaj denar za opremo učilnic.
Trbovlje - Spopad delavcev z Orjuno, fašistično organizacijo jugoslovanskih nacionalistov, 1. junija leta 1924, je tisti pomnik v zgodovini, ki so si ga v Trbovljah izbrali za svoj občinski praznik.
Prireditve prazniku na čast so se začele v teh dneh, vrh pa bodo dosegle jutri z osrednjo proslavo v delavskem domu.
Prva v nizu prireditev je bila torkova proslava ob 50-letnici trboveljskega društva prijateljev mladine.
Nocoj bo v prostorih društva upokojencev literarni večer, v delavski koloniji na Njivi pa bo Zasavski muzej odprl drugo stalno etnološko razstavo.
V petek bo na balinišču AMD mednarodni balinarski turnir, odprli bodo dve razstavi - učencev OŠTončke Čeč in domačina Antonia Živkoviča, v soboto pa bo veselo kar na štirih mestih: zjutraj na vadišču kinološkega društva, kjer bo odprti turnir šolanih psov, v OŠAlojza Hohkrauta, na ekipnem namiznoteniškem turnirju slovenskih pokrajin ter na teniškem igrišču in v dvorani Polaj, kjer bosta klubski teniški turnir dvojic in rokometni veteranski turnir.
Zvečer ob 19.30 bo na strelišču na Neži tradicionalni Nohšiht z ansamblom Faraoni.
Poleg vrste športnih in zabavnih prireditev, pa celo čistilne akcije na planinski poti Klek-Dom pod Javorjem bodo v nedeljo, 1. junija, slovesno odprli dve rekonstruirani cesti: ob 10.30 cesto Kamnikar-Ban in ob 11.30 še regionalko Trbovlje-Hrastnik prek Marka.
Odprl jo bo minister za promet Jakob Presečnik.
Ob 12.30 bodo namenu predali sončno uro v mestnem parku.
Do 29. junija, ko bodo z državnim prvenstvom v spustu z gorskimi kolesi končali praznovanje, se bodo v Trbovljah zvrstile še številne prireditve, med drugim bodo 8. junija nad cesto v Bevškem odkrili ploščo padlim borcem v KS Zasavje.
Zastavljeni cilji Mariborskemu vodovodu na eni strani zagotavljajo trajno kakovost preskrbe z vodo, na drugi strani pa zmanjšujejo stroške izvajanja obvezne javne službe, ki so zdaj večji predvsem zaradi številnih vodnih izgub, ki jih povzročajo dotrajane cevi, še večji pa bi lahko bili od leta 2005, ko bo treba državi od vse količine načrpane vode plačevati republiški vodni prispevek (tudi izgubljene količine pitne vode), kar bo zneslo okrog 40 milijonov tolarjev letno.
Kako pomembno je do takrat zmanjšati izgube vode, torej ni treba posebej poudarjati.
Sicer je v pripravljenem gradivu proračuna za dobrih 910 milijonov prihodkov in milijardo odhodkov.
Kar se odhodkov tiče: največ bi iz proračuna bi pobrali za tri večje naložbe: industrijsko cono Neverke, kanalizacijo Petelinje in telovadnico.
Zbiranje znamk ima na loškem območju že dolgo tradicijo.
Navsezadnje iz vasi Spodnja Luša prihaja tudi domnevni idejni tvorec poštne znamke Lovro Košir, ki je svojo zamisel o še danes veljavnem sistemu enostavne pisemske tarife že sredi tridesetih let 19. stoletja posredoval v Anglijo in na Dunaj.
Koširju žal svojega idejnega avtorstva do konca življenja, ki ga je pozabljen dočakal v dunajski hiralnici, ni uspelo dokazati, primat izumitelja poštne znamke in poenostavljenega zaračunavanja poštnih pristojbin pa je pripadel Angležema Jamesu Chalmersu in Rowlandu Hillu.
V enournem kolažu petih projektov je tako večini povabljenih gostov umanjkala pozornost do gostiteljice in njenih izvajalskih zmožnosti.
Sicer pa bi Nina Meško lahko v prihodnje tvegala več in svoj projekt zastavila bolj samozavestno in zlasti avtorsko, hkrati pa bi morala razmisliti o vlogi performerja na prizorišču in se na odru izogniti vsiljivi verbalni všečnosti tako gledalcem kot sodelavcem in producentom.
Ko je Bojan Stupica (1910-1970) ustanovil JDP, so na Cvetnem trgu v Beogradu po njegovih načrtih začeli graditi stavbo, ki ni bila nikoli dokončana, pred šestimi leti pa jo je uničil požar.
Obnove so se lotili že za časa Miloševićeve vladavine, a je potekala tako, kakor da je niso nameravali dokončati.
Po zamenjavi režima je nova mestna oblast zagotovila več kot 90 odstotkov denarja za zgraditev novega gledališča s 625 sedeži, ki od daleč deluje kot sodobna poslovna stavba v steklu, od blizu pa kot živo gledališče.
Ali kot pravi član ansambla Voja Brajović, »dobili smo mladost in prihodnost«.
Prikazuje operacijo neke ženske.
Bolnica je imela hude glavobole, zato so jo poslali na slikanje glave.
Na posnetku so zdravniki ugotovili, da ima tumor v očesni votlini.
»Začeli so operacijo skozi nosno votlino in se nemalo začudili, ko so videli, da vzrok njenih bolečin ni tumor, marveč 12 centimetrov dolg parazit iz vrste Dirofilaria.
»Ponavadi živi v psih, a lahko preide tudi na človeka,« pravi Sattmann.
Tudi takšnih zajedavcev ni malo.
Zoologi pravijo, da je kar polovica pripadnikov vseh živalskih vrst parazitov.
Ti so povsod, kjer je življenje.
V nasprotju z zvermi zajedalci vsaj za nekaj časa pustijo živeti svoj vir prehrane.
Lahko bi rekli, da »gospodarijo dolgoročno«, kajti če umre gostitelj, tudi oni izgubijo življenjski prostor.
Irska si mora veliko bolj prizadevati, da bi zmanjšala število pijancev, ki iščejo pomoč v bolnišnicah, je spoznala tudi tamkajšnja vlada.
Minister za zdravje Michael Martin je pred nedavnim razgrnil izsledke raziskave, ki je pokazala, da je kar četrtina ljudi, ki so jih sprejeli na urgentne oddelke bolnišnic, doživela zastrupitev z alkoholom zaradi čezmernega opijanja.
Trinajst odstotkov pacientov kaže vse znake »klinične intoksikacije«, so med drugim ugotovili v raziskavi.
Michael Martin je še napovedal, da bo Irska sprejela strožji zakon, ki bo omejeval oglaševanje alkohola.
Ogromno alkoholikov je vse težje breme za irske bolnišnice.
Država sicer slovi po obilju pubov - 3,8 milijona Ircev jih ima na voljo več kot 10 tisoč.
Poraba alkohola na prebivalca se je od 1989. zvišala za 49 odstotkov in je v letu 2001 dosegla 14,5 litra, s čimer se je Irska prepričljivo zavihtela prav na vrh v petnajstčlanski Evropski uniji.
Nemci hitijo z gradnjo cestninskih postaj za prevoznike
Ljubljana Đ Direktor slovenske izpostave nadnacionalke Oracle Vasja Herbst in rektor Univerze v Ljubljani dr. Jože Mencinger sta podpisala pismo o nameri, da bo Oracle Univerzi v Ljubljani zagotavljal ugodnejše licenciranje programja za vse fakultete, ki svoje informacijske sisteme izvajajo v svojih omrežjih in za osrednji računalniški center ljubljanske univerze.
Ob tem bo Univerza v Ljubljani postala članica velike in po svetu zelo razvite iniciative Oracle academic initiative, ki zagotavlja vsem članicam popolno podporo za vse izobraževalne programe, ki potrebujejo tudi licence Oraclovih izdelkov.
Odgovor na vprašanje, zakaj letos ne bo sejma Vino, je kratek: ker ni bilo prijav, je včeraj na tiskovni konferenci povedal direktor Ljubljanskega sejma Ante Madjar .
»Debel mesec potem, ko je potekel rok za prijave, je bilo za zakup prijavljenih le pet razstavljalcev, in to za skupno komaj 75 kvadratnih metrov površine.
Poslovna skupnost za vinogradništvo in vinarstvo, ki je in bi morala biti prva, ki naj bi nam na neki način dirigirala tempo in program, se letos preprosto ni želela vključiti v pripravo vinskega sejma,« je povedal Madjar, ki je s svojega zornega kota takšno početje ocenil z besedami, »da je zgodba slovenskega vina v prihodnje zelo črna«.
»Zavestno sem se tudi odločil, da se ne bom pustil izsiljevati poslovni skupnosti za vinarstvo, ki se je lani na sejem prijavila 15 dni pred samim sejmom,« poudarja Madjar in dodaja, da pa so »vsekakor pripravljeni cenovno politiko prilagoditi zmožnostim slovenskih pridelovalcev vina«.
Ljubljana - Novo vrednotenje tržiškega Peka je končano.
Javni razpis za prodajo 81,3-odstotnega državnega deleža v Peku, ki bo najverjetneje mednaroden, je tako pričakovati še pred poletjem, je za Delo povedal Brane Ambrožič, državni podsekretar na ministrstvu za gospodarstvo.
Komisija za nadzor prodaje tega deleža se bo predvidoma sestala prihodnji torek.
Ljubljana - Izšla je knjiga Slovenske naložbe v tujini kot spodbuda tranziciji, v kateri sta avtorja Andreja Jaklič in Marjan Svetličič, oba z ljubljanske fakultete za družbene vede, opisala investicijsko dejavnost našega gospodarstva na tujem po letu 1960.
V njej sta poudarila motive in učinke te oblike internacionalizacije gospodarstva, ki jih razlagata na primerih iz prakse.
Na podlagi raziskave, ki so jo ob sodelovanju firm opravili na fakulteti, sta ugotovila, da je povprečen slovenski vlagatelj v devetdesetih letih več kot podvojil število svojih enot v tujini (povečanje: od 2,1 v letu 1992 na 4,4 leta 2000).
Navzlic temu, da komaj dober odstotek naših podjetij vlaga na tujem, uresničijo kar 40 odstotkov slovenskega izvoza, v njih dela 30 odstotkov zaposlenih in ustvarijo dobrih 40 odstotkov neto dobička in 38 odstotkov dodane vrednosti.
Njihov glavni motiv za investiranje v tujini je ohranitev ali povečanje deleža na tamkajšnjem trgu, medtem ko zniževanje stroškov in nižja cena dela nimata pomembnega vpliva na odločitev o naložbi na tujem.
Sicer pa podjetja, ki vlagajo v tujini, povečajo svojo ponudbo ter pridobijo na ugledu, učinkovitosti in kakovosti.
Knjiga o naših naložbah na tujem je v angleščini (naslov: Enhanced Transition Through Outward Internationalisation ), namenjena je torej tudi tujim bralcem in naj bi prispevala k prepoznavnosti Slovenije.
Izdala jo je britanska založba Ashgate Publishing Limited, ki jo prodaja po internetu ( ashgate.com, cena: 55 funtov), kupiti pa jo je mogoče tudi v Mladinski knjigi - Konzorcij in Fontani v Nazorjevi ulici v Ljubljani.
»Zmaga je možna, bila bi nadvse dobrodošla, ni pa imperativ,« je povedal o taktičnem načrtu glavni trener in selektor reprezentance Miloš Janša.
Ob Iztoku Čopu bosta med skupno 33 skifisti štartala tudi Luka Špik in Matej Prelog.
Tudi Špik si obeta uvrstitev v finale A, v katerem pa bo konkurenca v poletno razgretem in soparnem Milanu na najvišji ravni, saj bosta manjkala le Novozelandec Rob Waddell in Švicar Xeno Müller.
Za Mateja Preloga bi bil vrhunski domet v taki konkurenci uvrstitev v finale B.
Jagodnik ostal brez pogodbe
- Na teniških igriščih TK Branik, ŽTK Maribor in Galeja Malečnik se je včeraj začel 42. mednarodni Bergantov memorial ETA - 2. skupina za fante in dekleta do 16 let.
Polona Reberšak, edina od slovenskih igralcev in igralk, ki je nosilka prve skupine v kategoriji deklet do 16 let, se je brez težav uvrstila v 2. kolo, poraz pa je doživel Mariborčan Nejc Novak.
Finalist podobnega turnirja pred tednom dni na Galeja opnu 2003 je namreč s 6:1, 1:6, 1:6 izgubil dvoboj z Lendavčanom Zoranom Golubovičem.
Danes bodo dvoboji osmine finala.
Razgrajača se nista hotela umiriti, opozorila, da ju bodo odpeljali, če ne nehata, so bila bob ob steno in varuha reda in miru sta stopila k njima.
Oba sta uporabila poseben prijem, eden je zgrabil 22-letnega U. G., drugi pa 25-letnega J. P., oba domačina.
Takrat se je od nekod vzel 39-letni F. P., bližnji sorodnik starejšega razgrajača, ter policista udaril po hrbtu in še za uniformo ga je vlekel, da bi fanta osvobodil.
Ker se mu ni posrečilo, je pobegnil v temo, vendar so njegovo »posredovanje« vseeno popisali in ga čaka kazenska ovadba.
»Junaka«, ki sta jima zagrozila s tepežem, sta se potem z nekaj drobiža in mobilnim telefonom (oboje skupaj naj bi bilo vredno sto tisočakov) izgubila proti Čopovi.
Velika Pirešica - V torek ob desetih dopoldne je zagorela trideset metrov dolga pritlična montažna hiša, v kateri je samski dom delavcev obrata Asfaltna baza in kamnolom podjetja Ceste mostovi Celje.
Škode je za kar deset milijonov tolarjev.
Gasilci Velike Pirešice, Žalca, Šempetra, Griž, Dobriše vasi, Petrovč in Gotovelj - bilo jih je 33 - so 240 kvadratnih metrov velik objekt gasili, a ga niso mogli rešiti pred ognjenimi zublji.
Uspelo pa jim je preprečiti, da bi se ogenj razširil na bližnjo cisterno, v kateri je bilo deset kubičnih metrov propanbutana.
Po trditvah policistov je zagorelo zaradi kratkega stika na električni napeljavi, v času požara pa v hiši ni bilo nikogar.
- Sprevodnik na vlaku je policistom izročil polletno vozovnico slovenskih železnic, ki jo je 18-letni dijak ponaredil.
Na njej je podaljšal datum veljavnosti in se tako vsak dan vozil v Novo Gorico.
Policisti so ga ovadili.
Pred končno odločitvijo je sodnike nagovoril tudi Dragonja.
Po njegovem je montirani proces dosegel politični cilj - Marjan Podobnik je namreč politično mrtev.
Ponovno je poudaril, da je ves čas delal v dobro podjetja, vse, kar je naredil, pa je delal zakonito in v skladu s sklepi organov upravljanja.
Tudi sponzorski prispevek za volilno kampanjo Metke Karner Lukač in SLS je bil izplačan v interesu družbe, je zatrdil Dragonja.
Leta 1992 je bila namreč Lukačeva »motnja za podjetje«, zato so v dobri veri, da bo to koristilo podjetju, nakazali 2,5 milijona sponzorskega prispevka.
Lukačeva je res odšla iz podjetja, a se je nekdanja predsednica sindikata v Leku iz poslanskih klopi vrnila kot delavska direktorica.
In če je bilo njeno delo leta 1992 moteče, je bilo delo delavske direktorice in s tem pomembne članice uprave med letoma 1996 in 1999 škodljivo.
Zato je bila uprava razrešena, je razlagal Dragonja, svojo trditev pa je dokazal tudi z grafikonom prihodkov od prodaje v teh letih.
Nastopajo: Terrafolk (Slovenija), Sam Mangwana (DR Kongo).
Nemške cerkve poskušajo biti čim bolj odprte tudi zaradi nevarnosti, da bodo izgubile vernike.
Z Vzhodno Nemčijo so dobile del Evrope, v katerem se s šestdesetimi odstotki prebivalstva rekordno število razglaša za ateiste, v vsej državi pa se čedalje več ljudi pridružuje najrazličnejšim sektam.
Šestdeseta leta prejšnjega stoletja so z meditacijami, jogo in pravico do uživanja ustoličila način življenja, ki je globoko drugačen še od katoliškega razumevanja vstajenja s pomočjo trpljenja.
Cerkve niso potrebne niti več za vsakdanjo moralo, ki si jo v obdobju po spolni revoluciji in emancipaciji žensk večina ljudi oblikuje po svoje.
- Srbsko notranje ministrstvo je okrožnemu sodišču v Novem Sadu posredovalo kazensko prijavo proti šestim pripornikom, ki so se v centralnem beograjskem zaporu znašli med operacijo Meč, sumijo pa jih sodelovanja v pokolu ranjencev vukovarske bolnišnice novembra 1991 na kmetijskem posestvu Ovčara.
Tedaj je bilo ubitih 250 civilistov, za ta zločin pa je haaško tožilstvo obtožilo t. i. vukovarsko trojko: Mileta Mrkšića in Miroslava Radića, ki sta v haaškem priporu, in Veselina Šljivančanina, ki je še na prostosti.
Med nedavnim obiskom glavne haaške tožilke Carle del Ponte, ko so oblasti prejele obsežno gradivo o zločinih v Vukovarju, so v Beogradu upali, da bodo osumljencem in obtožencem za primer Ovčara sodili pred srbskimi sodišči, vendar so iz Haaga dobili sporočilo, da se bodo s primerom vukovarske trojke ukvarjali sami.
Apostolski nuncij izročil poverilna pisma
