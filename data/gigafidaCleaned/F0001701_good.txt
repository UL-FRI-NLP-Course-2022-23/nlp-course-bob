Sprva je bil tak mir, kot bi nam pošta odklopila telefon.
Ta molk pa je prejšnji četrtek potem le prekinil Polde iz Črnomlja.
Možaka zanima, kako je bilo s pred časom napovedano akcijo poostrene kontrole vozil in voznikov v Beli krajini.
"Ko imajo take akcije v drugih predelih Slovenije, potem objavijo podatke, koliko vozil je bilo tehnično pomanjkljivih, koliko voznikov vinjenih ipd.
Zanima me, ali so podatki in ugotovitve s te akcije tako dobri, da iz preventivnih razlogov ni treba nič objaviti, ali pa tako porazni, da se bojijo z njimi razburjati ljudi," pravi vrli Polde.
