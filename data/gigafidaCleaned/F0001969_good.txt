1975 V Limi, glavnem mestu Peruja, se je začela 5. ministrska konferenca neuvrščenih držav.
Za družino Leskovšek je dopust tudi, če dobijo zanimiv obisk, naj bodo to domači ali prijatelji.
Letos so že imeli obiske iz Anglije, Belgije, Japonske, Amerike.
Maja je pri njih prespalo dvanajst ljudi, nič posebnega pa se dr. Eviti Leskovšek ne zdi niti to, da je v sobi njihove atrijske hiše večerjalo 76 (!) gostov.
Hrano je pripravila sama, kar med drugim pomeni osem velikih pekačev peciva, za ričet pa si je sposodila dvajsetlitrski lonec in veliko kuhalnico, kuhala je etapah in nato sproti grela v mikrovalovni pečici.
»Vse sem naredila z užitkom, saj druženje prinaša kakovost življenja in ko smo zjutraj pred zajtrkom skupaj gledali sončni vzhod, igrali klavir in peli, je bil to enkraten happening,« se spominja sogovornica, ki rada zahaja tudi domov, v prelepo naravo in mir v Lovrenc na Pohorju.
Mnoge besede izgovarjamo, čeprav ne vemo, od kod izvirajo.
Na primer bela, kremasta bešamelna omaka je dobila ime po Louisu Béchameilu.
Béchameil (1630-1703) je bil upravnik dvora francoskega kralja Ludvika XIV., kuhanje pa je bil njegov konjiček.
In Ludvik XIV. je zelo rad užival v hrani.
Neka njegova sorodnica je začudena napisala, da je Sončni kralj v enem obroku pojedel »štiri krožnike različnih juh, celega fazana, velik krožnik solate, jerebico, ovnovo meso v omaki s čebulo, dva večja kosa kuhane šunke ter krožnik peciva, sadja in marmelade«.
Ludvik XIV. je imenoval za vojvodo tudi svojega zvestega vojskovodjo, grofa Plessis-Praslina (1598-1675).
Njegov kuhar je prvi naredil sladico, ki jo danes po njem imenujemo praline (črka s je sčasoma odpadla).
Slog bidermajer, ki označuje obdobje udobnega srednjeevropskega malomeščanstva med Napoleonovim padcem leta 1815 in državljansko revolucijo leta 1848, je dobil ime po literarnem junaku Gottliebu Biedermeierju.
Izmislil si ga je študent Adolf Kussmaul (1822-1902), pozneje znani zdravnik, saj mu je po naključju prišla v roke knjižica naivnih pesmi, ki jo je napisal vaški učitelj Friedrich Sauter.
Kussmaul je posnemal Sauterja, da bi ga tako osmešil.
S pisateljem Ludwigom Eichrodtom je pisal pesmice in med letoma 1855 in 1857 sta jih objavljala v enem od münchenskih časnikov pod psevdonimom Gottlieb Biedermeier.
Ime je najverjetneje nastalo kot kombinacija junakov Biedermanna in Bummelmeierja iz dela Josefa Victorja von Scheffla, ki je prav tako sodeloval s časnikom.
