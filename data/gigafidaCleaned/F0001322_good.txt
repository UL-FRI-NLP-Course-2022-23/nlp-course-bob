Ljubljana - Pet možnih ocen, od zelo negativne do zelo pozitivne, si lahko prislužijo uvrščeni na barometru priljubljenosti slovenskih politikov.
Uvrščenim na sam vrh in na spodnji del lestvice se uvrstitev v primerjavi z novembrom ni spremenila, vmes pa je bilo več premikov.
Navzgor po lestvici so šli Zmago Jelinčič in Jože Školč (po dve mesti), Jelko Kacin, Janez Podobnik in Polonca Dobrajc (po eno mesto), navzdol pa Franc Zagožen (štiri mesta), Janez Janša (tri), Dimitrij Rupel, Vika Potočnik, Ciril Ribičič, Igor Bavčar in Ivo Hvalica (po eno mesto).
Tokrat se poslavljata Miran Potrč in Polonca Dobrajc, prihodnji mesec pa bosta na lestvico in med ocenjevane uvrščena Dominik Černjak in Sašo Peče.
V tokratni telefonski raziskavi, ki jo je izvedla Delova agencija Stik, je sodelovalo 738 od naključno izbranih 1150 telefonskih naročnikov.
Anketiranje je zavrnilo 275 poklicanih, 137 jih ni bilo dosegljivih.
Vlada je novembra dobila 12,3 odstot. pozitivnih ocen, tokrat 24,2, novembra je bilo 50,5 odstot. negativnih ocen, tokrat 29 odstot.
Delež srednjih ocen se je s 17,7 v novembru povečal na 19,9 odstot., delež neopredeljenih pa z 19,5 na 26,9 odstot.
Ljubljana - Če se vam v tem letu obeta civilni spor pred ljubljanskim okrožnim sodiščem, boste imeli možnost, da ga rešite v t. i. postopku posredovanja in ne v rednem sodnem postopku, ki se zaradi obremenitve pravdnega oddelka predvidoma ne bo začel pred letom 2002.
Z začetkom leta je namreč omenjeno sodišče začelo izvajati enoletni eksperimentalni pilotski program posredovanja pri reševanju sporov, ki ga bo izvajalo šest sodnikov.
Stranke naj bi v postopku posredovanja sklenile poravnavo oziroma vzajemno zadovoljiv dogovor, ki rešuje delen ali celoten spor med strankama.
Za stranke naj bi bila to veliko hitrejša in cenejša rešitev, kot jo prinaša sodni postopek.
In kdaj posredovanje sodišča pri reševanju sporov verjetno ne bo uspešno?
Kadar stranke želijo odločitev sodišča kot precedens, kadar stranke potrebujejo zaščito s formalnim postopkom in kadar niso potrebne priprave na sojenje.
SKD SLS bo marca predvidoma dobila novega predsednika - Aprila tudi obe socialdemokraciji na kongres - Problem delovnih teles DZ bodo reševali tudi letos
Zaradi postopnosti reforme pokojninskega sistema od prvega januarja spremenjeni pogoji upokojevanja - Nov je tudi način usklajevanja pokojnin
Koto še vedno rešuje problematiko lastnikov odpadkov
