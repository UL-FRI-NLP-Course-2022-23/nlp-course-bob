V vodstvu liberalne demokracije na drugi strani pa pravijo, da ne gre za svet stranke, na katerem bi že določali strategijo LDS za napovedane koalicijske pogovore, ki naj bi po napovedih predsednika vlade stekli v januarju in na katerih naj bi postavili koalicijo na nove temelje, ampak za redni svet stranke po lokalnih volitvah, na katerem bo koalicija le ena od tem.
Sedež urada za droge bo na Parmovi 33 v Ljubljani - Še letos informacijsko središče?
Ljubljana - Potem ko je vlada lani ustanovila urad za droge, bo ta zdaj, kot kaže, vendarle lahko začel delovati.
Z novim letom je ta vladna ustanova, ki bo predvsem usklajevala dejavnosti na področju drog, dobila prostore.
»Če želimo uspešneje delovati proti vse bolj prisotnim drogam, bomo morali zagotovo še letos osvežiti in dopolniti nacionalni program iz leta 1992 in pospešiti delovanje lokalnih akcijskih skupin,« pravi Milan Krek.
Na včerajšnji maši je bila ljubljanska stolnica polna.
V večini so bili starejši ljudje.
Nadškof Rode je v nagovoru primerjal pot modrih z Vzhoda, ki so bili po njegovih besedah predstavniki poganskih narodov, s tvegano potjo iskanja resnice oziroma vere, na katero se podajajo posamezniki in narodi.
Po njegovih besedah se danes prevečkrat označuje vero kot nekak ostanek preteklosti ali kot breme, ki človeka utesnjuje in omejuje v osebni svobodi.
Nikdar pa se ne pove, kakšna muka, tesnoba in tema je nevera in kako zbegano in nesmiselno življenje živi tisti, v čigar življenju Bog ni navzoč.
Zbrane je pozval, naj nase ne gledajo kot na izjeme.
V nevernem oziroma v tistem, ki še ni našel Boga, naj vidijo nerešeno uganko in bolečo izjemo ter mu želijo, da bi prišel do luči in resnice.
Po Rodetovih besedah Bog namreč vabi vsakega človeka, ne glede na meje, ki mu jih postavlja družinska vzgoja, širše okolje, »ideološko ateistična šola, kot je naša«, kultura in drugo.
Ljubljana - Včeraj je minilo eno leto, odkar sta obveščevalca vojaške tajne službe s posebnim kombijem, opremljenim za prisluškovanje brezžičnim komunikacijam, zapeljala čez slovensko-hrvaško mejo pri Zavrču.
Na drugi strani ju je priprla hrvaška policija, čez nekaj dni izpustila, kombi pa zaplenila.
Kaj se je zgodilo v enem letu?
Problem naraščanja stroškov pri zdravilih pa dr. Bitenc vidi povsem drugje, ne pri očitanem večjem predpisovanju zdravil na recept.
Kot je poudaril tudi v decembrskem nagovoru stroki v Isisu, namreč dotlej, »dokler so cene zdravil v državi neregulirane in je posledica vladne uredbe o cenah zdravil dvig cen domačih proizvajalcev in ne znižanje cen tujih, toliko časa za 1,8 odstotka večje število izdanih zdravniških receptov ne more biti glavni krivec za rast odhodkov za zdravila iz sredstev ZZZS«.
Po Bitenčevem mnenju pa bi se po drugi strani pravice iz obveznega zavarovanja nujno morale prilagajati epidemiološki situaciji in ob tem povečanim terapevtskim dozam, staranju prebivalstva, navadam slovenskega bolnika, pa tudi možnostim zdravljenja.
