Ljubno ob Savinji - Okoli poldneva je v torek iz gozda Antona R. v Savini 21-letni Jurij K. iz Rečice ob Savinji spravljal hlodovino.
Ko je s traktorjem iz gozda po strmi kolovozni poti vlekel štiri metre dolg hlod, je hlod zdrsnil na strmo pobočje in potegnil traktor za seboj.
Traktor je sicer bil opremljen z varnostno kabino, toda med prevračanjem po pobočju je Jurij padel z njega in se hudo ranil.
Traktor se je ustavil šele 100 metrov niže in je povsem uničen.
Ljubljana - Reorganizacija policije se kljub zapletom nadaljuje.
S preimenovanjem uprav za notranje zadeve v policijske uprave jih bodo namesto načelnikov poslej vodili direktorji.
Prav v teh dneh je minister Borut Šuklje na predlog generalnega direktorja policije Andreja Podvršiča le imenoval nove direktorje policijskih uprav, vendar ne vseh.
Trzin - Trzinska obvoznica, kot pravijo podaljšku Celjske ceste oziroma štiripasovnice, ki jo zdaj širijo tudi skozi Trzin, je za promet še zlasti med konicami od nekdaj ozko grlo.
Če pa se tam zgodi nesreča, daleč naokoli vse stoji.
Kilometer ali dva kolone se nabere v pol ure ali pa še prej.
Nekaj podobnega se je zgodilo včeraj, ko so zaradi prekratke varnostne razdalje počili skupaj tovornjak, kombi in osebni avto.
Voznik osebnega avta se je popraskal ali pa udaril, uradno se temu reče sled poškodbe, sicer pa sta jo kombi in osebni avto (na sliki) skupila v tolikšni meri, da so ju morali naložiti.
Od Črnuč proti Trzinu je peljala mazda 323 F, za njo pa kombi VW transporter.
Pri zožitvi s štiri v dvopasovnico, je voznik mazde zavrl, voznik kombija tudi, ni pa se posrečilo ustaviti vozniku vlačilca znamke volvo, ki je vozil tretji in je ob pred sabo potisnil za lep kos poti naprej.
Predsednik senata, sodnik Igor Mokorel, je še ne 20-letnemu Alešu Ravniku za štiri kazniva dejanja izrekel enotno kazen 3 leta in 10 mesecev zapora.
Hkrati so mu podaljšali pripor, v katerem je od 23. februarja letos.
Drugo toženega, 21-letnega Bečira Koštiča, so za tri kazniva dejanja obsodili na enotno kazen 3 leta in 2 meseca zapora.
Odpravili so mu pripor.
Celje - V zagati je bil sodnik Milko Škoberne, na preizkušnji kazenska zakonodaja in pravna država, da o svobodi tiska niti ne govorimo.
Toda nekako je bilo treba razsoditi in očitno je bilo najlaže obsoditi Branka Stamejčiča, dolgoletnega urednika regijskega tednika Novi tednik, ki izhaja v Celju.
Povsem mogoče je, da se je z obsodbo, ki sicer še ni pravnomočna, slovensko sodstvo še enkrat vpisalo v sramotno zgodovino omejevanja medijskih svoboščin.
Toda o tem bo morala kaj več reči stroka.
