Dotakni se s svojim plamenom mlačne svetilke moje žalosti!
Naj mi cesta na vsakem koraku zapoje o tvojem cilju, o Tvojem domu!
Srce, blizu je dan, ko postane tvoje breme veselje in tvoja bolečina luč, ki bo razsvetlila stezo.
Moje življenje leži v prahu, dvigni ga Ti!
Drži ga v svoji desni roki - in naj ga varuje Tvoje oko!
Če si že dobil igro, mi vzemi vse, kar imam!
Ali moreš streti tudi moje srce?
Nekdo mi je na skrivaj stisnil v roko rožo ljubezni.
Noč je: ne odidi in ne zapusti me.
Tako mi je, kakor bi že vso večnost čakal ne ta trenutek, da prižgem svojo svetilko in poberem svoje rože.
Moj klic se je dvignil k Tebi: naj se odpró Tvoja vrata, kajti zunaj je jutranja svetloba.
Tistega, ki je na gostiji življenja zmeraj stal zunaj kakor berač, si vzel v svoje naročje in ga okronal.
Dvignil si ga v svet kraljev in starih modrijanov.
In ko sem se jaz potikal od praga do praga, me je vsak korak vodil bliže k Tvojim vratom.
Postani kadilo v plamenih mojih željá!
Naj je bo polno moje življenje, kakor je harfa polna glasbe, dokler se vse ne združi in se povrne k Tebi!
Zdaj, ko je že polnoč, sedim sama v svoji temni sobi in kličem tebe, ker si osramočen odšel od mene.
Ležal sem v prahu in čakal v temi in viharju, saj nisem vedel, da je prišel vihar izganjat temo.
Ti, ki se izogibaš mojih dotikov, pridi brez svetilke čisto potihem v moje sanje!
