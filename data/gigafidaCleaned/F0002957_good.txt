Ste ta avtomobil že videli v živo?
Če ste ga, potem veste, da se pod razširjenimi blatniki skrivajo ogromne 17-palčne gume, da je vstopnik za hladilnik polnilnega zraka velik kot Postojnska jama in da zadnji spojler zdrži ne samo vrč piva, ampak tudi kakšno prikupno deklino.
Šalo na stran vsak, ki o avtomobilih ve malce več kot, da imajo štiri kolesa in motor, pozna zloglasno Imprezo Turbo.
Le pravi poznavalci pa že od daleč prepoznajo različico STi.
To je najhitrejši avtomobil, ki si ga lahko zaželiš pri Subaruju, serijski avtomobil, iz katerega naredijo rally specialko.
Že isti popoldan, ko smo od zastopnika prevzeli avtomobil, smo ga šli fotografirat.
Popolnoma čist in zloščen se mi je kar malce smilil, da bo moral na slikanju trdo garati.
A le do trenutka, ko sem zagnal prisilno polnjeni štirivaljnik.
Grgrgrgr mi je takoj stopil v glavo, nasmeh na obrazu pa ni izginil do takrat, ko sem težkega srca predal ključu uredniku.
Zakaj lepe stvari takoj minejo?
Prvi kilometri so bili tipanje, pravzaprav kar božanje.
Da, stopalko za plin sem le božal, saj je treba avtomobil najprej ogreti in spoznati, šele nato se z njim zliti v eno.
Školjkasti sedeži so izredni, le sedalni del bi lahko bil daljši, sva s fotografom začela takoj poznavalsko ugotavljati.
Pravzaprav ima Impreza eno veliko šibko točko, ki se ji reče oblika notranjega prostora.
Zakaj, za hudiča, tile Japončki ne upoštevajo že enkrat želje Evropejcev, saj se vsi po vrsti pritožujemo, da bi morala biti armaturna plošča bolj samosvoja, bolj dirkaško naravnana.
Če odštejemo merilnike, katerih številke segajo do nebes (beri: zapora, če vas ulovijo na radar), potem sploh ne veste, da ste za avtomobil dali več kot devet milijonov tolarjev ter da ste eden redkih srečnežev na tem svetu, ki pri vsakodnevnih opravkih uporabljate isti avtomobil kot večkratni svetovni prvak v rallyju Tommi Mäkinen in mladi up Petter Solberg.
Sploh me ne čudi, da dobite pri predelovalcih avtomobilov zelo veliko dodatkov ali zamenjav za klasično in roko na srce - staromodno oblikovano Imprezino armaturno ploščo.
Športen trikraki volanski obroč je kar padel v takrat že potni dlani.
Plastičen ponaredek dirkaških prečk v notranjosti volanskega obroča ni najlepši del avtomobila, toda ko sem prestavil v drugo prestavo in malce pogumneje pritisnil na stopalko za plin, sem pozabil na vse slabe lastnosti avtomobila.
»Vse mu oprostim, vse …« so bile misli, ko me je na sprehodu do šeste prestave lepilo na sedež!
Pravzaprav odkrito priznam: pred premierno vožnjo sem mislil, da bo motor pri polnem plinu še bolj ponorel, da bo menjalnik še hitrejši in da mi bo volanski obroč trgalo iz rok.
V resnici je življenje v tem avtomobilu prijetnejše: motor pobesni, a je povsem obvladljiv, prestavna ročica je hitra, a si vseeno vzame svoj čas, le volanski obroč je treba krepko držati v rokah.
Hitro, učinkovito, ampak zelo obvladljivo, so bili prvi zaključki.
Da pa to ni samoumevno, seveda poskrbita vrhunsko podvozje in stalni štirikolesni pogon, ki varnosti na cesti dajeta novo dimenzijo.
Impreza STi pri polnem pospeševanju nikoli ne »zakoplje v prazno«, razen če je v sončnem vremenu pod vrhunskimi Bridgestonovimi gumami spolzek asfalt ali makadam.
Samo skoči in že v nekaj trenutkih se zaveste, da so drugi udeleženci v prometu parkirali svoje avtomobile kar sredi ceste.
Zeloooo hitro, verjemite mi na besedo, saj je Impreza WRX STI eden od dveh avtomobilov, ki sta do sedaj v moji karieri daleč najbližje dirkaškemu stroju.
Vas zanima, kateri je drugi?
BMW M3, ki pa stane skoraj še enkrat toliko.
Sicer pa prebiram tudi nekaj konkurenčnih revij, med njimi občasno dve hrvaški.
Rad preberem kaj o športnih in pregrešno dragih avtomobilih, predvsem pa me zanimajo širšim množicam dostopni avtomobili, tehnične lastnosti, uporabnost, poraba goriva, cene.
Vsaka od teh revij ima dobre in slabe lastnosti.
Pri Avto magazinu pogrešam cenik s tehničnimi podatki o vozilih (kar pa omenjeni hrvaški reviji imata).
V eni od njiju sem zasledil celo članek o tem, kakšne posledice pustijo mačji kremplji na laku pokrova motorja.
Saj niso redke mačke, ki dobro vedo, da je prijetno presti na toplem pokrovu, a ne?
Ali so kakšne možnosti, da bi tudi AM uvedel kakšno podobno rubriko?
Triumph je zanimiva znamka, toda v Sloveniji je bila pomanjkljivo organizirana in premalo poslovno zanesljiva, da bi človek nanjo stavil toliko denarja, saj je treba motocikel tudi vzdrževati, pa tudi rabljenega spodobno prodati.
www.monteverdi.net je uradna stran omenjenega izdelovalca avtomobilov, ki jo lahko dobite kar s povezavo na strani, ki ste jo napisali.
Več tehničnih podatkov, kot jih je na omenjeni spletni strani, pa tudi v naši (obširnejši) literaturi žal nismo našli.
Ali je neposredni vbrizg prek skupnega voda edini skupni imenovalec dveh tekmecev?
Preizkusili smo dva vroča motocikla za supermoto, športnega Vertematija in »igračo« Hondo.
Vozili smo.
»Ste opazili, da se avtomobili zadnja leta nekontrolirano redijo in da postajajo parkirni prostori preozki?«
Vozili smo.
Človek se, krevsajoč iz enega v drug delovni dan, nezavedno ujame v tirnice rutine in ob preostali sivini prične uporabljati avtomobil zgolj še za prometno zakonsko normirani transport.
Lepo po predpisih od točke A v točko B, in to tako, da je tudi žena na desni strani zadovoljno tiho.
Vas zanima, kateri avtomobili so najzanesljivejši?
Na strani ??? objavljamo slovenske, nemške, angleške in ameriške ocene o zanesljivosti avtomobilov.
Sto ljudi, sto in dvajset odgovorov, toda Toyota povsod štrli ven.
CLK je velik po vseh koordinatah, toda skladen in zato lep tudi s tekstilno streho.
Trda streha zanj ni predvidena, ker bi kazila tako zelo v dolžino potegnjen avtomobil.
Večplastno tekstilno streho, pravzaprav dežnik nad avtomobilom, seveda neslišno krmili elektrika in če želite, jo lahko odprete tudi na daljavo.
Priznati moram, da streha dobro izolira zvoke, zato je telefoniranje pri kakšnih 160 kilometrih na uro običajno opravilo.
Mercedesovci trdijo, da je CLK najtišji med primerljivimi kabrioleti, in precej neradi povedo, da so mero jemali pri BMW-jevi trojki, A4, Volvu in Saabu.
Merivo izdelujejo v Španiji, na trg pa prihaja maja.
Prva v ponudbi (torej z motorjem 1.6 in z 8-ventilsko tehniko) stane 11.490 evrov, kar je slišati zanimivo.
Od tu naprej lahko skačete navzgor po motorni paleti: bencinska 1.6 ecotec/74 kW; živahnejša 1.8 ecotec/92 kW/192 km na uro; umirjena dizelska 1.7 DTI/55 kW in kar poskočna 1.7 CDTI/74 kW.
Slednji motor potegne do 175 km na uro in obeta povprečno porabo dizelske nafte 5,5 litra na 100 kilometrov.
Če se vam to zdi prepočasi, bo treba vzeti bencinarja.
Vsakič je motor pripet na 5-stopenjski ročni menjalnik, ki natančno teče.
Čeprav se Ford nad dosedanjim potekom svetovnega prvenstva rallyja ne more ravno pritoževati, že kuje novo orožje, ki naj bi ga pripeljalo na sam vrh.
Že na prihodnjem rallyju na Novi Zelandiji bodo nastopili s popolnoma novim vozilom.
Veliko sprememb je vidnih že na zunaj, še več pa jih je skritih pod pločevino.
Tako je izboljšana aerodinamika, vgradili so popolnoma novo zadnjo premo, spremenjena je porazdelitev teže.
Nov, lažji motor, ki ga je razvil Cossworth Racing, bo imel lažje delo, ker je tudi skupna teža dirkalnika občutno manjša.
Poenostavili so elektroniko in izboljšali hlajenje.
Posodobili so tudi elektronske zaslone pred sovoznikom.
F1: Ferrari in Michael sta pred VN Brazilije na testiranjih s F2003-GA še v četrto podrla rekord steze v Fioranu.
Nova znamka znaša 56,338 in je za dobre štiri desetinke sekunde boljša od prejšnje.
Krožne dirke: Neuradni začetek krožnih dirk se bo zgodil na logaškem dirkališču že ta konec tedna, točneje 5. aprila.
Pričakuje se večina dirkačev SNP in pokala Seicento Siemens, kar precej rallystov pa bo prosto dirkališče izkoristilo za trening.
Naslov: Uživaj
Na zunaj je Astra elegantna, za nekatere celo preveč.
Je prožen in zmogljiv, tako da so potovalne hitrosti velike.
Glede na to, da ukradeni avtomobili največkrat romajo še isti dan v delavnico za poceni rezervne dele, se lahko od vašega jeklenega konjička kar poslovite.
Takrat je vaše edino upanje le še kasko zavarovanje.
Od policije ne pričakujte preveč.
Preden se obrne državno kolesje, bo motor in menjalnik iz vašega Golfa lahko že kupil vaš sosed za dobrih 200.000 tolarjev.
To je mehanska zaščita, primerna za avtomobile s klasičnim ali samodejnim menjalnikom.
Deluje po preprostem in učinkovitem sistemu mehanske blokade, kar se je v praksi izkazalo za najboljšo kombinacijo.
Ko zapah vstavite in zaklenete, ta onemogoči pretikanje ročice menjalnika, tako da slednja pri klasičnih menjalnikih ostane vedno v položaju za vzvratno vožnjo, pri samodejnih menjalnikih pa v položaju »P«.
Varnostni zapah se zlahka, brez uporabe ključa, vstavi v sistem.
Med vožnjo pa se zapah nemoteče shrani v držalu, ki se nahaja poleg ležišča ali v predalu.
Za strokovno mnenje smo povprašali tudi Matjaža Trapečarja, ki je »multi-t-lock« ocenil kot trenutno najzanesljivejšo zaščito pri nas.
Na lestvici od 1 do 10 bi ji dal oceno 9,5!
Štiritaktna formula očitno deluje.
V nedrje Moto GP-ja je pred letošnjo sezono privabila svetovno motociklistično smetano.
Sodobno štiritaktno tehniko bo tako med drugim krotilo kar deset svetovnih prvakov in če se je lani Rossi bolj ali manj sprehodil do naslova, bo letos očitno drugače.
Za sezono 2003 so spremenjena pravila v primeru dežja.
Takrat na stezo zapelje varnostni avto, dirkači pa mu bodisi sledijo ali zapeljejo v bokse, kjer lahko zamenjajo motocikel, nastavljen za dež, ali pa zamenjajo le gume.
Dirka se nadaljuje z letečim štartom, pri končnem rezultatu pa se prvi del dirke do prekinitve ne upošteva.
Da bo na Moto GP-ju letos res grmelo, zagotavlja dvignjena meja hrupa, ki je v sezoni 2003 dosegla 130 decibelov!
Zvočna kulisa bo resnično navdušujoča, saj bo na štartu vedno okoli 25 strojev.
Grmeti bo začelo 6. aprila v japonski Suzuki, ki letos nekoliko prenovljena praznuje 40-letnico prvih dirk.
Izžrebani nagrajenci so:
Ni slike: V barvo
Fiat in general Motors bosta morda izdelala skupno podvozje za naslednje generacije modelov Fiat Stilo in Opel Astra, je na srečanju s finančnimi analitiki namignil Giancarlo Boschetti.
GM Europe izjave ni želel komentirati.
Ker je razvoj nove Astre, narejene na spremenjeni platformi predhodnice, ki jo bodo pokazali v Frankfurtu in začeli prodajati v začetku leta 2004, v zadnji fazi, bodo novo skupno osnovo prvič uporabili na nasledniku Fiata Stiloja leta 2007 in kmalu zatem tudi na naslednici nove Astre.
Združili smo znanje in ideje na stotine punc pri Volvu skupaj z njihovo podporo.
Zanimanje za novi koncept kažejo tako moški kot ženske.
Nemški gigant (in globalni koncern) na področju tehnike Bosch je lani prijavil kar 2622 novih patentov, to je 11 odstotkov več kot leto prej.
Približno 80 odstotkov tega je patentov s področja avtomobilizma, patente pa prijavlja po vsem svetu.
Za Bosch dela 225.000 ljudi, od tega 123.000 zunaj Nemčije.
Meni se zdi prepričljivejši od prejšnjega.
V tem se vidim, v prejšnjem se nisem.
Sem se pa pošteno nasmejal ob ceni ene letne gume: več kot 100 tisoč tolarjev!
Velik del Slovencev s toliko denarja preživi sebe in še koga čez mesec ...
Iraška vojna bo torej vsaj za nekaj časa temeljito premešala prodajne karte in določila nove zmagovalce in nove poražence tudi v avtomobilski industriji.
Mondeov motor je kultiviran, varčen, zmogljiv in za dizla sprejemljivo tih.
Od modela 300 SEL se je avto razlikoval navzven le še po žarometih in nevsiljivem napisu 6.3 na zadku, ki pa ga je marsikateri lastnik kasneje raje snel, da se ljudje okoli njega niso spraševali, od kje mu denar za tak avto, ki je v Nemčiji takrat stal več kot 40.000 mark.
In kakšni so bili ti užitki?
Avtomobil je od 0 do 100 kilometrov na uro potegnil v 7,1 sekunde, brez zaleta je za kilometer vožnje potreboval 27 sekund, njegova največja hitrost pa je bila 220 kilometrov na uro.
Motor je zmogel 250 KM pri 4000 vrtljajih v minuti.
Seveda pa so bili konji v motorju močno žejni.
Na sto kilometrov so popili tudi do 25 litrov bencina.
Že omenjena vožnja po terenu je v vas najbrž že vzbudila zanimanje, kako se ta zadeva obnese na terenu.
Navsezadnje se človek bojuje predvsem na neurejenem terenu, ne pa tudi na urejenih cestiščih.
Pri Valuku je lahko šestkolesni pogon možno povsem ročno vklapljati ali delo prepustiti samodejnemu sistemu ADM (Automatic Drive Management).
Tako se pri normalni vožnji po utrjenih podlagah uporablja pogon 6×4, ko poganjata vozilo 1. in 3. os.
Pri vklopu pogona 6×6 se 1. in 3. osi pridruži še 2. os in Valuk se odganja z vsemi šestimi »okončinami«.
Napreden sistem dopušča tudi vklapljanje in izklapljanje posameznih zapor diferencialov ali pa uporabi že omenjeni samodejni sistem ADM. Slednji je najuporabnejši ob nenadnem napadu, saj takrat brez voznikovega poseganja povsem samodejno in po potrebi postopoma vklaplja posamezne elemente pogona.
Tako najprej vklopi šestkolesni pogon, če to ne zadostuje, pa »postopno« vklaplja tudi posamezne zapore, ki v končni fazi izkopljejo vozilo iz položaja.
Še vedno pa je za najučinkovitejše premagovanje pomembna predhodna pripravljenost, ko voznik že pred dejanskim vstopom na teren vklopi vse »pomoči« in s tem izrabi razpoložljivo tehniko.
Kot smo že na začetku povedali, sta oba LKOV-a v »službi« 10. motoriziranega bataljona slovenske vojske, ki je povsem profesionalizirani »oddelek« slovenske vojske.
Zaradi tega moramo morebitne osemnajstletne posameznike, ki so se med prebiranjem tega teksta navdušili nad katerim od opisanih dveh lahkih kolesnih oklepnih vozil, razočarati, da se zgolj kot naborniki ne bodo mogli srečati z njima.
Za kaj takšnega je namreč potrebna poklicna usmerjenost v vojaške vode.
Ne v Valuku ne v Hummerju voznikov delovni prostor ni vreden zavidanja.
Schumi, prihodnost te gleda!
Že tako simpatičen in prikupen Yaris je z nekaj kozmetičnimi in tehničnimi popravki ostal aktualen in postal še zanimivejši.
Vozili smo.
Da limuzina lahko postane protokolarna kočija, niso dovolj le zajetne mere, črna barva in ogromna konjenica moči.
Toda to še zdaleč ni edina slabost Volkswagnovega paradnega konja.
Pravzaprav bi težko zapisali slabost, če seveda odmislimo, da je pri tej porabi mogoče z eno posodo goriva prevoziti komaj dobrih dvesto kilometrov, saj kupci takšnih avtomobilov o cenah goriva seveda ne razmišljajo.
Mnogo bolj je moteča stopalka mehanske (!) parkirne zavore, ki je nameščena povsem neprimerno.
Vendar tudi tega lastnik oziroma oseba, ki mu je namenjena takšna limuzina, ne bo občutila, saj za volanskim obročem najverjetneje ne bo prav pogosto sedela.
Bo pa zato občutila pomanjkljivosti v zadnjem delu potniške kabine.
Tam stikal za ukazovanje na primer avdiosistemu ni, torej mora to delo, na željo potnikov zadaj, vsakič znova opraviti voznik ali sovoznik.
Še bolj moteče je dejstvo, da v tako prestižni, predvsem pa pregrešno dragi limuzini ni zaves ali vsaj zatemnjenih stekel, ki bi preprečevale nezaželene poglede mimoidočih.
Jih je pa zagotovo mogoče najti na spisku dodatne opreme, ki nikakor ni kratek.
V testnem Phaetonu je bilo na primer z njega pobranega skoraj za 3.400.000 tolarjev dodatnega udobja.
Ja, Volkswagen Phaeton ni zgolj protokolarna kočija z vsem potrebnim protokolarnim udobjem, temveč je protokolarno visoka tudi njegova cena.
