Lani je država za otroško varstvo po svojih merilih novomeški občini nakazala 556 milijonov tolarjev, ta pa je za ta namen dala manj kot 484 milijonov tolarjev.
Tako so lani novomeški vrtci imeli izgubo, in to kljub temu da so morali povečati prispevek staršev za vrtec, da niso svojim delavkam plačali vseh nadur in da ni bilo nobenega denarja za izobraževanje zaposlenih in za vzdrževanje objektov ter opreme vrtcev.
Če pa ne bi bi bilo brezkompromisne borbe občinske sekretarke Fuisove, bi bilo lani za otroško varstvo in osnovno šolstvo še bistveno manj denarja.
To, da je nepopustljivost in pokončna drža Fuisovo predčasno odnesla v pokoj, je zgodba o drugih in drugačnih nečednostih in moralnih zavrženostih.
Kako kaže na borzi?
Zdi se, da so vlagatelji ostale delnice postavili na stranski tir in se posvetili kratkoročnim vrednostnim papirjem.
Izredno se je namreč povečal promet z deli nakupnih bonov Banke Slovenije tretje in četrte izdaje (NBS3, NBS4), ki ga spremlja strma rast tečajev.
Prvi dan preteklega tedna je bilo NBS3 še mogoče dobiti za 2.325 in NBS4 za 3.000 tolarjev, dokler ni v torek oživelo zanimanje zanje in je bilo naslednji ponedeljek prve možno prodajati v povprečju po 6.572 in druge po 5.293 tolarjev, kar pomeni 183- oz. 76-odstotni donos v nekaj dneh.
Povod za tako hitro rast lahko iščemo v počasnejši rasti tečaja nemške marke, ki je osnova pri vpisu novih blagajniških zapisov s pomočjo kuponov, in tudi v pričakovanju špekulantov o nadaljnjem gibanju tečaja.
Vedno bolj živahno postaja tudi trgovanje z delnicami izven organiziranega trga.
Pri načrtovanih prodajah je potrebno upoštevati, da pred vpisom lastninskega preoblikovanja v sodni register delnic ni mogoče prenašati, ker korporacijske pravice še niso nastale.
Po vpisu v sodni register se načeloma lahko začnejo prenosi teh delnic, vendar je posel še vedno tvegan za kupca, ker ne ve, ali je prodajalec v resnici lastnik delnice (pravice), ki jo prodaja.
Varnost kupca je zagotovljena šele z dnem izdaje nematerializiranih delnic pri Klirinško-depotni družbi, ko se vrednostni papirji začnejo prenašati po posebnih pravilih.
Prodajalec je pri KDD vpisan kot delničar družbe in je nedvomno res imetnik delnic, ki jih prodaja.
POSPEŠEVALNI CENTER - Do konca aprila naj bi v Posavju dokončno oblikovali lokalne (občinske) pospeševalne centre za razvoj malega gospdoarstva, v katere bo ministrstvo za gospodarske dejavnosti vložilo 2 milijona tolarjev.
Na pobudo Območne gospdarske zbornice in Združenja podjetnikov Posavja se zdaj v regiji povezujejo vsi, ki se ukvarjajo s tem področjem, da bi do poletja ustanovili še regijski center.
Ta bo na začetku deloval v prostorih in z opremo ter s podporo kadrov zbornice.
Posavci so k sodelovanju povabili še sosednje občine ter večja podjetja, banke in zavarovalnice, saj menijo, da bi skupaj lažje kandidirali na razpisih za državni denar.
