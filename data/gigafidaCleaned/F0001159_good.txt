George Bush je povabil Jiang Zemina na povratni obisk v Združene države in kitajski predsednik je povabilo sprejel.
Washington bo obiskal oktobra na poti v Mehiko, kjer bo letno srečanje voditeljev držav Apeca (Azijsko-pacifiškega gospodarskega sodelovanja).
Podpredsednik Kitajske Hu Jintao bo ZDA na povabilo svojega ameriškega kolega Dicka Cheneyja obiskal že aprila.
Izpustila pa sta priložnost za korak naprej pri dveh pomembnih zadevah: o ameriškem stališču do Tajvana in o pripravljenosti kitajske vlade, da naredi odločilno potezo pri preprečevanju širjenja orožja za množično uničevanje.
Slovenska vojska se pospešeno pripravlja na morebitno članstvo v Natu.
To pa pomeni, kot so že večkrat poudarili predstavniki zavezništva, ki so obiskali Slovenijo, da mora naša država aktivno sodelovati pri vzpostavljanju varnega in stabilnega mednarodnega okolja.
Slovenski vojaki so tako nekaj let pomagali ohranjati mir na razmejitveni črti med ciprskimi Grki in Turki, od koder so se lani umaknili, od leta 1999 pa sodelujejo tudi v mirovnih silah Sforja v Bosni.
Bizeljsko, Dobova in Šmartno pri Litiji izpolnjujejo pogoje za nove občine Zataknilo se je pri določitvi območij za referendum - Jesenice in Radovljica mestni občini
Pri tem pa se je zapletlo.
Poslanci so namreč zavrnili določitev referendumskega območja za občino Bizeljsko.
To je ujezilo Janeza Podobnika (SLS) in pred nadaljnjim odločanjem je zahteval odmor.
Policija potrebuje čas in zaupanje, pravi direktor policije Koroški kriminalisti naj bi imeli podporo iz Ljubljane
»Izjave Vladimirja Toplerja, ki se v zadnjih dneh pojavljajo v medijih, da o poslovanju Slorka in o sklepanju raznih pogodb ni bil seznanjen, ne držijo.
O ustanovitvi podjetja Slork, o drugem poslovanju in o investicijah sta sklepala izvršni in glavni odbor RKS, ki jima predseduje prav Vladimir Topler.
To je razvidno tudi iz zapisnikov sej,« je zapisal v svojem odgovoru na naše vprašanje Mirko Jelenič in s tem obtožil Toplerja, da je bil o vsem seznanjen.
Madžarska je edina med kandidatkami, ki ima pozitivno bilanco v kmetijski menjavi z državami Unije.
Za Viktorja Orbana (na fotografiji) je to dokaz, da je ta gospodarski sektor pripravljen na tujo konkurenco.
Cilj sedanje diplomatske ofenzive Budimpešte je torej zagotoviti madžarskim kmetom enake možnosti za boj s tekmeci, kakor jih imajo kmetje v sedanjih članicah skupnosti.
Prizadevanje za vključitev neposrednih plačil v dogovore širitvenega procesa je povsem legitimno, je vztrajal Orban in izrazil prepričanje, da bo Unija upoštevala stališče Madžarske.
Nekaj denarja naj bi ostalo tudi za neposredne subvencije, ki pa v prvi fazi ne morejo doseči vsot, kakršne dobivajo kmetje sedanjih članic.
A kljub vztrajanju predsednika komisije, da v Breydelu ne bodo dovolili delitve članic na prvo- in drugorazredne, možnosti niso posebno bleščeče, saj so sredstva omejena.
Sploh pa prehodna obdobja v kmetijstvu niso izjema, saj so jih uveljavili že pri dosedanjih širitvah Unije, denimo ob sprejemu Španije in Portugalske.
Med obiskom v Bruslju se je madžarski premier Orban podal tudi v evropski parlament, kjer je posvaril pred tem, da bi morale najbolje pripravljene kandidatke čakati na zamudnice pristopnega procesa.
Po drugi strani je res, da bi vsi radi dobili posel, nihče pa se ne bi rad zameril bogatemu naročniku (Dursu) z vložitvijo revizijskega zahtevka, čeprav je ta upravičen.
Če podjetje ne dobi posla, molk o nepravilnostih ne bo nikomur prav nič pomagal.
Naročnik bo s pohlevnostjo podjetja in »mehko hrbtenico« direktorja zadovoljen, saj od njega ni dobil zahtevka za revizijo, koristi pa ne bo imel.
K pisanju so me spodbudili predvsem argumenti, uporabljeni pri kritiki stališč ministra za zdravje dr. Dušana Kebra.
Mislim, da se v polemiki načenja predvsem vprašanje, ali so v sistemu financiranja zdravstva potrebne bistvene spremembe.
Prepričan sem, da smo lepo priložnost zamudili že sredi devetdesetih let, po odpravi storitvenega sistema in prehodnem uvajanju bolniškooskrbnih dni, ko ni bilo pripravljenosti za prilagoditev sistema plačevanja) po diagnostičnih skupinah (v nadaljevanju DRGs ), ki je bil v tem času že v uporabi.
Zakaj je pri tem pomemben sistem financiranja stroškov zdravljenja?
Navedel bom nekaj temeljnih razlik, ki pomenijo hkrati razloge, zakaj se eni zavzemajo za sedanji, drugi pa za spremenjeni sistem financiranja.
Dokler je bilo elektrogospodarstvo povsem državno reguliran sistem, v tej panogi dobiček in donosnost projektov nista bila pomembna.
Odkar električna energija počasi postaja tržno blago, bo donosnost morala biti ključni pogoj za to, ali bo podjetje projekt izvedlo.
Spodnjesavske elektrarne namreč ne bodo prav nič koristile, če njihove električne energije ne bo mogoče prodajati.
V Evropi je na voljo veliko poceni energije, ki je bodo vedno novi trgovci po letu 2003, ko naj bi se slovenski trg za uvoz povsem odprl, poskušali čim več prodati tudi v Sloveniji.
Zato nobeno resno gospodarsko podjetje ne bi bilo več pripravljeno tako rekoč na slepo investirati 91 milijard tolarjev v spodnjesavsko verigo, čeprav bi z energetskega vidika te elektrarne slovenskemu elektrogospodarstvu vendarle prišle zelo prav.
Toda ta vidik vse bolj postaja podrejen tržnim zakonitostim.
Če se direktorji Dravskih elektrarn, Savskih elektrarn in Soških elektrarn že do zdaj niso bili pripravljeni uskladiti, je tudi nova rešitev s hčerinskim podjetjem le še en strel v prazno.
Minister za okolje in prostor Janez Kopač in državni sekretar za energetiko Robert Golob jim ponujata samo novo priložnost za nadaljevanje dosedanjih »petelinjih bojev«.
Čas bi že bil, da bi se nehala sprenevedati.
»In tako smo še pred eno birokratsko oviro.
Ker se nanaša na lastnino, bo treba na soglasja čakati oziroma počakati na zapuščinsko razpravo.
Z veliko sreče bomo v Pologu zares začeli graditi že letos,« je o naložbi, ki naj bi se začela že lani, povedal tajnik tolminske občine Miran Drole .
Zaradi novega zapleta se bosta občina in država morali oborožiti s potrpljenjem.
Še pred kratkim sta lastnikom planine grozili, da bosta samo še do konca tega meseca počakali, da soglasja k naložbi občine v Polog potrdijo pri notarju.
Med prvimi, ki so se javno odzvali na sprejeto odločitev, sta bila poslanec Dorijan Maršič in koprski župan Dino Pucer .
Slednji je v izjavi za javnost zapisal: »Nepojmljivo!
Težko je razumeti, da prav učitelji in predstavniki študentov na fakulteti za pomorstvo glasujejo proti ustanovitvi univerze na Primorskem, ki bi še bolj poudarjala našo pomorsko transportno usmeritev in dokazovala, da je Slovenija tudi sredozemska država.
Žal pa se zdi, da v glavah še naprej ostajamo kontinentalci.
Glede na izid glasovanja - sedem za, šest proti - vendarle obstaja še neko upanje, da nam bo večino uspelo prepričati, da so prav na tej visokošolski ustanovi skupaj nosilci ustanavljanja univerze in s tem tudi nosilci razvoja območja slovenske Istre v celoti.
Še naprej si bomo prizadevali za ustanovitev Primorske univerze, ki so jo nenazadnje podprli tudi vsi trije občinski sveti.«
Če bi hoteli svojo dejavnost razširiti, bi morali dodatno zaposlovati, kar bi bilo povezano tudi s precejšnjimi dodatnimi stroški, nam je dejal član uprave Broda na Muri Rafael Kos.
Ker jim tega razmere na trgu ne dopuščajo, so raje poiskali partnerja, Mariborsko borznoposredniško hišo, s katero so sodelovali že prej in ki že ponuja vse te dodatne storitve, in se z njo dogovorili o združitvi oziroma o prodaji Broda na Muri.
Občinski svetniki se že nekaj časa ubadajo z reševanjem projekta napeljevanja plinovoda in kabelskega omrežja, zdi pa se, da je posredi tudi precej sprenevedanja o občinskih in krajevnih pristojnostih.
Nekatere, danes gospodarske družbe, niso vplačale potrebnega denarja, torej so prišle do plinovoda po malce krajši poti, ker so se v zadnjih letih v najstarejšem slovenskem zdraviliškem mestu pač ubadali z vprašanji preživetja.
V petih letih so s samoprispevkom v Rogaški Slatini zbrali dobrih 700 milijonov tolarjev, največji del, in sicer skoraj 460 milijonov so namenili za napeljavo plinovoda po mestu.
Za ureditev športnega parka so namenili dobrih 152 milijonov tolarjev, za omrežje kabelske televizije nekaj več kakor 80 milijonov tolarjev, za nabavo mamografa za slatinsko zdravstvo pa več kakor 27 milijonov tolarjev.
Slovenj Gradec - Mlekarna Celeia iz Arje vasi, ki je lani od triindvajsetih kmetijskih zadrug odkupila 71 milijonov litrov mleka, je letošnje srečanje s podelitvijo priznanj kmetom, ki oddajo največ mleka, pripravila na Koroškem, kjer letno odkupi okoli 20 milijonov litrov mleka.
Zanimivo je, da je iz izjav o povezavi Bovčanov in sosedov čez mejo izginil pogojnik »naj bi«.
Poslušali smo ga kar 25 let, kolikor časa je že govora o povezavi na Kaninu.
O njej zdaj oboji, Bovčani in Furlani govorijo, da bo.
Peter Gardol iz Promoturja, podjetja, ki bedi nad smučišči v Trbižu, na Višarjah in kaninski Selli Nevei, je opozoril, da je naložba, ki za povezavo čaka italijansko stran Kanina, veliko zahtevnejša od naložbe, ki čaka Bovčane.
Gradnja nove gondolske žičnice in sedežnice na območju med smučarsko kočo Gilberti in državno mejo na sedlu Prevala, kjer se bo italijanski sistem staknil z našim, bo Italijane stala 40 milijonov mark.
To je skoraj desetkrat več kot bovška štirisedežnica na območju med smučarsko restavracijo Prestreljenik in mejnim sedlom.
V italijansko naložbo sodi tudi postavitev topov za zasneževanje.
S sistemom za zasneževanje, ki ga Sella Nevea že ima, zagotavljajo sneg za potrebe glavne smučarske proge (koča Gilberti-dolina).
»Čeprav dvomimo, da se utegne kmalu ponoviti kriza s snegom v visokogorju, ki jo to zimo doživljamo tudi na italijanski strani Kanina, je v prihodnje bolje biti previden,« je razmišljal Peter Gardol .
V okviru naložbe v povezovalni sistem bodo na Selli Nevei porušili obstoječi vlečnici.
V Italiji namreč velja zakon, po katerem je treba 30 let stare smučarske naprave zavreči.
Obnova starih naprav, kakršno so si omislili Bovčani, ni dovoljena.
Potem se je naslednje leto ob maši pokazalo, da je ovalni karkoli-že-je popolnoma neuporaben.
Stolp, ki je visok kakšnih osem metrov, ni primeren za maševanje duhovnikov, prostor ni mišljen za odlaganje sveč ali vencev, v njem ni skrinjice za miloščino ali za karkoli drugega.
Na kratko: ta »stvar« je bila na grobišče postavljena samo zato, da so na stene napisali nekaj kratkih misli v različnih jezikih, postavili zvonček, Križanega in nastavke z zastavami, ki jih nihče ne pregleduje, tako da je bila dva dni nazaj ena od zastav prav nemarno strgana.
Pravzaprav me najbolj čudi, da ljudje, ki so čustveno povezani s tem krajem, nikoli niso protestirali proti temu neuporabnemu betonskemu čudesu.
Kako lahko nekdo sredi hoste postavi nekaj, kar se očitno ne vklaplja v to okolje oziroma, še huje, vnaša nered v neko - vsaj tako se je zdelo pred tem - zamišljeno celostno podobo grobišča, ki so jo v nekaj letih razvili do prepoznavnosti?
V Kranju so pripravili raznovrsten program počitniških dejavnosti za šolarje
»Molk nekaj pove«
Na OU smo 18. februarja letos res prejeli predlog KS Grbina, ki ga naše strokovne službe že obravnavajo in bodo predlagateljem z vso resnostjo v najkrajšem možnem času tudi odgovorile.
Vendar moramo poudariti, da je njihov »predlog za zadržanje izvajanja« omenjenega odloka oziroma »za začetek postopka za spremembo« dne 28. 1. 2002 spremenjenega odloka iz formalnega zornega kota povsem brezpredmeten, saj odlok še ni sprejet in ne velja.
Tako ne moremo zadržati njegovega izvajanja, kakor tudi ne moremo začeti postopka za njegovo spremembo (saj še ni spremenjen).
Mestni svet je na januarski seji namreč obravnaval osnutek odloka, o njem razpravljal in ga sprejel, o predlogu pa bo odločal predvidoma aprila.
Rečica ob Savinji - Drevi ob 18. uri bodo v zgornjem preddverju osnovne šole odprli razstavo akademskega kiparja Kočevljana Staneta Jarma.
Sedemdesetletni umetnik je diplomant ljubljanske likovne akademije, pozneje se je izpopolnjeval pri prof. Borisu Kalinu, prejel pa je že Šeškovo nagrado za življenjsko delo in nagrado Prešernovega sklada.
Jarm velja za eno izmed osrednjih osebnosti v slovenskem kiparskem vrhu in je vseskozi navezan na les kot najbolj naravno kiparsko gradivo.
Za nasmejati do solz, če organizacijsko pretvarjanje opazuješ daljše obdobje!
Mestni svet je že leta 1999 sprejel predinvesticijsko zasnovo in sklenil, da bo občina vložila ustrezno zemljišče za gradnjo Športnega parka pod Golovcem.
NK Publikum je začel z izvajanjem pripravljalnih zemeljskih del v vrednosti 240 milijonov tolarjev.
Lani so pridobili lokacijsko dovoljenje in izdelali projektno dokumentacijo za celoten centralni stadion in na tej podlagi izdelali investicijski program.
Mestni svet je zavrnil finančni del programa, saj je omejil vložek občine na preneseno zemljišče in na 813 milijonov tolarjev iz prodaje sosednjega zemljišča Mercatorju.
Sprejel je tudi sklep, ki je preprečil ZPO najetje kredita v višini 390 milijonov tolarjev za izgradnjo stadiona.
Ko je mestni svet sprejemal proračun za leto 2002, je s spremembo dinamike zagotavljanja sredstev spremenil tudi dinamiko izvajanja projekta in jo podaljšal še na leto 2003.
Mestna občina se je v tem času udeleževala vseh natečajev države, iz dosedanjih razpisov pa ji je bilo odobreno za sofinanciranje izvedbe tega projekta 90 milijonov, pri čemer je doslej porabila 15 milijonov tolarjev.
Za projekt Športni park pod Golovcem je občina doslej porabila skupno 400 milijonov tolarjev.
Že vrsto let premogovnik ustanavlja tudi hčerinske družbe, v katerih želi zagotoviti nova delovna mesta v dolini.
Od začetka devetdesetih let je v teh družbah delo našlo 1100 ljudi, do leta 2010 pa naj bi jih bilo v njih zaposlenih okoli 1500.
Kako se bo zadeva razpletla, je še težko napovedati.
Od lastnika lokala Janeza Burice smo zvedeli, da je oddal vlogo za spremembo odločbe o dovolitvi priglašenih del v predpisanem roku.
V domžalski upravni enoti so ugotovili, da je nepopolna, saj ni predložil potrebnega soglasja lastnikov stanovanj in drugih lastnikov (sosednjih lokalov), ki ga v večstanovanjskih objektih narekuje 50. člen stanovanjskega zakona.
Burica meni, da v njegovem primeru to ni potrebno, in je upravni enoti že poslal odgovor.
Ljubljana - Osnutek odloka o avto-taksi prevozih v mestni občini Ljubljana je napisan.
Oddelek za javne gospodarske službe in promet ga bo kmalu poslal v obravnavo mestnemu svetu, svetniki se bodo o njem prvič izrekli najbrž na seji aprila, sprejeti pa bi ga morali najpozneje do junija letos.
Program so pripravili v muzeju, knjižnici in domu kulture - V petek izlet do Luknje
V Knjižnici Mirana Jarca bodo na oddelku za mladino mladi vsako dopoldne med deseto in enajsto uro lahko spremljali predstavitve knjig, primernih za dvanajst in trinajstletnike, in se o njih tudi pogovarjali.
V Dolenjskem muzeju v torek, sredo in četrtek ob deseti uri pripravljajo delavnico, v kateri bodo otroci lahko izdelovali nakit iz mase Fimo.
Od udeležencev pričakujejo prijave do jutri na telefonski številki 373-11-30.
To seveda ni nič novega: omalovažujoč odnos do domačega filma je star toliko kot on sam in je povezan s težavami, ki jih ima slovenska tradicionalistična kulturna zavest s tem populističnim »tujkom«.
Pri tem je zanimivo, da se popevkarstvo tej zavesti ni nikoli upiralo.
To ne pomeni, da smo bolj muzični - samo nekoliko bolj slepi.
V konceptu se razstava Digitalizirana telesa - virtualni spektakli, ki je do konca februarja na ogled v Mestni galeriji v Ljubljani, ukvarja s spreminjajočo se percepcijo in njenim vplivom na oblike vizualnih reprezentacij, ki ju povzroča digitalna tehnologija v odnosu do naših teles, družbe in vse naše realnosti.
Genetski inženiring, kot eden izmed vrhuncev biotehnologije, ter informacijski in nanotehnološki razvoj so v posthumni družbi vzpostavila nova etična vprašanja.
Meje med človekom in strojem se zabrisujejo, nadzor in dostop do informacij in znanja pa postaja čedalje bolj problematičen.
Multimedijska dela šestnajstih mednarodnih umetnikov se s tematiko soočajo različno in mestoma predstavljajo le konvencionalne in korektne aspekte ter estetizacijo problemov.
Odnos med vizualno reprezentacijo in medicino ima dolgo zgodovino, zato ne vem, ali bi jih označila kot zgolj zgodovinske ali bi jim rekla znanstveni temelji.
Na telo gledamo drugače, odkar se je pojavila rentgenska slika.
Zabaven je podatek, da je bilo takrat v modi, da so se dame fotografirale, bodisi svoje roke bodisi druge dele telesa, in fotografije podarjale svojim občudovalcem.
Na eni strani gre za znanstvena odkritja, na drugi strani pa za njihovo popularizacijo in splošno refleksijo.
Tako se je na primer dokumentiranje operacij vključilo v vsakodnevno življenje prek televizijskih programov, kjer je možno iz dnevne sobe v živo spremljati najzahtevnejše operativne dosežke.
Velika mejnika sta še izum mikroskopa, ki je danes ob pomoči digitalne medicinske tehnologije nadgrajen v elektronski aparat, in analiza DNK, ki je kodirala naše telo.
Ko govorimo o digitaliziranem telesu, pa je najpomembnejše dejstvo povezano z ločevanjem telesa od zaznavanja.
Nenadoma naše telo ni več tisto, s čimer vidimo, slišimo, vohamo in se dotaknemo, temveč postaja kiborgu podobna mehanizirana struktura podatkov, pripravljena za kodiranje.
Odgovor na vprašanje, zakaj je novinar pri pisanju članka »pozabil« na preverjanje kot temeljni postulat novinarskega dela, pa prepuščamo bralcem.
Ljubljana - Prepir, v katerega sta se 2. decembra 1996 zapletla hišnik stolpnice na Celovški 143 v Ljubljani, 50-letni Stanko Gorše in 22-letni Peter Božič, policist (takrat ni bil v službi), se je za slednjega končal z vbodno rano v prsni koš.
Goršeta, ki ga je med prerivanjem zabodel s kuhinjskim nožem, so zaradi povzročitve hude telesne poškodbe obsodili na leto dni zapora, pogojno na tri leta.
Koliko olja je ušlo v reko Reko?
Omahnil v globino
Jesenice - Iz župnišča na Jesenicah je v sredo izginilo 200.000 tolarjev.
Kot so ugotovili policisti, naj bi nekdo z dvorišča splezal na balkon župnijskega urada, tam na vratih razbil steklo (povzročena materialna škoda znaša 50.000 tolarjev), iz predala pisalne mize vzel denar in odšel neznano kam.
Škofja Loka - Lani naj bi se 47-letni podjetnik iz škofjeloškega konca s stanovalko v Bukovščici dogovoril za nakup tone oglja, čeprav naj bi vedel, da je brez finančnih sredstev.
Oglje naj bi še istega dne odpeljal, računa zanj v višini 67.600 tolarjev pa do danes ni poravnal.
Šentjur pri Celju - Ob Cesti Leona Dobrotinška v Šentjurju je v noči na torek nekdo prišel na dvorišče podjetja Hong - hladilne in ogrevalne naprave.
Vzel in odnesel je sedem hladilnih baterij oziroma izparilnikov, ki so skupaj vredni okoli 1,5 milijona tolarjev.
Ukradel kole in koruzo
Po besedah Bena Topolnika so v preiskavi sodelovali policisti iz Slovenske Bistrice in Vrhnike ter policisti konjeniki in vodniki službenih psov iz Maribora.
Na podlagi opravljenega dela, ki je potekalo v koordinaciji okrožnega državnega tožilstva, so ugotovili, da sta 15-letni D. D. in 17-letni D. K. iz brezobzirnega maščevanja v sostorilstvu vzela življenje Tadeju Gradišniku.
To se je zgodilo 15. februarja, ko so omenjeni fantje v popoldanskem času z vlakom potovali iz Ljubljane proti Mariboru.
Že med vožnjo sta osumljena mladoletnika žrtvi verbalno grozila, od nje terjala denar, jo trpinčila in pretepala.
V kupeju so bili ves čas sami, le enkrat je vstopil sprevodnik, vendar se je takrat situacija umirila in ni bilo opaziti ničesar nenavadnega.
Zaradi umora so jima v ponedeljek odvzeli prostost in ju pridržali, v sredo pa privedli k sodnici za mladoletnike na mariborskem okrožnem sodišču, ki bo sedaj odločala o vseh nadaljnjih ukrepih.
Ti bodo seveda drugačni, kakor bi bili, če bi zločin zagrešil polnoletnik.
Zoper mlajšega mladoletnika (ta še ni star 16 let) se namreč lahko izrečejo le vzgojni ukrepi, starejšemu mladoletniku (ta je že star 16, ni pa še dopolnil 18 let) pa lahko v skladu z zakonodajo prisodijo tudi mladoletniški zapor, vendar le v primeru, če je zagrešil kaznivo dejanje, za katerega je predpisano pet ali več let zapora.
Če gre, recimo, za kaznivo dejanje, za katerega je zagrožena kazen do 30 let zapora, se mu lahko prisodi do 10 let mladoletniškega zapora.
Celje - »Obžalujem.
Dogodkov se ne spominjam, nekdanji ženi pa se oproščam za vse slabo,« je pred velikim senatom celjskega okrožnega sodišča včeraj povedal Ivan Potočan, ki mu sodijo za poskus umora nekdanje soproge.
Dejanje naj bi storil iz nizkotnih nagibov.
Delo slovenskega filmskega režiserja, snemalca in scenarista Metoda Badjure je v zgodovini našega filma vez med obdobjem nemega in zvočnega filma.
1942 Italijani so 22. februarja zvečer začeli obdajati Ljubljano z bodečo žico .
Delo je bilo končano naslednjega dne ob dveh popoldne, eno uro pozneje pa je začela veljati odredba o prepovedi prostega vstopa in izstopa iz mesta.
Zagovorniki kloniranja seveda navajajo svoje argumente.
Prvič: tehnologija bo napredovala in uspešnost bo večja, razmeroma majhno število novih kloniranih živalc pa ne more vplivati na množico potepuških.
Poleg tega je kloniranje pomembno za znanost: znanstveniki bodo lahko eksperimentirali na popolnoma enakih poskusnih kuncih brez genetskih razlik, ki bi vplivale na rezultate.
Kritiki pravijo, da ti argumenti niso druga kot figov list za prikrivanje golote.
Kloniranje je komercialna poteza brez nadzora, pravi Lori Gruen, profesorica etike na univerzi Wesleyann, ki sicer nima nič proti kloniranju za raziskovalne namene.
Ali lahko kultura, ki se ne more zediniti, ali je moralno uporabiti človeške zarodke za ustvarjanje osnovnih celic, privoli v tehnologijo, po kateri mora umreti 86 zarodkov, da 87. ostane pri življenju?
Eksplozija, ki na fotografiji pretresa obrat za proizvodnjo jedrske energije, je le del urjenja za boj proti terorizmu in je zaigrana.
Vadbeni center Phoenix severozahodno od Las Vegasa v ameriški zvezni državi Nevada bo najverjetneje postal območje, kjer se bodo pripadniki ameriških posebnih enot z vseh koncev ZDA urili za boj proti terorizmu in se učili, kako se hitro odzvati na nepredvidene katastrofe.
Danska farmacevtska družba je nekaj let preizkušala zdravilo v Glasgowu.
Escitalopram, ki je zelo soroden dobro znanemu prozacu, poveča sproščanje snovi v možganih, ki vplivajo na razpoloženje.
Zdravljenje začno z nižjo dozo in jo postopoma povišujejo.
Šestmesečna terapija zadošča za popolno odpravo socialne fobije.
Klinični poskusi bodo končani do sredine prihodnjega leta.
Zagreb - Hrvaška vlada je na četrtkovi seji sprejela predloga zakonov o privatizaciji državne naftne družbe Ina in Hrvaškega elektrogospodarstva (Hep).
Ino bodo privatizirali s prodajo 25 odstotkov in ene delnice strateškemu partnerju in s prodajo najmanj 15 odstotkov na borzi.
Za Hep je izbran nekoliko drugačen model - privatizacija z javno ponudbo od 15 od 25 odstotkov delnic na borzi.
Po sedem odstotkov delnic obeh podjetij bodo brezplačno dobili veterani hrvaške domovinske vojne in zaposleni.
Država naj bi obdržala v svoji lasti najpomembnejšo infrastrukturo - za transport nafte in plina ter Hepovo prenosno in distribucijsko mrežo.
Podpredsednik hrvaške vlade in predsednik nadzornega odbora Ine Slavko Linić je izjavil, da osrednja hrvaška naftna družba potrebuje naložbenike, če hoče delovati na črpališčih v tujini, graditi plinovode in vlagati v rafinerije.
Ina mora biti v navezi s strateškim partnerjem pripravljena tako na prodor konkurence na hrvaški trg kakor na svoj preboj v sosednje države, je povedal Linić.
Ljubljana - Kdo bo junak, Rivaldo ali Totti, Kluivert ali Batistuta, Rexach ali Capello?
To so bila najbolj aktualna vprašanja pred dvobojem tretjega kola nogometne lige prvakov v skupini B med Barcelono in Romo.
Toda v prestižni bitki je vloga junaka pripadla Rominemu branilcu Christianu Panucciju.
Španec prekinil serijo Alessia
Zdi se, da velika zagnanost Novomeščanom lahko načne le zamuda vodstva evrolige pri izpolnjevanju pogodbenih obveznosti.
Doslej so namreč dobili le prvi obrok (35 tisoč dolarjev) in jim do pričakovanih 300.000 $ manjka še kar zajeten denarni zalogaj.
Za visokoleteče cilje Dolenjcev pa bi lahko tako visok primanjkljaj imel tudi dolgoročne posledice ...
Ljubljana - Hokejistom Olimpije se je uspelo prebiti v finale mednarodne hokejske lige, Jeseničanom pa, žal, ne.
Ljubljančani, ki so imeli dva gola prednosti s prve tekme (4:2) z Dunaferrjem v Tivoliju, so prednost tik pred koncem tekme v Dunaujvarosu sicer zapravili (2:4), toda že v drugi minuti podaljška je tokrat najboljši na ledu, Gregor Polončič, z ostrim strelom z vrha kroga, ki označuje buli, s topovskim strelom zagotovil Olimpiji uvrstitev v finale (s 7:6), v katerem bo branila lanski naslov prvaka.
Jeseničani so pripotovali na Madžarsko k Albi, vodilnemu moštvu rednega dela MHL, s prednostjo treh golov, a te niso ubranili.
»Res je škoda, da doma na uvodni tekmi nismo ohranili tiste prednosti 7:2, oziroma jo takrat še zvišali, saj smo imeli vrsto priložnosti.
Tako pa smo zdaj naleteli na precej bolje pripravljenega tekmeca.
Del našega moštva se je komaj dobro vrnil z reprezentančnega turnirja, pa še oprema je ostala v letalu.
Povrhu je Alba prvi gol dosegla z dvema igralcema več in že takrat smo se soočili z režijo, ki nas je pač na Madžarskem že večkrat spremljala.
A kakorkoli - ne moreš razmišljati o uspehu, če sam ne zadeneš, pa še tisti edini gol nam pozneje ni pomagal,« je strnil misli po vrnitvi iz Szekesfehervarja jeseniški trener Pavle Kavčič.
»Zdaj nimamo več razlogov za prikrivanje ciljev.
Uvrstitev na mesto, ki vodi v Evropo, je obvezna, v poštev pride tudi boj za prvaka.
Seveda, če se bo razpletalo po naših željah,« je Mihajlo Petrović, trener Olimpije po skoraj osmih mesecih ustvarjanja igralskega mozaika in kar velikega prometa prvič bolj pogumno razkril Olimpijine načrte.
»Smo precej boljši kot jeseni.
Če ne dosežemo prvega cilja, odgovornost prevzemam nase,« je še dodal Petrović, čigar igralski moto je dopadljiva igra, z ustrezno mero agresivnosti.
Priprave so temeljile prav na uveljavljanju Petrovićevih zamisli, k čemur gre ambiciozne napovedi pripisati tudi nadaljevanju homogenizacije in kakovostnega dopolnjevanja igralskega kadra, ki zdaj šteje 25 mož.
Matej Šnofl, Vlado Kokol, Alen Ščulac in Rus Ljubomir Kantonicov, najbolj zveneča nova imena, so po njegovem mnenju igralci, ki naj bi zagotovili kakovostni preskok zeleno-belega moštva.
»Jeseni je bila naša poglavitna pomanjkljivost kontinuiteta rezultatov.
Nihanja so bila prevelika, z obstoječim kadrom lahko ta pomemben element bistveno popravimo,« ocenjuje trener, ki ga v škripce po malem spravlja predvsem »nikogaršnji fant« - Blaž Puc.
Eden najbolj sposobnih fantov na slovenski sceni je pač že predolgo v senci »rutinerjev« in »šablonskih« igralcev.
Vprašanje je le, kdo bo zbral toliko poguma, da ga bo potisnil v ospredje.
New Jersey - Jalen Rose si ni vzel veliko časa za privajanje na Chicagov dres.
Le dan po tem, ko je moral zapustiti vrste košarkarjev Indiane, je natresel New Yorku kar 36 točk, od tega 13 v zadnji četrtini, v kateri je njegovo moštvo nadomestilo zaostanek 12 točk za New Yorkom.
Gostom niso pomagali niti učinkoviti predstavi Allana Houstona (34 točk) in Latrella Sprewella (30), »trojni dvojček« dirigenta Marka Jacksona in odličen met za tri točke (15:27).
Izjemno razpoložen je bil tudi Milwaukeejev branilec Michael Redd.
Le v zadnji četrtini dvoboja s Houstonom je zadel kar 8 trojk (skupaj 9 v 13 poskusih) in popravil rekord NBA, hkrati pa prispeval levji delež k najboljšemu strelskemu dosežku v zgodovini kluba: Jeleni so izkoristili kar 16 metov od 26 za tri točke.
Zanimivo je, da 22-letni Redd lani kot novinec v NBA ni zadel niti ene trojke v vsej sezoni, v novem prvenstvu pa je v povprečju zadel le eno na tekmo.
Zadnje trenutke pred koncem prestopnega roka so ujeli tudi vodilni možje Bostona, ki si želijo okrepiti svoj napad pred začetkom končnice.
Zato so iz Phoenixa zvabili branilca Tonyja Delka (letos 10,6 točke na tekmo) in krilo Rodneyja Rogersa (12,8), Soncem pa v zameno odstopili krilo Joea Johnsona (6,3), 10. izbranca lanskega nabora NBA, ter svoja rezervna branilca Milta Palacia (3,7) in Randyja Browna, ki je zaradi poškodb doslej igral le na eni tekmi.
Drugega veleslaloma ni končal niti Jure Košir, čigar smučanje pa je bilo nadvse obetavno.
»Jure je bil v igri za petnajsterico,« je prepričan Bergant, Jure pa dodaja, da je imel zelo dober občutek in željo, vendar je naredil napako na mestu, kjer je bila hitrost tako velika, da popravka ni dovolila.
Mitja Kunc je rutinersko izpeljal veleslalom, da bi predvsem imel pred slalomsko tekmo, na katero je seveda stavil vse, štart v nogah.
Zaradi majhnih razlik bo odločil tek
Zamujeni kolajni na 3000 in 1000 m, pogosto žaljivo pisanje v rumenem tisku in večni besedni dvoboji s Pechsteinovo, s katero si v olimpijski vasi mora deliti bivališče, so močno načeli živce 25-letne športnice iz Inzella.
»Nikoli več ne bomo dovolili, da bi drsalki, ki se potegujeta za zmago v istih disciplinah, stanovali pod isto streho,« je bil jezen trener Markus Eicher, ki si je prav tako oddahnil, saj ima Inzell 30 let po Moniki Pflug spet olimpijsko zmagovalko.
»Doživeli smo vse, kar je med nebesi in peklom,« je stanje v nemškem taboru opisal športni direktor Günter Schumacher.
O ljubosumnosti med nemškimi dekleti Anni ni želela govoriti, saj se ji to v trenutkih največjega uspeha ni zdelo pomembno.
»Štejejo le športni dosežki in ne izjave.
Končno želim imeti mir,« je dejala svetlolaska, ki je pogosto sama sprožila energične reakcije.
»Seveda sem tudi sama pritiskala nase.
Želela sem zlato in kje naj bi ga osvojila, če ne v moji paradni disciplini?«
V ženski štafeti na 3000 m so Južne Korejke dosegle zlati hat-trick.
Olimpijske zmagovalke v letih 1994 in 1998 so bile z novim svetovnim rekordom 4:12,793 nepremagljive.
Srebro je pripadlo Kitajkam, bron pa Kanadčankam.
V taboru senzacionalnih poražencev pa še dolgo po tekmi nikomur ni šlo v račun, kako so Sundin, Lidström, Alfredsson in drugi zvezdniki velikih tekem v NHL lahko odpovedali.
Švedi so se tako drugič zapored poslovili od OI v četrtfinalu.
»Toda ta zgodba je precej hujša kot tista v Naganu.
Zdaj smo imeli odprto pot v polfinale,« se zaveda Tommy Salo, ugledni švedski vratar, ki pa je 4., odločilni gol dobil na že kar težko verjeten način - po strelu od daleč se mu je plošček od čelade odbil v mrežo!
»Ne, tega gola, poltretjo minuto pred koncem, ne bom nikdar pozabil,« je razočarano dejal vratar hokejske reprezentance dežele, ki je tako sodelovala v »Čudežu na ledu - 3. del«.
Tina pravi, da se tudi s tem ne obremenjuje.
Upa, da bo na svoji olimpijski premieri sproščena tako, kot je bila na Zlati lisici, ko je tudi naredila odločilni korak k svetovnemu vrhu.
»To bi bila senzacija.
Temu bi lahko tudi rekla, da so se mi uresničile 'mladostne' sanje,« se je na široko zasmejala, ko smo jo vprašali, kaj bo naredila, če se bo veleslalom razpletel tako, kot se je na Zlati lisici.
Nato pa je nadaljevala: »Vsi me sprašujejo, če me je strah tekmic.
Poznam jih in vem, kako dobro smučajo, vendar pa sem na progi odvisna le od same sebe.
Zato se pravzaprav borim sama s seboj, progo in uro,« razmišlja o slavnih tekmicah, med katerimi je tudi nekaj njenih vzornic.
Še pred dobrim mesecem je Nataša Bokal napovedala, da bo letos bržkone končala tekmovalno kariero.
V Salt Lake Cityju se je popravila: »To so zagotovo moje zadnje olimpijske igre, kdaj bom postavila smuči v kot, pa še ne vem.
Zelo blizu, skoraj 98-odstotno, sem upokojitvi,« je povedala po slalomskem nastopu.
O možnosti, da bi še leto dni smučala, je začela razmišljati v zadnjem času, vse pa bo odvisno od razmer v reprezentanci.
Na delo nekaterih slovenskih strokovnjakov ima namreč pripombe.
Bolšjega trga ne bo
Janica Kostelić je po mnenju trenerjev resna kandidatka tudi za kolajno v veleslalomu.
Že v SG in slalomu je pokazala, da je najmočnejša, ko nima kaj izgubiti.
Kombinacijsko zlato je namenila bratu Ivici, superveleslalomsko srebro mami Marici, slalomsko pa očetu Anteju.
Komu bo namenila morebitno četrto kolajno, je bilo logično novinarsko vprašanje.
Janica je odgovorila, da ima še polsestro Hrvojko ...
Od tu tudi anekdota, od kod ime te strašljive panoge; če te raztrešči v ledenem kanalu, pravijo, od tebe ostane le skelet.
Povsem nezaščiteni tekmovalci namreč lahko zavirajo le z nogami, ki se jim vlečejo po ledu, in oktobra jih je po trčenju z bobom precej razburila smrt Latvijca Girta Ostenieksa.
Dobrih 40 kg ploščatega skeletona pod njihovim trebuhom se namreč držijo le z rokami, v Park Cityju pa so imeli opravka s 15 ostrimi ovinki.
»Res je, da ne vidim, kam me nese, saj prehitro drsim po progi.
Zato se moram prav nagibati, da me v ovinkih ne odnese,« pravi Shea, ki si je šele decembra privozil mesto v ameriški reprezentanci in uresničil družinski sen o treh olimpijskih rodovih.
Oče Jim je leta 1964 v Innsbrucku nastopil v smučarskem teku, 92-letni ded Jack pa je imel doma kar dve zlati kolajni v hitrostnem drsanju z iger v domačem Lake Placidu '32.
Prav on se je najbolj veselil vnukovega nastopa, a ga je med pripravami na odhod v Utah do smrti zbil avtomobil.
»Nisem vraževeren, a pred štartom sem pod čelado vtaknil njegovo fotografijo.
In sestra je med mojim nastopom po televiziji ob meni videla njegovo senco.
Prepričan sem, da ni zapustil tega sveta, dokler ni dočakal mojega zmagoslavja,« je rojakom z doživeto pripovedjo dvigal lase Shea ml., ki si z dedom deli še eno zanimivo podobnost.
Naključje je hotelo, da so ju rojaki v razmaku 70 let izbrali za olimpijsko zaprisego, ki sta jo na otvoritveni slovesnosti izrekla v imenu športnikov.
»Po mojem sem si glasove prislužil zaradi dedove tragične smrti.
Naj se sliši še tako smešno, a za razliko od tekmecev, ki se ženejo za kolajno, me je naučil, naj uživam.
Denar ni pomemben.
Če bi ga imel, bi vozil bob, za katerega je treba odšteti tja do 30 tisoč dolarjev.
Kot kuhar pa si tega ne morem privoščiti,« trdi Shea.
Gailhaguet je člana ISU opozoril na dejstvo, naj vzameta v vpogled dejstvo, da se je sodnica čutila pod pritiskom, toda ne njegovim.
V intervjuju za francoski športni časnik L'Equipe je sodnica, sicer podpredsednica Francoske drsalne zveze, dejala, da so vplivali nanjo in jo fizično ogrožali neposredno po ocenjevanju nastopa parov.
Trdila je, da jo je med vrnitvijo v hotel »napadla« Sally-Ann Stapleford, anglo-kanadski vodja tehnične in umetniške komisije ISU, ker je glasovala za Rusa.
»Namigovala je, da sem bila pod pritiskom francoske drsalne zveze in še posebej njenega predsednika Didierja Gailhagueta,« je dejala Marie-Reine Le Gougne.
»Tega nisem nemudoma zanikala.
Prosila me je za takojšnjo pismeno potrditev, da sem bila pod pritiskom, kar pa sem zavrnila.«
Že Janica Kostelić, ki je štartala kot sedma, je imela obupno progo.
Še sama je bila presenečena, da je dosegla najboljši čas.
Tekmice za njo so praviloma zaostajale že za sekundo ali dve.
Vrstni red na koncu prve tekme pa je bil z redkimi izjemami enak kot na štartnem seznamu.
V tej sezoni se mi je uresničilo več želja.
Najprej sem se uvrstil v ekipo za svetovni pokal, nato v olimpijsko odpravo, nazadnje pa osvojil še olimpijsko kolajno.
Vsak športnik tega ne doseže zlahka, zato sem presrečen.
Zaupanje vase se mi je utrdilo, v prihodnje bom treniral enako trdo kot doslej in nadejam se, da bom dosegel še kakšne podobne rezultate.
To je bilo veliko doživetje.
Nekajkrat sem namreč že pokazal, da sem sposoben dobro skakati.
Ko sem že enkrat prej v celinskem pokalu osvojil kvoto za naslednjo periodo svetovnega pokala, sem imel na voljo vsega štiri tekme.
Želja je bila velika, bil sem še zelenec in mi je preboj spodletel.
Ko sem si lani poleti spet priskakal kvoto, sem dobil priložnost na osmih tekmah na štartu te olimpijske sezone.
Na začetku sem se prav tako skušal preveč nestrpno dokazati.
Vseeno sem že konec novembra na drugi tekmi v Kuopiu na Finskem za 26. mesto osvojil moje prve točke svetovnega pokala, kar mi je veliko pomenilo.
Modni kreator ni stroj
Znan je po oblačilih, ki so kot ulita po telesu.
In kako to doseže?
Enostavno: uliva jih po telesu.
Za jopiče, na primer, so bistvena ramena.
Ko dobi idejo, najprej nariše skico, samo osnutek, da mu zamisel ne uide.
Nato izdela model na leseni lutki.
A ta ga preveč ne zanima: takoj ga mora poskusiti na dekletu.
»Bistvena so razmerja: pas, prsi, rame, dolžina trupa, boki.
Ni nujno, da njihov obseg ustreza modernim kanonom lepote, važno je, da so v lepem sorazmerju.
Samo takrat oblačilo lepo pade.«
Ljubljana - Sinoči so v Narodnem muzeju odprli razstavo Teatrum vitae et mortis humanae - Prizorišče človeškega življenja in smrti.
V štirih dvoranah (v uvodni sta z multivizijo predstavljena projekt in tema) sta avtorja dr. Maja Žvanut in oblikovalec Borko Tepina s pomočjo okoli tristo predmetov izrisala štiri tematske podobe o življenju na Slovenskem v 17. stoletju (na fotografiji).
O vzgoji, za katero sta poleg staršev skrbeli predvsem cerkvena in posvetna oblast, podobo vladarja - absolutista z njegovimi navadami in razvadami, množično umiranje ljudi in njihove božjepotne prošnje »Kuge, lakote in vojske, reši nas ...«, zadnja pa je skromna oddolžitev »visoko žlahtno rojenemu gospudu Janesu Bajkortu Valvasorju«.
Ker je to nadaljevanje tematskih razstav o življenju na današnjem slovenskem ozemlju ( Gotika na Slovenskem, Od Rimljanov do Slovanov ), bi jo lahko razumeli tudi kot enega od »eksponatov« bodoče stalne postavitve, ki je v Sloveniji zaradi prostorske stiske še vedno nimamo.
Ministrica za kulturo Andreja Rihter, ki je razstavo odprla, je možnost za to - upajmo, da ne preoptimistično - napovedala za čez tri leta.
Dramatični časi in temu ustrezna teatralična predstavitev nekajletnega raziskovalnega dela več muzejskih delavcev bo do septembra gotovo privabila veliko obiskovalcev, še zlasti šolarjev, v skladu s »hudimi časi« pa si jo je v nedeljo mogoče ogledati le z dobro voljo.
V deželi televizijskih gledalcev ima državna rtv izjemno moč.
Pri njej, po vsem svetu slavni in odmevni Rai, so se Italijani naučili italijanskega jezika, prevzeli so skupne vrednote, se dali prepričati, da so ena sama država, in ne skupek dežel s sila različnimi dialekti in velikanskimi razvojnimi razlikami.
Najbolj odmevne oddaje pritegnejo pred zaslone po deset, tudi petnajst milijonov gledalcev, televizijski dnevnik prvega programa državne Rai pa od osem do deset milijonov vsak večer.
Srbska vlada premiera Zorana Đinđića je pred obnovo, prenovo oziroma rekonstrukcijo.
Njena širitev s 16 na 25 ministrskih sedežev je odvisna od dogovora med jugoslovanskim predsednikom Vojislavom Koštunico in njegovo stranko z ostankom DOS.
Zoran Đinđić ponuja Koštuničevim demokratom (DSS) pet ministrskih sedežev, ti pa si poskušajo zagotoviti podporo poslancev DOS v jugoslovanski skupščini; pri glasovanju, da bi njihov kandidat postal zvezni finančni minister, je niso dobili.
