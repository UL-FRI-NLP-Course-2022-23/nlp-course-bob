"Odvisne bodo predvsem od ponudbe in povpraševanja na trgu.
Privarčevani denar bo upravičenec lahko dvignil in z njim plačal rento pri tisti pokojninski družbi, zavarovalnici ali banki, ki bo zanj najugodnejša.
Prva pokojninska družba bo zagotovo prva ponudila konkurenčno rento za ženske, če bo zanimanje za njen nakup," pravi direktorica Prva pokojninske družbe Alenka Žnidaršič Kranjc.
Trekman je pojasnil, da so interese evidentirali ne glede na delitvene deleže, ki pripadajo posamezni naslednici v skladu z lanskim sukcesijskim sporazumom.
Od stotih nepremičnin je takšnih, ki bi jih rade imele vse, več kot deset, je pojasnil, podrobnosti pa zamolčal.
Evidenco, ki so jo naredili včeraj v Ljubljani, bodo države naslednice uporabile pri izdelavi pogajalskih izhodišč, saj se pogajanja o delitvi nepremičnin še niso začela, države naslednice so do zdaj izpovedale le svoje želje, ne pa tudi prioritet.
Kot je znano, je Slovenija že na drugem srečanju stalnega odbora v Skopju izrazila svoj interes po nepremičninah v sosednjih državah.
FT je ob tem spomnil, da so desničarski politiki v Avstriji, Nemčiji in na Madžarskem v zadnjem obdobju postali glasnejši pri zahtevah, naj Češka pred vstopom v EU odpravi Beneševe dekrete.
Kritikam se je pridružil tudi Evropski parlament.
Oškodovanka je bila tisti dan z vozilom na več lokacijah in tudi v klubu Papa Joe, od koder se je s prijatelji odpeljala z vozilom, ne da bi sama ali kdo drug opazil prestreljeno vetrobransko steklo, armaturo in sedež.
Škandal s falconom 900EX ni posledica spora v politični eliti.
Protest, ker so vladajoči po bližnjicah in v celoti na posojila kupili luksuzno letalo za prevoze oblastnikov, ne prihaja iz opozicije ali iz kakih predsedniških ali premierskih dvorov.
Kučan, ki mu ponekod pripisujejo avtorstvo, je bil celo eden prvih, ki se je s falcončkom popeljal.
Politiki iz vseh koncev so zainteresirani, da bi se lepše vozili po svetu.
Edini, ki je v parlamentu že lani nekaj vpraševal, vrtal in protestiral, je bil Zmago Jelinčič, ki pa ima obroben vpliv.
Upor je prišel iz medijev in javnosti, za katero so politiki po tihem vedno domnevali, da dela po diktatu te ali one stranke ali politika in da bo, če bo med politiki soglasje, mir.
Prva poteza novih oblasti, da so si odredile nagel nakup letala mimo vseh normalnih procedur, posebne legitimnosti, da bi od drugih zahtevali, da ravnajo drugače, ne daje in tudi zaupanja javnosti v to močno vlado ne povečuje.
Svet osrednje slovenske finančne institucije je na redni seji še ugotovil, da se naloge iz Akcijskega načrta Banke Slovenije uresničujejo skladno s časovnim načrtom.
Načrt iz februarja lani je bil narejen na podlagi ugotovitev in priporočil misije Mednarodnega denarnega sklada (IMF) in Svetovne banke (WB) novembra 2000, in sicer na temo stabilnosti finančnega sektorja v smeri nadaljnjega prilagajanja mednarodnim smernicam za denarni in bančni sistem.
Raiffeisen ima v lasti že 97 odstotkov Krekove banke
"Obdržali bomo vodstvo banke in zaposlene"
Če bo treba, bo RZB Krekovo banko dokapitalizirala in okrepila kadrovsko strukturo - Banka Slovenije naj bi po neuradnih informacijah o prevzemu odločala že na svoji prihodnji seji
Podpredsednik RZB in predsednik uprave RIB dr. Herbert Stepic je na vprašanje, kako komentira uspešni prevzem, za Večer povedal: "Zelo smo zadovoljni s potekom in končnim izidom javne ponudbe, saj menimo, da bomo s Krekovo banko lahko uspešno sodelovali in zadovoljevali potrebe naših ciljnih skupin.
RZB bo Krekovi banki postopoma omogočila uporabo know-howa naše mednarodne bančne skupine, preko obstoječih in novih poslovalnic Krekove banke pa bomo lahko utrdili svojo prisotnost na trgih srednje in vzhodne Evrope."
- Kaj je torej pokazalo odpiranje trga z elektriko?
- Je šlo pri tem samo za igro številk ali še za kaj globljega?
"Vsaka institucija ima svojo vlogo, ki je odvisna od časa.
V tem času je celoten sektor v fazi tranzicije, kar pomeni, da ne potrebuje policaja, ampak institucijo z vizijo.
Žal ne boste izpeljali nobene tranzicije, če boste imeli na najbolj odgovornem položaju neodvisne agencije človeka, ki misli samo na to, da ne bi naredil kakšne napake, zato je to lahko velika cokla pri razvoju trga.
Namesto da bi dajali ideje, jih blokirajo in iščejo pomanjkljivosti v idejah ostalih.
To ne more biti vloga telesa, ki bi moralo biti na čelu regulatorne preobrazbe.
Pomanjkanje vizije je najbolj nevarna bolezen agencije."
"Ker gre za velik projekt in veliko denarja, ki ga lahko ogrozi celoten holding, je prav, da ima član uprave holdinga direktno roko nad tem projektom, zato je najverjetneje, da bo Ladislav Tomšič kot član uprave tudi direktor tega podjetja."
Tekmovanje je že tretje leto zapovrstjo organiziral mladinski časopis Perplex iz Gradca, s pomočjo različnih institucij, univerz, ministrstev in založb iz Avstrije, Nemčije, Italije, Hrvaške, Romunije, Češke, Slovaške, Madžarske in Slovenije.
Letošnje tekmovanje v kreativnem literarnem pisanju z delovnim naslovom Brez cilja so mladi - v iskanju vsebin, ciljev, vrednot in nalog - pokazali željo po spremembi odnosa do kulturne in družbene raznolikosti, po presegu mej domovine in jezika ter uresničevanju novih ciljev v skupni Evropi 21. stoletja
"Pogoji za delo so bili enkratni.
To je velika šola s štirimi velikimi dvoranami in nekaj manjšimi, dobrimi profesorji in zdravo tekmovalnostjo med učenci.
Zame je bilo posebno doživetje spoznanje sivega socializma.
Zanimiva je bila primerjava med nasičenostjo zahodnega kapitalizma, ki sem ga doživljal ob obiskih v Zahodnem Berlinu in življenjem pod nenehno kontrolo in nadzorom v takratni Vzhodni Nemčiji.
Naša generacija pri nas takega socializma ni poznala, čeprav danes nekateri želijo dokazovati prav nasprotno.
V času šolanja sem tudi sodeloval na 10. baletnem tekmovanju NDR, kjer se je predstavila močna mednarodna konkurenca, tudi svetovno znani plesalci in koreografi.
Ta množičnost in visoki nivo udeležencev so v meni vzbujali posebne občutke, tistega tam se ne da primerjati z baletnimi tekmovanji pri nas.
Za predstavljeno koreografsko stvaritev sem bil tudi nagrajen in takrat sem vedel, da je bila odločitev o mojem poklicu povsem pravilna.
Z vsemi temi občutki sem se po dokančanem šolanju vrnil domov in 1987. skupaj s prijatelji ustanovil Vzhodni plesni projekt.
Tako je nastala predstava 6. april, ki govori o takratni politični razdelitvi Evrope, o političnem vzhodu in zahodu, o socrealizmu in popartizmu.
Projekt sem gradil na energiji in ne na opisu politične situacije.
Odziv na predstavo je bil odličen.
No, takrat je tudi nekaj pomenilo biti umetnik, kajti ustvarjati je bilo moderno.
Danes pa je beseda umetnik postala skoraj žaljivka."
- Predstava Pohujšanje je je imela dve premierski uprizoritvi, lansko leto v Ljubljani in letos v Mariboru.
Poleg dveh premier pa ima predstava še dve značilnosti; da je tematika povzeta po domačemu literarnemu delu in da je nastala v Ljubljani v CD v sodelovanju z mariborskim baletom.
Kaj menite sami o nastajanju in razvoju predstave?
"S prijatelji sem ustanovil kompanijo in zavod Flota, ki združuje več posameznikov, institucij in pod tem imenom nastajajo novi projekti.
Trenutno delam s šestimi plesalci različnih generacij na tematiki o staranju.
Naslov novega projekta je: Posodi mi svoje telo.
Takrat, ko se večajo izkušnje, upada fizična moč.
Vprašanje, ki se ob tem zastavlja, je, kaj bi naredili in kako bi teklo naše življenje, če bi imeli istočasno fizično moč in izkušnje, ali bi ratio nadvladal fizis, oziroma um telo?
Verjetno bo realizacija projekta stekla že v prvi polovici letošnjeg leta."
Vodja službe za investicije in premoženjsko pravne zadeve pri ministrstvu za šolstvo in šport Mitja Maruško je zatrdil, da Magdalene nikakor niso pozabili, da pa se je zalomilo pri denarju.
"Država nam je lani iz proračuna zagotovila minimalna sredstva, ki smo jih porabili za rušitev vojaških zgradb ob Ljubljanski ulici in za ureditev okolice.
Letos bomo porušili še eno zgradbo ob Beograjski ulici, čeprav še vedno ne vemo kdaj," je pojasnil Maruško.
"Ena od zgradb, v kateri je bil vojaški center zvez, je pred kratkim prešla v roke ministrstva za družino, delo in socialne zadeve.
Kaj bo v njej, še ni znano (po prvotnih načrtih naj bi jo preuredili v dijaški dom, op. p.).
Še zmeraj je zelo verjetno, da bomo nekdanjo konjušnico preuredili v športno dvorano.
Tako bi dijaki naposled vendarle dobili nujno potrebno telovadnico.
Ob konjušnici stojijo tudi garaže, te sicer imajo začasnega uporabnika, ki skrbi zanje, a je ta rešitev samo začasna."
Po Maruškovih besedah je usoda starih vojaških zgradb v rokah države, ki pa zanje ne kaže prevelikega zanimanja.
Zato na ministrstvu za šolstvo in šport vidijo rešitev tudi v morebitnem sofinanciranju mariborske občine.
V Makolah so ocenili vino
Kristina Simončič, upokojenka iz Maribora: "Popis so pri meni doma že opravili in popisovalec se je tudi legitimiral.
Vprašanja so se mi zdela primerna, popis je trajal dobre pol ure."
.Že prva postaja je nekaj posebnega - odprl se nam bo pogled na slovenski alpski biser - Bled.
Po "Bohinjski progi", izjemnem gradbenem projektu, ki so ga gradili na prelomu prejšnjega stoletja, bomo nadaljevali potovanje do Bohinjske Bistrice v bližini Bohinjskega jezera.
Kmalu nato se bo vlak potopil v najdaljši, skoraj 10 kilometrov dolgi predor, skozi katerega se pripeljemo na primorsko stran.
Na stropu zabrlijo stare žarnice, ob oknih v temi ugašajo iskre iz dimnika lokomotive, v vagone vdre značilen vonj po premogu in pari.
Med vožnjo vam železniški kontrolor, oblečen v staro uniformo, pregleda vozovnice.
Sicer pa je skrajni čas, da se po odprtih kovinskih prehodih sprehodite iz vagona v vagon, vse do srca kompozicije - lokomotive.
Zaradi značilnega ritmičnega sopihanja, ki ga nekateri slišijo tudi kot "čuf-čuf", ji starejši Bohinjci še danes rečejo "čufar'ca".
Baška grapa, ena najtežje dostopnih slovenskih dolin, se vam bo z vlaka razkrila v vsem svojem sijaju.
Po obrobju Julijskih Alp se bomo skozi nešteto manjših predorov, po zanimivih galerijah in viaduktih naposled pripeljemo čez slikovit kamnit most nad reko Bačo vse do Mosta na Soči pri Tolminu.
Tam pa - kakor vam je všeč.
Eni se bodo podali na samotno potepanje s kolesom (v tovornem vagonu vam bodo lahko prepeljali tudi vaše kolo) k izviru Tolminke, do Dantejeve jame in namočili noge v bistro Sočo.
Drugi se bodo lahko predali zvokom harmonike, vožnji po jezeru s staro ladjo in popoldne zaključili s kopanjem v Bači.
Vsi pa se bodo s sopihajočo staro teto vračali na Gorenjsko zadovoljni, da je minil še en dan, ki ga zlepa ne pozabiš več.
Konrad Kotnik, ekonomist iz Slovenj Gradca: "Kakšne so cene letošnjih letovanj v tujini, se doslej še nisem pozanimal.
Pa tudi sicer ne nameravam dopustovati v tujini, ampak bom teden dni poleti preživel kar na slovenski obali, najverjetneje v Portorožu."
Letošnja jadralna sezona se je že začela, z njo pa tudi tečaji za voditelje čolna, ki jih šole jadranja intenzivneje pripravljajo prav v tem letnem času.
Kljub veliki popularnosti tega športa, ki se kaže prav v zadnjih letih, ostaja Slovencem, željnim jadralnih užitkov, marsikatero vprašanje, povezano s tem lepim športom, neodgovorjeno.
"Države to področje urejajo različno.
Nemci so ga recimo zelo razgradili in imajo za plovbo različnih plovil različna dovoljenja, Američani pa izpita praktično sploh ne poznajo.
Njim je jasno, da če kupijo plovilo, se morajo naučiti tudi voziti.
Naša miselnost je še vedno malo 'socialistična': aha, imam papir, zdaj pa grem jadrat!
Na srečo je vedno več Slovencev, ki ne razmišljajo tako.
Poti do znanja je sicer dosti, vendar je šola najbolj racionalna pot in prinese največ znanja.
Vendar je vse, kar sem naštel, le teorija, praktičnega znanja izpit ne preverja."
- Šol, ki ponujajo učenje jadranja in teoretične izpite, je pri nas precej.
Je njihova ponudba dobra?
"Mislim, da anarhije na tem področju ni, saj je jadranje precej resna stvar, včasih tudi nevarna, predvsem pa zelo lepa.
Brez zadostnega znanja si kar tako na jadranje ljudje tudi ne upajo.
Lahko pa pri tem opozorim na nekaj drugega: glede na to, da naša uprava za pomorstvo na izpitih zahteva kar nekaj znanja, se še vedno dogaja, da nekateri podjetniki zainteresirane tečajnike vozijo na Hrvaško.
Tam plačajo 150 evrov, poslušajo tri ure predavanj in opravijo izpit.
Uradno je izpit tudi na Hrvaškem seveda pod nadzorom ministrstva, vendar je stanje v praksi takšno, kot sem ga opisal.
Naša komisija zahteva na srečo precej višji nivo znanja, vedno več tečajnikov pa tudi razume, da je to dobro za njih same."
Fero Arnuš: Jadranje je podobno tenisu
Hrvati želijo podaljšati sezono, še več zaslužiti od turizma.
Počasi se vzpenjajo proti vrhu turistične piramide, tudi z odkrivanjem preteklosti.
Nič čudnega tudi ni, da zato kupujejo mnogi tujci hiše v notranjosti, denimo na Biokovu nad Makarsko (načrtujejo celo gradnjo žičnice od morja do vrha planine), ne le v Istri.
Raziskovalci španske svetovalne hiše THR so v svoji raziskavi priporočili Hrvatom tudi tole: Hrvaški zakladi preteklosti so za turizem prihodnosti.
Dejstvo je, da so mnoga dalmatinska mesta izgubila čar Smojetovega 'maloga mista', svojo arhitekturno lepoto; zdaj pa za renesanso tega ni dovolj denarja.
Samo prenovljeni (tudi luksuzni) hoteli, sonce in toplo morje pa so za turiste preskromna ponudba.
Kapital so neznanke...
Dolgoletni predsednik združenja avtobusarjev RDA Norbert Grein bo dobil naslednika
V Cerknem bi radi poleg uspešnega zimskega imeli tudi bogatejši letni turizem
Gorazd Bedrač, predsednik Gospodarsko interesnega združenja slovenskih žičničarjev: "V združenju je zdaj 32 gorsko-smučarskih središč.
Nekatera, predvsem pa Krvavec, Kranjska Gora, Mariborsko Pohorje, Vogel, Velika planina, Rogla in Kanin, pripravljajo poletne programe, ki naj bi trgu ponudili pohodništvo, gorsko kolesarjenje, adrenalinske športe (zmajarstvo in padalstvo, na primer), planinarjenje in druge programe za poletje.
Ker želimo, da bi bili ljudje dobro informirani, jim bo tudi poleti na voljo tako imenovani snežni telefon za informacije o voznih redih žičniških naprav (gondolske žičnice, sedežnice) in tudi o zanimivih prireditvah ali dogodkih.
Okrog 300 ljudi bo skrbelo za obratovanje žičnic."
Radi bi lepo okolje in delovna mesta
Zato bodo z apelom od poslancev terjali, da obravnavajo pogoje, pod katerimi se konoplja lahko uporablja, kupuje ali prodaja, enako kot alkohol in tobak, ki sta od nje dokazano bolj škodljiva.
Dodajajo pa še, da ne zagovarjajo stališča, "da naj bo droga dosegljiva komurkoli in kadarkoli, ampak se zavzemajo za racionalnejše in bolj skladne zakone v korist ljudstva".
Piranske občane že nekaj dni razburja nov "arhitekturni biser" sredi Portoroža.
Zasebnik je namreč na zdaj že bivši srednjeveški tržnici Kaštel odprl prodajalno sadja in zelenjave.
Lepo in prav, pravijo mimoidoči, če bi postavil kiosk ali navadno stojnico, prodajalna, ki bolj spominja na kakšno planinsko postojanko, pa naj ne bi spadala v srce slovenske turistične prestolnice.
Piranske občane že nekaj dni razburja nov "arhitekturni biser" sredi Portoroža
Iz dveh izvedeniških mnenj je razvidno, da je Imperial Palace - hotelirstvo neprekinjeno prezadolženo že od ustanovitve leta 1995, sicer pa, da družba (v njej ni niti enega zaposlenega) ne ustvarja nobenih prihodkov in da je - z več let trajno blokiranim žiro računom - tudi insolventna.
Ker zakupnik očitno nima sredstev za izpolnitev obveznosti - torej za popravilo zakupljenega hotela Palace - in objekta v vsem tem času niti ni zavaroval (je pa to za 300.000 tolarjev letne zavarovalnine storila piranska občina) niti ni začel prenove, so se v občini pač odločili, da bodo zanje škodljivo pogodbo razveljavili, pojasnjuje Štularjeva.
Obvestilo o razveljavitvi pogodbe sta oba družabnika že prejela.
Po Trebčevem mnenju sicer lahko vložita tožbo, vendar ne bosta uspela, saj so razlogi za razveljavitev več kot očitni.
Druga stran je drugačnega mnenja: "Občina bo morala vložiti tožbo, ne mi, saj ni razlogov, da bi se pogodba razveljavila.
Zaradi njih (občine, op. p.) nismo mogli začeti dela.
Štiridesetmesečna zamuda občine je nastala samo zaradi spreminjanja ureditvenega načrta, poleg tega pa nam preprečujejo, da bi v družbo vstopil nov družbenik," komentira Rafael Dodič iz Imperial Palace - hotelirstvo d.d.o.
Novi družbenik naj bi bilo podjetje Bellway, o katerem pa na občini nimajo dobrega mnenja.
"To je še ena neresna poteza družbe Imperial Palace, ki na vsak narok pride z nekim drugim predlogom.
Mislimo, da je to neresno zavlačevanje, saj o tej družbi nimamo nikakršnih referenc," zaključuje Igor Trebec.
Koprski policisti do včeraj niso dobili nobene ovadbe zoper umetnika, kot so ugibali nekateri mediji, sami pa je tudi niso podali
Tako je direktor vladnega urada za droge Milan Krek na včerajšnji tiskovni konferenci poudaril, da gre zgolj za hipotezo, da se je na slovenski obali pojavil heroin, ki naj bi imel primešan fenciklidin.
Majda Zorec Karlovšek z inštituta za sodno medicino je pojasnila, da lahko na podlagi rezultatov preliminarnih imunokemijskih testov, ki so jih opravili v Izoli, le sumimo, da je neka substanca v urinu prisotna.
Ali je res prisotna, pa mora potrditi nadaljnja natančna preiskava.
Do danes fenciklidina v centru za forenzične preiskave pri ministrstvu za notranje zadeve v vzorcih prepovedanih drog, ki jih pregledujejo, še niso zasledili, je povedala Alenka Verbek Garbajs iz centra za forenzične raziskave pri ministrstvu za notranje zadeve.
Prav tako ga niso zasledili drugje v Evropi.
Tudi primarij Martin Možina iz centra za zastrupitve je povedal, da v 30 letih niso imeli primera zastrupitve s fenciklidinom.
Razširjen je predvsem v ZDA in od tam je, če je v slovenski drogi res prisoten, tudi najverjetneje prišel.
V športni dvorani Janina v Rogaški Slatini so konec minulega tedna pripravili borzo posebne vrste - Borzo humorja, že sedmo tako prireditev po vrsti.
Letos, ko je volilno leto, je potekala pod geslom Politični kabaret.
Žirija, predsedoval ji je aforist in literat Bojan Schwentner, v njej pa sta bila še France Forstnerič in Matija Logar, letos ni podelila prve, druge in tretje nagrade, ampak se je zaradi izenačenosti besedil odločila, da podeli šest enakovrednih nagrad.
SLIKA POSLANA POD BORZA
Če boste lok prenapeli, vam ne bodo pomagale lepe besede ali obljube, saj bo vaša partnerka gotovo izpolnila obljubo, ki vam jo je dala.
Včasih se zgodi, da tudi slepa kura zrno najde.
Vendar se je tudi takrat treba potruditi, da se zrno loči od plev.
Gnezda gradijo iz blata, v vsakem leži le eno jajce.
Šele od leta 1963 zvalijo flamingi svoje potomce v živalskem vrtu, kjer pa se morajo ubraniti pred vsiljivci, sivimi vranami, ki kradejo jajca in ubijajo mladiče.
"Sive vrane so našle novo lovišče šele pred leti," pove berlinski biolog.
Berlinski živalski vrt venomer tudi vlaga tako v živali kot v objekte in moderna življenjska okolja.
Zdaj gradi novo bivališče za pingvine in tjulnje, junija naj bi bila sklenjena prva faza naložbe, ki se je začela marca 1999.
"Živali bodo bivale v bolj prijaznem okolju," napoveduje dr. Kuehne.
Več prostora bo tudi za azijske opice, predvsem za človečnjake.
Novi dom bodo dobili žerjavi, poleg tjulnjov.
"Berlinski živalski vrt mora biti čez 20 let drugačen," poudarja dr. Ragner Kuehne.
Optimizem je njegova vrlina.
Prva Scottova odprava, z Willsonom in Shackletonom, ni prinesla želenega uspeha, a so se izkrcali na za nadaljnja raziskovanja pomembni Rossovi ploščadi.
Potem je lisjak Shackleton prehitel Scotta in leta 1908 z ladjo Erebus opravil nov poskus.
Z dobro založeno odpravo in poniji se je prebil do vsega 179 kilometrov od tečaja.
Popolno zmagoslavje so preprečili snežni viharji, nesreče in pomanjkanje hrane.
Ekspedicija pa je našla v večnem ledu velikanskih ledenikov gole grebene ter kamnine in premog.
Torej je tudi tam nekoč bilo življenje; skrivnostni kontinent je bil most med Južno Ameriko in Avstralijo.
Columbo tokrat odpotuje v London, da bi preučil raziskovalne metode, ki jih pri razreševanju zločinov uporabljajo inšpektorji Scotland Yarda.
Med njegovim obiskom pa pride do umora in Columbo v britanski prestolnici ostane, dokler ga ne razreši.
In zadeva je kar zapletena.
Carrie, Samantha in Miranda še vedno pohajkujejo po Los Angelesu.
Carrie in Samantha se odpravita na eno od norih hollywoodskih zabav, a june spustijo noter!
Na srečo jima na pomoč priskoči Keith Travers.
Carrie je navdušena nad privlačnim možakarjem, ki pa za svojo uglajeno zunanjostjo in fantastičnim domom skriva še marsikaj drugega.
Odraščal je pred očmi televizijskih gledalcev kot Opie Taylor v seriji oddaj Andyja Griffitha.
To pa ni bila edina oddaja, v kateri je sodeloval.
Danes godujeta:
Reklo za danes:
1825 - Rodil se je nemški socialist Ferdinand Lassalle (umrl leta 1864).
1806 - Rodil se je avstrijski pesnik in politik Anton Aleksander Graf von Auesperg, znan pod psevdonimom Anastasius Grun (umrl leta 1876).
1953 - Umrl je Boris Kidrič, politik, publicist, naro-dni heroj.
McNeil se s Shuttom vozi v avtomobilu.
Naenkrat se odloči, da bo spotoma zavil v stavnico.
Ko se s Shuttom odpravita do njegovega pobiralca stav, na tleh zagledata štiri žrtve streljanja in jih takoj začneta reševati.
Izkaže se, da je na delu ostrostrelec, ki policiji in reševalcem onemogoči dostop do poškodovancev.
Njihovo življenje je zdaj v Shuttovih in McNeilovih rokah.
Medtem v bolnišnico pripeljejo nezavestno žensko, ki jo je nekdo več kot tridesetkrat zabodel z nožem.
Prejeli smo
V zadnjem času prihaja v javnost vse več skrb zbujajočih informacij o reorganizaciji, zaposlovanju in nakupih opreme v Slovenski vojski in ministrstvu za obrambo.
Poslanec NSi Janez Drobnič je na včerajšnji tiskovni konferenci dejal, da to posebno skrbi ob približevanju novembrskega vrha zveze Nato v Pragi, ko bodo v zavezništvo povabili nove članice.
Novo Slovenijo skrbita tudi "močna kampanja civilne družbe proti vključevanju v Nato in rezervirana drža vlade do tega vprašanja".
Drobnič odgovornim v obrambnem sistemu očita še nepravilnosti v vojaški zdravstveni službi in ob nakupu vladnega letala.
Kljub temu da je bila eskalacija plač najprej 85-, pozneje pa 92-odstotna, naj bi plače realno rasle za več kot po 100-odstotni eskalaciji, in to predvsem zaradi dodatkov na leta zaposlitve in stalnost.
Tako naj bi se bile plače lani realno povečale za 11,9 odstotka (v zdravstvu za 12,7 odstotka, v javni upravi in obrambi za 14 odstotkov).
Po Hribarjevem prepričanju je predlog novega plačnega modela, ki sta ga pripravila Zveza svobodnih sindikatov in Združenje delodajalcev, nerealen.
Čeprav so ga nekateri člani upravnega odbora (direktorji podjetij) pri tem podprli, pa je Vitko Roš, sekretar združenja delodajalcev, menil, da le ni tako slab.
Posameznim razpravljavcem se zdi ob manjših dopolnitvah ustrezen sedanji plačni sistem.
Zakeršnik Pikalu v tožbi očita, da je v članku Sršeni o njem zapisal žaljive in neresnične trditve, Večer kot drugotožena stranka pa naj bi bil odškodninsko odgovoren, ker je sporni zapis objavil in s tem povzročil, da je žaljivi zapis dosegel bralce časopisa.
Za tožnika so žaljivi uvodni trije odstavki, iz katerih naj bi bilo po Zakeršnikovem mnenju razvidno, da ga Pikalo označuje kot vplivnega mafijskega botra, čigar zadnje prebivališče bo zagotovo zapor.
Poleg tega naj bi ga bil označil kot javno osumljenega za brutalni napad na novinarja Mira Petka, z besedno zvezo "javno osumljen" pa naj bi bil Pikalo zavajal povprečnega bralca.
Zakeršnik dodaja, da ni bil utemeljeno osumljen nobenega kaznivega dejanja in da zoper njega ni bilo odrejeno nobeno preiskovalno dejanje, v zvezi z napadom na Petka pa da je bil, kot mnogi drugi, povabljen le na informativni razgovor, na katerega policija vabi vse državljane, od katerih pričakuje koristne informacije.
Odstavitev direktorja Kolesarskega kluba Krka Telekom Mirka Fifolta je povzročila številne težave pri izvedbi dirke Po Sloveniji.
Novomeški klub je od Kolesarske zveze Slovenije dobil koncesijo tudi za letošnjo izvedbo, odstavljeni direktor kluba pa naj bi bil, tako kot lani, na položaju organizacijskega direktorja.
Toda dobra dva meseca pred dirko so na dan prišle vse težave v novomeškem klubu in kriza je dosegla vrhunec z zamenjavo Fifolta.
Dosedanji direktor je imel vse niti v svojih rokah in dirka se je znašla pod velikim vprašajem.
Govorilo o preložitvi ali celo o odpovedi.
Leo Kirch, nemški televizijski mogotec, je naposled le vrgel puško v koruzo.
Jama plačljivih filmskih in športnih programov (Pay TV) je postala zanj pregloboka, da bi lahko sam še našel pot iz krize.
Krivdo za popolni polom lahko pripiše sebi, saj je poprej cene televizijskih prenosov nogometnih in hokejskih tekem dvigoval v dotlej še neznane višine, čeprav so ekonomski kazalci jasno kazali, da zanimanje za tovrstne plačljive prenose močno upada.
Siliti skozi križišče, čeprav že nekaj časa gori rdeča luč, je nevarno.
Nogometni klubi so v Kirchovem koncernu videli rešitelja, ki bo nemški nogomet vsaj finančno zbližal z italijanskim ali španskim, zato so postali odvisni od teh finančnih vložkov.
Sami, eden od generalnih sekretarjev Švicarske zveze novinarjev, pristojen za izobraževanje in pravno svetovanje, bo pripravil poročilo v prihodnjih tednih.
Nato ga bodo poslali predstavnikom slovenskih oblasti in nekaterim evropskim inštitucijam.
IFJ je namreč tudi posvetovalno telo Evropske komisije.
Torej mora biti morebiti nekaj narobe ali z dihalci za ovratnik, ali z generalno tožilko Zdenko Cerar (ki nikakor ne da pristojnosti svoji posebni ekipi, čeprav zakon tega očitno eksplicitno ne prepoveduje), ali s slovenjgraškim županom, ki se človekoljubno postavlja za lokalnega policista.
Tistega, ki je prestavljen iz province v Ljubljano zato, ker je "žical denar" od nekih (lokalnih?) denarniških veljakov, da bi njegova krajevna skupnost delovala v vseh svojih segmentih.
Po mnenju pisca teh vrstic policija (pa tudi sodstvo v vseh svojih oblikah) pač ne sme iti z roko v roki s tistimi, ki imajo veliko denarja.
Napoved za Slovenijo: Sprva bo delno jasno z zmerno oblačnostjo, na vzhodu pretežno oblačno.
Popoldne se bo oblačnost od zahoda spet povečevala in proti večeru bo na zahodu že deževalo.
V noči na petek bo dež zajel vso Slovenijo.
Najnižje jutranje temperature bodo od -2 do 3, na Primorskem 6, najvišje dnevne od 8 do 14 stopinj Celzija.
"Pred preiskovalnim sodnikom sem bil zmeden"
V dveh kitajskih rudnikih sta v torek odjeknili eksploziji naravnega plina in zahtevali najmanj 31 življenj, 39 ljudi pa je bilo ranjenih, so včeraj uradno sporočili iz Pekinga.
Prva nesreča se je zgodila v premogovniku Donghai v pokrajini Jixi v severovzhodni provinci Heilongjiang ob meji z Rusijo, v njej pa je umrlo 24 rudarjev.
Druga, v pokrajini Didao, je bila le nekaj ur zatem in je zahtevala sedem življenj.
Reševalci še vedno upajo, da jim bo uspelo najti žive tudi štiri pogrešane, vendar je upanje z vsakim dnem manjše.
Pri razstavljanju granate umrli dve osebi
