Večina jih konča šolo in pridobi poklic
Triinštirideset fantov in pet deklet je razporejenih v skupine po največ osem mladostnikov, ki naj bi bile kot nekakšne velike družine.
Za vsako skrbita vzgojitelj in vzgojiteljica, v spodnjem nadstropju imajo jedilnico, dnevno sobo in prostor za učenje, zgoraj so spalnice.
Sleherno »stanovanje« ima tudi svoj vrt, ki ga kot vso okolico zavoda, nizke bele stavbe v obliki črke U nasproti smledniškega gradu, urejajo otroci.
Letos so že drugič zapored prejeli občinsko priznanje za najlepše urejeni del Medvod.
»Čeprav jim je včasih odveč pletje, sajeje, grabljenje, so zelo ponosni na pohvale, ki jih dobijo za lepo okolico,« je povedal Franc Ravnikar, ravnatelj vzgojno-izobraževalnega zavoda, ki nosi ime po Franu Milčinskem, ker je ravno mladinski pisatelj in sodnik največ naredil za to, da družba drugače gleda na mlade z vedenjskimi motnjami kot nekoč.
»Po zakonodaji so to otroci s posebnimi potrebami.
Sem sodijo tudi slepi, gluhi in duševno prizadeti, ki v človeku zbujajo sočutje, njihova usoda seže do srca.
Tako imenovane vedenjsko motene pa večina ljudi obravnava drugače - ogrožajo avtoriteto odraslih, kar je posebno problematično pri šolskem procesu, ogrožajo lastnino in nekateri tudi sami sebe, po drugi strani pa po videzu niso videti drugačni od vrstnikov.
Za preostale otroke s posebnimi potrebami se zavzemajo številne dobrodelne organizacije, medtem ko za naše še vedno mnogi mislijo, da pomaga samo odločna beseda in palica.
Na odnos, ki ga je imela družba do vedenjskih odklonov, kaže tudi to, da so bili zavodi, v katerih so skrbeli zanje, do sredine osemdesetih let na obrobju mest, v starih graščinah, samostanih, vojašnicah.
Zdaj so skoraj vsi, razen višnjegorskega, preseljeni v sodobnejše objekte,« je dejal ravnatelj.
Kljub temu, da bivajo v svetlejših zgradbah, se gledanje ljudi na mladostnike, ki so v teh ustanovah, ni bistveno spremenilo: »Sponzorja za kakega otroka je skoraj nemogoče dobiti.
Po novem letu smo v časopisih prebirali zahvale drugih zavodov za otroke s posebnimi potrebami za darila in donacije, ki so jih dobili.
Na naše se ni spomnil nihče, ker niso videti, kot da bi kaj potrebovali.«
Kakor koli, prej ali slej se bo pogovorna telefonija lepo spravila na internetne temelje.
Razlika med internim, lokalnim, meddržavnim in medcelinskim telefonskim klicem bo izginila.
Samo še brezplačni dostop do interneta potrebujemo in ... ah!
