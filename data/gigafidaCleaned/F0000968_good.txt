Lobanja brez čeljusti z imenom Wolfgang Amadeus Mozart je pristna in dosti pove o usodi velikega skladatelja, pravi avstrijski paleontolog Gottfried Tichy, ki trdi, da ve, kakšno usodo je doživljala v 200 letih, od takrat, ko so genijevo truplo zašili v vrečo in ga pokopali v anonimno jamo, do takrat, ko so jo shranili na sedežu Mozartovega sklada v skladateljevem rodnem mestu Salzburgu.
Mozart je bil po takratni dunajski navadi pokopan v množičnem grobu brez nagrobnika.
Vendar ga niso pustili počivati z anonimnim okostjem.
Deset let kasneje je njegovo truplo izkopal lokalni grobar in si shranil lobanjo za spomin.
Ta je šla iz rok v roke - med drugim jo je imel dunajski profesor anatomije - in leta 1992 je prišla v Salzburg.
Nasprotniki nošenja krzna zasenčili opero
Tudi dvanajst tisoč belih vrtnic, ki so jih Mutiju poslali iz Apulije in so se imenitno podale slovesnemu ozračju začetka sezone, ni odtehtalo strašnega dirigentovega razočaranja ob spoznanju, da se novi kulturni ministrici, mladi in prikupni Giovanni Melandri, ni zdelo vredno skočiti iz Rima do Milana počastit njegovo veličino in se poklonit ta trenutek največji stvaritvi opernega sveta.
Znorel je in zmerjal, da bi ministrica lahko prišla pogledat, kako je videti od znotraj edino pravo in največje gledališče na svetu.
Morda bo prišla na kakšno reprizo delit nasvete in napotke, je še pribil dirigent, njegova soproga, tudi ali pa še bolj užaljena od največjega dirigenta, pa je dodala, da bi ministrica morda res lahko rekla kakšno o konju, ki se je sprehajal po odru brez jezdeca.
Britanci Darren Hickey (26), Rudolf Petschi (42) in Peter Kennedy (46) ter Novozelandec Stanley Shaw (57), ki pa je prav tako živel na Otoku, so prvi ugrabljeni tujci, ki so končali tako tragično.
Vse talce pred njimi so ugrabitelji - potem ko so dobili zahtevano odkupnino - izpustili.
Tik pred ugrabitvijo teh štirih mož so, denimo, izpustili Britanca Camillo Car in Jona Jamesa, ki sta bila v ujetništvu kar 15 mesecev.
Carova je po vrnitvi domov sicer izjavila, da so jo večkrat posilili, in to pred očmi moža, ki je bil z verigo priklenjen na radiator, a iz Čečenije sta se vrnila živa.
Njuni rojaki niso imeli te sreče.
Ugrabitelji so z njimi obračunali zelo grozljivo: vsem štirim so odsekali glave.
Vse za male kožuharje - Rimska plemkinja Marina Ripa Di Meana (na levi) s svojimi privrženci pred milansko Scalo pozira fotografom, potem ko so jo varnostniki odstranili iz opernega poslopja.
Opremljeni bodo z očali za nočno gledanje, kakršne sicer uporabljajo posebej izurjeni vojaki in policisti, v žepih pa bodo nosili prenosne telefone, da bodo o opažanjih lahko obveščali policiste.
Borghezio, ki je tudi poslanec Severne lige v parlamentu, je v nedeljo s skupino kakšnih petnajst zelenosrajčnikov obiskal kraje ob slovenski meji in se poveselil s policisti iz sindikata.
Delil jim je padanske pogače in obljubil pomoč pri nadzoru meje.
Borghezio in te dni tudi desničarska revija Borghese trdita, da se iz Slovenije v Italijo vsako leto pretihotapi vsaj 25.000 tujcev »temne polti«.
Rimska revija Borghese, znana kot najbolj desna med tistimi, ki sodijo k rumenemu tisku, se ob ugotovitvi o velikem prilivu tujcev čez severovzhodno mejo zavzema za čimprejšnji sprejem Slovenije v EU in hkrati že med schengenske države, saj bi se tako Italija otresla odgovornosti za čuvanje evropskih meja.
Beograd - Direktor jugoslovanske carinske uprave (ZCU) Mihalj Kertes je za Privredni pregled včeraj izjavil, da gneče na meji, ki jo povzročajo slovenski tovornjaki, ne bi bilo, če bi vozniki normalno plačali obveznosti.
»Izdal sem sklep o stroških spremljanja blaga slovenskega izvora čez ozemlje Jugoslavije, na podlagi katerega morajo tovornjaki plačati 40.000, tovornjaki s priklopnikom pa 80.000 dinarjev.
Ta sklep temelji na zakonu in vseh naših pozitivnih predpisih,« je povedal Kertes.
»To pa pomeni, da blago slovenskega izvora spremljamo na poti čez Jugoslavijo, da bi preverili, ali ni morda namenjeno našemu trgu, kajti doslej je bilo precej zlorab, ki smo jih morali preprečiti,« je dodal Kertes.
