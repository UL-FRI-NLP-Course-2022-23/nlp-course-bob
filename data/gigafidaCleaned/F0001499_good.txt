Sine je hotel igrati babico.
Sinetu so punce gledale iz ušes, zato ni hotel igrati Rdeče kapice.
»Jo lahko ugriznem?« se je razveselil Sine.
Piksi je molčal.
Njemu so bile knjige čisto všeč, pa tudi pisateljem zaenkrat še ne bi nastavil granate v hlače.
Ampak pred Sinetom tega ni bilo pametno omenjati.
V njihovi hiši so še muhe in miši brale nalepke na sprejih in škatlah s strupom.
Zato je raje poročal o krimiču na devedeju:
»Gremo metat frizbi?« je do njih pritekel Nejčev brat Azi s čelado na glavi.
»Šibaj!« se je nenadoma strinjal Nejc.
Pred Piksijevo hišo so se ustavili.
Do ribnika so zašprintali kot po stometrski stezi z ovirami.
Najprej je pred ribnikom raslo drevje iz grozljivke.
Skoraj so si morali pot izsekati skozi objete veje.
Potem je ribnik obdajala visoka trava.
Po njej rade spreholazijo kače.
Skozi travo so se prebijali kot marinci.
Okrog se je razpaslo grmovje, kot da je celo ozemlje njegovo, ne pa od ljudi.
In potem se je pri ribniku povešala k tlom še vrba žalujka, ki je imela čisto take veje kot slavne pevke lase.
Nejcu so se zdele žabe zabite.
»Ja,« je pokimal Sine, moleč vse štiri od sebe.
»V Ameriko grem takoj, ker so Amerikanci taglavni.«
Žal, dragi Sine, s krvjo pisateljic ne bo nič!
»Nehaj!« ga je utišal Nejc.
»Rekel si, da smo že zdaj,« ga je dregnil Piksi, ki je imel v spominu rame in gigabajte in vse drugo iz računalnika, ker je bil pameten za umret.
Malce tudi zaradi zmešnjave knjig, ki mu jih je brala mama.
»Pri starem mlinu!« bi mu pomagal Sine.
»Kaj je bilo to?« je dobil Sine od strahu novo frizuro.
Kupečk se je premaknil in s poslednjimi močmi dvignil smrček.
»Poglej, če ima kaj zlomljeno,« je svetoval Sine.
Domenili so se, da bo Snupija domov najprej odnesel Piksi, ker je imel po značaju najtežjo mamo.
»Paglavci in pes, ful bo srečna,« je pokimal Piksi in Snupi bi ga hvaležno obliznil po obrazu, če bi imel toliko moči.
Ampak ga je hvaležno pogledal od čela do brade, kar šteje toliko, kot če bi skupaj polizala sladoled.
In bi Piksijeva mama pristala na urgenci.
»Mešanec med ...« se je zamislil Nejc.
Snupi je skopan s šamponom proti bolham, ušem, klopom, kobilicam, hroščem in ostali mrgolazni počival v košari za časopise, podloženi s Piksijevo najljubšo odejico iz jaslic.
»Mami, zvečer smo zmenjeni ...«
»Devetletniki,« si je Piksi obliznil vsako ustnico posebej.
»September je čisto blizu oktobra, avgust pa je zraven septembra, oktobra pa imam rojstni dan.«
»Vprašaj očka,« se je izmotavala in iz kozmetične torbice privlekla pinceto za klope.
Postavila se je pred ogledalo in si začela puliti dlake nad nosom.
»Se razume, veš, da ga ne bi pustil samega s tabo ...« je pohitel Piksi brez razmisleka.
V veži je zaslišal očetove korake.
Uf, spet bo moral v bitko za Snupija!
Kako težko je obrniti starše!
Brez posebnih pritiskov pristanejo na ducat rib, morskega prašička, želve, paličnjake in paglavce.
Ob pogledu na ljubkega, prijaznega in pametnega psička pa jim srce otrdi v briket.
»Mravljince,« je zamomljal papi in pogled zapičil v prižgano kišto.
Z zaslona se mu je režal Icy in ga vabil, naj ga požene v tek.
»Potrudi se s to trapasto flavto, saj je ne igraš zame, ampak za maam.
Preigraj dve strani v notnem zvezku, potem pa greva nabijat fuzbal ...«
Nejca je zaskrbelo.
Če bosta papan in maman svetila pri njih, se lahko poslovi od krvne prisege pri starem mlinu.
Še huje, ko ga maman prižame k sebi, se lahko poslovi od dihanja.
Najbolje, da jo malce ohladi.
Počakal je, da je papi odzumbal skozi vrata.
Bratu je odvil sedež na kolesu, potem pa je iz predala izmaknil vodne balone.
V hiši je bilo pet umivalnikov, iz katerih je štrlelo prav toliko pip, če odštejemo vrtno cev.
Ampak maman si je roke navadno umila kar v kuhinji, z detergentom za pomivanje posode, ker se ji ni ljubilo po stopnicah v kopalnico.
Medtem ko je maman jemala dih Borisu in Aziju ter klicala svojega najljubšega vnuka, se pravi Nejca, in je papan ravno iskal senco na vrtu, je Nejc na vse vodovodne pipe nataknil balone.
Odvil je ventile in iz kuhinje zbrisal v trenutku, ko je maman s po enim vnukom na vsakem boku primarširala k svojemu najljubšemu umivalniku.
Balon je bil v trenutku poln, voda je brizgnila na vse strani.
Z mamaninih las in obleke je teklo kot sredi cunamija, pod njo se je zbiral ribnik z ribami na dopustu, za njo pa besna papan in papi, ki sta v nič hudega slutečega Borisa srepela s pogledom nakurjenega purana.
In verjemite, dragi moji, ni ga čez nakurjenega purana, ki se pripravlja, da te kljune v rit!
Skočila sta drug v drugega, da je iz njiju nastala hobotnica z lovkami vsepovsod.
Zavalila sta se med kamenje in Nejc se je s stisnjenimi zobmi trudil, da bi Sine postal njegova blazina.
Kamni so vražje bodli v rebra.
Zdaj je bil na vrhu Nejc zdaj Sine.
Tistega spodaj sploh ni bilo treba mlatiti, so kar špičasti okruški kamnov opravili svoje.
Noge so jima letele v zrak kot plesalkam kankana.
Snupi je poskakoval okrog njiju in navdušeno bevskal.
Kadar sta izpod njiju letela zemlja ali trava, je zacvilil in slastno povlekel za rob mikice, ki mu je bila najbližje.
»Kot da si se ti že kdaj mlatil?
Ko me je Sluza porinila v tablo, si ji raje nesel posračkano torbo v klop!« je zatulil, da se je premaknilo dvestokilsko mlinsko kolo.
Nejc ga je ustrelil z njegovo lastno brzostrelko XM8, čeprav je na cevi v bistvu pisalo HB, kot na svinčnikih.
»S krvno prisego bomo postali bratje,« je negotovo rekel Piksi, ki ga je že malo črvičilo v hlačah.
Sine je buljil v rezilo pipca.
Svetilo se je kot mamini novi lonci s steklenimi pokrovkami.
Kmalu bo zakrvavel kot zrezek.
»Jaz berem knjige,« ga je zavrnil Piksi, »bom jaz ...«
Snupi se je udomačil na usnjeni zofi, kjer je puščal dlako, Piksi in njegov oče pa sta potem vlekla zobotrebce, kdo bo krtačil psa in kdo pohištvo.
Prestrašeno je obstala s kupom svežih opranih spodnjic v svojem naročju.
Za slovo je Piksija zmečkala v medvedjem objemu in mu na lica pritisnila največji maminski poljub z venčkom cmokanja, cukanja, gnetenja in mečkanja.
Nalašč, nalašč je to naredila!
Snupi je naredil preval na sveže opranem pregrinjalu.
Nejv je zavil proti cvetličnim aranžmajem pred paviljonom.
Piksi je z leti pridobil nekaj kilogramov, ampak vsem ne bi bil kos.
Poleg tega je ostal miroljuben kot vrabček.
Doma je pomagal tudi brez izbire očetovih zobotrebcev.
V šoli je sledil razlagi, v devetem razredu je brez večjih miselnih naporov kasiral petice, med izbirnimi vsebinami je blestel v računalništvu in tehniki, gimnazija se mu je zdela smiselno nadaljevanje uspeha in omahoval je med študijem računalništva ter matematike.
Privlačile so ga zrele punce v strupenem miniju.
Predvsem zato, ker ga niso opazile.
Piksi je naredil nekaj korakov.
In tako si Nejc sme dati duška.
Saj je začel z nedolžnim boksanjem blazin in nadaljeval z njihovim paranjem, ampak povprečen najstnik zadovoljstvo doseže šele z razbijanjem predmetov.
Če je le mogoče, tujih.
Zaradi razumevajoče psihologinje, ki nima svojih otrok, temveč materinska nagnjenja, je maam postala mat, papi pa fotr.
Papan in maman, ki sta se zaradi prepogostega menjavanja razbitega pohištva v hiši tudi že kreditno zadolžila, pa sta končala kot tastara in tastar.
Človek pač potrebuje cel trosed in še kak fotelj zapovrhu, da zloži nanju utrujene kosti po napornem delavniku.
Po licih so mu končno spolzele solze spoznanja, da se to ne bo nikoli zgodilo.
Koliko mulcev poznaš, si je rekel, ki bi se pri tvojih letih najraje zapili do smrti.
In ves ta cirkus samo zaradi Daše z očali, katerih okviri so širši od okenskih.
Da se po vseh divjih rokericah in pankericah, od Kimi prek Rasti do Nike, vžge za največjo piflarko in knjižnega džankija, ki je zadnja stopnja knjižnega molja, je krut padec.
Ampak bejbika ima za šipcami svojih očal lepe očke in za kupom knjig v naročju okrogle joške.
»Lahko vstopim?«
»Za Snupsa gre ...«
Povabil ga je v jedilnico, oba sta se skrbno ognila majcenemu živalskemu vrtu na tleh.
»Snupi ...« je Piksi vanj uprl rdeče oči.
»Snupi je bolan ...
Uspavati ga hočejo ...«
Hotel je še nekaj reči, vendar je le globoko zaječal in ramena so mu trzala.
Aleks je napenjal možgane.
Kaj pa naj bi rekel?
Po tistem, ko je Piksi obdržal Snupija, ni nikoli dobil drugega psa.
In potem se je začel zanimati za punce.
Piksi se je razgledal po knjižnih policah in pospravljeni postelji, nad katero se je razkazovala podoba Robbieja Williamsa na težkem motorju.
Aleksu je postalo neprijetno.
Rahlo se je odmaknil, da bi pregnal nepričakovano domačnost, in roke pritisnil ob telo, da bi povečal občutek razdalje.
Jasno, zgubarček ni imel prijateljev, zato se obeša na vsak smehljaj, ki ga dobi.
»Boga tvoja mama,« je hudobno zinil.
»Njen zlati sinko je postal ti ...«
Oprl se je na mizo, opa, in se skobacal na noge.
Cepnil je s stola.
Kdaj so se privlekli v tole luknjo?
V rumenkasti motnjavi prostora je stalo nekaj miz in stolov.
Na barskem stolčku je ždel osamljen možakar, na zidu za šankom so v okvirih viseli posterji slavnih športnikov.
Kaj imata skupnega šport in alkohol, se je vprašal.
Mama in oče sta ga vedno svarila pred neuglednimi lokali.
Ne hodi v jazbine, mu je pridigal oče, ljudem, ki imajo jasen cilj pred očmi, jazbine zameglijo pogled.
Stari, povozil te je čas, bi mu najraje zabrusil, ampak po tej prvi izkušnji z alkoholom je začenjal razumeti.
Bolečina je otopela pod grobimi šivi, če bi jih kdo prerezal, bi od pekočih, ostrih muk kar umrl.
Snupi je ugašal.
Z vsakim novim jutrom je žar v njegovih očeh šibkejši, v motnem pogledu pa še vedno tli zvestoba, da bi se sam najraje zavlekel pod tisti grm, kjer so Snupija našli pred leti, in tulil kot pes, ki žaluje za gospodarjem.
Sine in Nejc ne razumeta, da izgublja najboljšega prijatelja na svetu.
Da si bo moral poiskati novega med ljudmi.
Ljudje vsak dan brez trohice slabe vesti izdajajo drug drugega, najbolje bo, da se nauči živeti brez bližine.
Snupiju je lahko zaupal svoje strahove in najbolj skrite misli.
Kadar je omahoval ali dvomil vase, mu je njegov zvesti prijatelj položil taco na koleno ali dlan.
In potem je vedel, da ima prav.
Sine in Nejc sta ga pustila na cedilu, zdaj ga bo, čeprav ne po svoji krivdi, tudi Snupi.
Čutil je, da postaja besen nanj, ker je zbolel, zato je sprejel prvi kozarec vina in za njim še vse naslednje.
»Saj nisem mislil, da ga ne ...« je Piksija oblila rdečica.
V resnici je mislil, da ga Nejc ne mara več.
Na smrt mu je zameril, kajti Snupi ni izginil samo zaradi njihovih ločenih poti.
Četudi ne lovijo več skupaj paglavcev ali punc ali flaš ali vetra v laseh, bi morali vsi trije kdaj pa kdaj pokramljati o Snupiju in si navdušeno obljubiti kopico laži.
To so dolgovali Snupiju.
Ampak pri kretenih je nemogoče računati na oliko ali moralo.
Mislijo, da ljudje oliko poberejo z oljke in da je morala vrsta sadja.
»Te to ne spominja na dobre stare cajte?«
Nejc se je narejeno ozrl čez ramo in spet nazaj.
»Nejc, ne prepirajmo se ...« je Piksi poprosil starega prijatelja.
Obrnil se je k Sinetu.
»Ko smo bili otroci, smo se požvižgali na barvo kože ...
Kaj se je spremenilo?«
Sedeli so v svetli, zračni čakalnici, ki je bila živo nasprotje njihovega počutja.
Poklapano so si podpirali brado, Piksi je tiho jokal.
Snupija je čakal odrešujoč konec, nanje pa je legla žalost kot težka odrska zavesa.
»V bistvu smo Snupija našli, preden smo se skregali,« se je zamislil Sine in zaprl oči.
Premagal je odpor in dlan mu je skoraj lastniško počivala na Snupijevi mehki toploti.
Zdaj roke ni več maral umakniti.
Morali ju bodo prišiti skupaj.
Prasnili so v smeh in božali Snupija, ki je celo slabotno dvignil glavo, njegov gobček pa je bil, naj se sliši še tako neverjetno, ukrivljen v hudomušen nasmešek.
»Mogoče bi ga morali še prej odnesti k ribniku,« se je Sinetu lomil glas.
