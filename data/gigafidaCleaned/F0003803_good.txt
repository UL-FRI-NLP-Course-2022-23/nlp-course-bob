Prav zato bo današnja odločitev ECB še toliko bolj pomembna.
Razlogov za znižanje obrestnih mer je tokrat še več, kot jih je bilo ob prejšnjem zasedanju guvernerjev pred dvema tednoma.
OECD, Svetovni banki in različnim ekonomskim inštitutom se v teh dneh pri zniževanju ocen gospodarske rasti pridružujejo še UNCTAD, MDS in evropska komisija.
Alarmantni so tudi nedavni podatki o marčni gospodarski klimi v Nemčiji, ki jih pripravlja tamkajšnji inštitut Ifo.
Ta je marca v zahodni Nemčiji zdrsnila precej bolj, kot so pričakovali, poslabšale so se tudi ocene trenutnega položaja v gospodarstvu in zmanjšala poslovna pričakovanja.
MDS naj bi danes ocene rasti nemškega BDP znižal kar za 60 odstotkov.
In še, Duisenberg se ne more več izgovarjati niti na inflacijske pritiske.
Cene življenjskih potrebščin so se marca v evrskih državah namreč zvišale za 0,4 odstotka, s čimer se inflacija na letni ravni ohranja pri 2,6 odstotka.
