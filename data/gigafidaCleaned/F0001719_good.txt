Čečeni vpadli v Moskvi
Moskva - Sinoči se je skupina kakih 40 Čečencev v maskirnih uniformah, oboroženih z avtomati kalašnikov in v avtomobilih tuje proizvodnje pripeljala pred kulturni dom na jugu ruske prestolnice, kjer so uprizarjali prvi ruski muzikal Nord-Ost.
Na začetku drugega dejanja so vdrli v dvorano, ki sprejme 1163 ljudi, v njej pa je bilo sinoči po različnih informacijah od 700 do 1000 gledalcev, in začeli streljati v zrak.
Proruski čečenski predstavniki v Moskvi so pozno zvečer izjavili, da so pripravljeni sami stopiti na mesto ugrabljenih in jih zamenjati.
V primeru da ugrabitelji ne bodo sprejeli njihove zahteve, pa so pripravljeni z orožjem v rokah skupaj s pripadniki posebnih enot vdreti v stavbo.
Roman Matek, predsednik upravnega odbora, je pojasnil, da so že vnaprej sprejeli rokovnik, po katerem so se člani upravnega odbora najprej seznanili z vlogama in programoma obeh kandidatov, odločali pa bodo prihodnjič.
Oba so menda tudi izdatno izprašali o perspektivi slovenskega zdravstva in rešitvah, ki jih vidita, zlasti pri financiranju.
Po Matkovem mnenju je bila z odložitvijo glasovanja dana možnost zastopnikom različnih interesnih združenj, članov tako upravnega odbora kot skupščine, da se posvetujejo o odločitvi, ki jo bodo sprejeli.
Na kratkem pogovoru z novinarji je bil navzoč tudi v. d. generalnega direktorja ZZZS Franc Košir, ki ni odgovoril na vprašanja o svojem poslanstvu, ko bo njegov mandat z izbiro novega direktorja končan.
Ni pa skoparil s hudimi besedami, ko je ocenjeval včerajšnje pisanje v Delu, kjer smo obelodanili kratke stike, ki jih v praksi povzročajo spremembe v postopkih, povezanih z napotitvami na invalidske komisije.
Z opozarjanjem na hude posledice obetajočega se novega finančnega bremena za zavarovance oziroma za bolnike smo očitno dregnili v bolečo točko obstoječega sistema.
Sodeč tudi po tem, da so se po včerajšnji objavi, kar je nekako v nasprotju z neobvladovano jezo prvega moža ZZZS, prvič o tej temi sestali tudi predstavniki ZZZS in ZPIZ, obeh institucij, ki naj bi na tem področju sodelovali.
Sestanek, na katerem je bilo v središču vprašanje, kaj naj bi zavarovanci po novem plačevali, se bo nadaljeval danes zjutraj.
Poleti sta predhodni zakonodajni referendum predlagala Svet invalidskih organizacij Slovenije, ki je zbral predpisanih 40.000 podpisov, a referenduma potem ni zahteval, in YHD - Društvo za teorijo in kulturo hendikepa, ki mu ni uspelo pridobiti podpore.
Ni odveč omeniti, da je predsednica YHD prav Elena Pečarič, ki je pobudo tokrat vložila kot državljanka in ne preko društva.
A ne gre samo za politične igrice, marveč tudi za socialno partnerstvo, o katerem se bo treba še kaj naučiti.
Plačni zakon za javni sektor, lastninska preobrazba slovenskih železnic in po svoje tudi vračanje vlaganja v telekomunikacijsko omrežje so dovolj značilni primeri vkopavanja v jarke namesto iskanja kompromisa.
Vztrajanje na okopih se ponavadi ne obrestuje.
In ni poceni.
Ne gre le za stroške referendumov, ampak najmanj za ure, ki jih porabijo uradniki za potrjevanje podpisov, ko bi lahko počeli kaj bolj koristnega.
Demokracija res ni poceni, zagotovo pa v njej ni prepovedano delati po pameti.
Tega je bilo pri dosedanjih referendumskih pobudah, zahtevah in referendumih premalo.
Ljubljana - V Svetu kranjskih sindikatov (SKS), ki združuje več kot 70 sindikatov podjetij, so se odločili, da bodo o izhodiščih nove organiziranosti razpravljali na predsedstvu, odločali pa na skupščini, ki bo predvidoma decembra.
Preseči želijo ozko razumevanje dosedanje organiziranosti in hkrati vzpostaviti vertikalne povezave, se notranje organizacijsko, kadrovsko in strokovno prilagoditi novemu načinu delovanja.
Verouk spet razklal koalicijo
»Ne moreš pa imeti vsega - navadnega moža in Gorazda.
Pa sem se odločila za Gorazda.«
Martina Drevenšek je pojasnjevala, zakaj podpira svojega nenavadnega moža.
Ljubljana - Rok za vložitev volilnih sporov v zvezi lokalnimi in predsedniškimi volitvami je potekel predvčerajšnjim opolnoči.
Na upravno sodišče je bilo vloženih 21 pritožb na področju lokalnih volitev, upravno sodišče pa je vse, razen ene, že rešilo.
V dveh primerih, ko sta občinski volilni komisiji napačno ocenili, da sta bili kandidaturi vloženi prepozno, je bilo pritožbama ugodeno, štiri pritožbe so bile zavržene, 14 pa jih je bilo zavrnjenih.
Sicer pa je bila velika večina pritožb glede kandidatur v manjših, nemestnih občinah, večina pa se jih nanaša na zavrnitev kandidatur za občinske in mestne svete ter županskih kandidatur, razen ene, kjer je pritožnica, ki je soglasje h kandidaturi podpisala, ugovarjala zoper odločbo o potrditvi kandidata za župana in mestni svet.
Barbara Brezigar ima ob 18. uri na Ljubljanskem gradu sprejem pri avstrijskem veleposlaniku.
V celjski bolnišnici želijo potegniti črto
Volilno geslo FPÖ, kritičnost do Evrope, ogroža verodostojnost predlagane koalicije
Moskva - Da Rusija ameriškega predloga nove resolucije varnostnega sveta ZN o Iraku, ki ga je ameriški veleposlanik pri ZN John Negroponte v ponedeljek razdelil stalnim članicam VS, ne bo podprla, se je neuradno vedelo že v torek zjutraj.
Zvečer ga je Moskva zavrnila tudi uradno.
V Varšavi opažajo, da se je podpora širitvi še zlasti zmanjšala v državah, ki mejijo na kandidatke.
V teh državah se namreč bojijo predvsem tega, da bodo prva tarča morebitnega imigracijskega vala.
Pri tem igrajo pomembno vlogo tudi nekateri subjektivni in zgodovinski dejavniki, zato ni naključje, da ima Slovenija najmanjšo podporo prav v dveh sosednjih državah - Avstriji in Italiji.
Poljake najbolj skrbi dejstvo, da se je število privržencev širitve Unije v sosednji Nemčiji v enem letu zmanjšalo za štiri odstotke, saj vodstvo v Varšavi Berlin še vedno pojmuje kot glavnega odvetnika evro-atlantskega povezovanja.
Francoz Chirac je Britancem zalučal v obraz, da bi se bilo treba znova pogajati tudi o njihovem proračunskem popustu
Omenjeni popust je, skupaj z opredelitvijo proračunskih virov EU, v resnici že postal sestavina pravne ureditve EU ( acquis communautaire ), kar pomeni, da bo težko kar koli spremeniti brez soglasja najbolj prizadetega - Britanije.
Takšne pripravljenosti z njene strani pa ni videti, čeprav se zdi skoraj absurdno, če bi morali, denimo, tudi Slovenija ali Češka v skladu s takšno ureditvijo pokrivati že zdavnaj dogovorjene britanske proračunske zahtevke.
Drugi dober razlog za lanski irski ne pa je bil, da evropski voditelji niso pošteno povedali, koliko bo stala širitev in koga bo najbolj obremenila.
Apatičnost nemškega gospodarstva kar kliče po tem, da se je treba resno lotiti doslej spodletelega poskusa, s katerim bi rešili milijarde evrov težko vprašanje o usodi skupne kmetijske politike.
Kako bo vlada ukrojila drugi del zakona, torej o preobrazbi in nadzoru pidov, na ministrstvu še ne morejo povedati.
Od maja, ko je bil javno predstavljen razširjeni predlog zisduja, sta bili v igri dve možnosti.
Prva je predvidevala, da bi nad vsemi preoblikovanimi pidi, tako investicijskimi skladi kakor finančnimi holdingi, bedela agencija za trg vrednostnih papirjev.
Takšen nadzor bi zagotovo povečal zaščito delničarjev teh družb, je pa predlagana rešitev ogrožala enakopravnost obravnave finančnih holdingov.
Predlog je namreč trdo roko agencije predvideval le za pidovske finančne holdinge, za druge pa ne.
Pri tem bi se lahko nekdanji pidi, ki bi zabrisali svoj izvor, nadzoru zlahka izognili.
Brežice - Časovno bo gradnja dolenjske avtoceste odvisna od tega, kakšen ureditveni nadstandard lahko ponudi država občinam, ki sprejemajo prostorske dokumente.
Kot kaže, bo do leta 2005 Ljubljana s štiripasovnico povezana s Trebnjim, Otočec z Obrežjem, vmes, na najbolj problematičnem delu dolenjskega avtocestnega kraka, pa se bo še nekaj let vozilo po današnji »hitri« cestni povezavi.
V prvem primeru gre za dostop do bencinskih servisov na Obrežju, v drugem za vrbinsko medmestno cestno povezavo, ki jo je pri obravnavi lokacijskega načrta za avtocesto zahtevala tudi občina Krško.
»O tej povezavi se govori že petnajst let, danes pa se na ministrstvu za promet še vedno zgovarjajo, da zanjo niso narejene študije, in podobno.
To ne drži - traso te ceste smo že umestili v naš prostorski plan, kot kaže, pa država ne spremlja naših dejavnosti.«
Ministrstvo je prva sredstva za izdelavo študij dobilo šele letos.
»Potrebujejo torej impulz z naše strani.
Zato pogojujemo sprejetje ali objavo lokacijskega načrta z gradnjo vrbinske obvoznice, ki je po mojem mnenju edina posavska razvojna perspektiva,« je povedal Vizjak.
So novogoriški svetniki pozabili, kaj so ugotavljali in govorili pred dnevi?
Je novogoriški župan pozabil na svoje mnenje, da tudi podaljšanje roka za Iverko ne bo rešitev, ker bi morala v kratkem povečati proizvodnjo, kar pa zaradi varovanje okolja ne bo mogoče?
So predstavnikom novogoriške občine bližajoče se volitve odprle oči šele po izredni seji?
Bo Radovan Tavzes, državni sekretar na ministrstvu za okolje in prostor, preklical svoje mnenje o vodstvu Iverke, ki da ni sposobno narediti, kar bi moralo?
Je javnost zavajal z izjavo, da je bila zanj razprava na seji dokaz, da Iverka ne more dobiti soglasja za podaljšanje roka za sanacijo, ker lokalna skupnost očitno ni za zakonsko sicer možno začasno podaljšanje obremenjevanja okolja?
Morda pa je pozabil omeniti, da v imenu lokalne skupnosti vendarle lahko odloča 15 (ali še manj) svetnikov?
So na ministrstvu čakali do izredne seje novogoriškega mestnega sveta z objavo zavrnitve pritožbe Iverke na odločbo, s katero je bila zavrnjena prošnja za podaljšanje roka za sanacijo, in se ušteli, ker bi morali počakati še dva tedna več?
Bo ministrstvo zdaj ugotovilo, da je mogoče preklicati zavrnitev pritožbe, ali pa bo poiskalo kakšno drugo zakonsko možnost za podaljšanje roka?
In še zadnje vprašanje: bo Iverki do zdaj dogovorjenega roka, 23. januarja, uspelo končati sanacijski program?
Krka drži korak s konkurenti
Vsi smo en svet
V Pomurju na leto zberejo 1800 ton živalskih trupel in odpadkov.
Veterinarji vsak dan pripeljejo iz 42 vzrejališč približno 400 poginulih živali, največ prašičev, v poletnih mesecih je tudi veliko perutnine.
Poginule živali odlagajo v zaprte zabojnike, ki jih podjetje Koto vsak dan odpelje v Ljubljano.
Poleg veterinarjev so nove zbiralnice kadavrov najbolj veselijo stanovalci blokovskega naselja ob Lendavski cesti, kjer ima enota veterinarskega inštituta svoje prostore, v njihovi bližini, na dvorišču deset let zaprte kafilerije, pa so postavljeni tudi Tokovi zabojniki za živalske odpadke.
Bodo Jorasa zapustili še volivci?
Branko Omerzu obljublja, da bo dal četrtnim skupnostim večjo veljavo
»Ljubljanski kolesarji premalo poznajo zloženko, saj je ni možno dobiti v trgovinah,« trdi Klemen Lah iz Ljubljanske kolesarske mreže (LKM) in zavrača trditve policije, da ima prav zloženka največ zaslug za zmanjšanje kraj.
Vzrok je po njegovem obup Ljubljančanov, ki se zavedajo, da s prijavo - morda že tretje ali četrte kraje - izgubljajo čas.
»Čeprav vsak dan kolesarim po mestu, me še nikoli ni ustavil policist in preveril serijske številke mojega kolesa.
Na policiji so mi rekli, da se sistematično raziskovanje kraj koles zaradi njihove majhne vrednosti ne splača.
A če 1500 ukradenih koles na leto pomnožimo s ceno najcenejšega novega, dobimo znesek 45 milijonov tolarjev škode zgolj pri prijavljenih krajah.«
Podobne sanje imajo tudi v Gornjem Gradu in Lučah.
Ti bi ga želeli postaviti pri izhodu iz kraja v smeri Solčave.
Velenjski projektivni biro je že spomladi pripravil bogatejšo in skromnejšo različico, in sicer po vzoru velenjske zimske 25-metrske školjke s štirimi stezami.
Lučani naivno pričakujejo tudi pomoč sosednjih občin.
V Gornjem Gradu bi imeli kar dva bazena.
Dom bodo odprli decembra, toda bazen je investitor za sedaj odmislil.
Toda Gornjegrajci so vselej znali izbrskati denar.
Samo v Šmartnem ob Paki se župan Ivan Rakun, izvoljen s kandidaturo SLS, ni prijavil za župana.
Vrača se na kmetijo.
V Lučah občani ne bodo mogli glasovati za Mirka Zamernika iz SDS.
Vzelo ga je poslansko mesto v Ljubljani.
Pravzaprav je samo v obeh omenjenih občinah pričakovati vnaprej neodločen boj za županski stolček.
Kajti, roko na srce, sedanji župani imajo prednost.
Ljudje jih poznajo, vsakemu občanu so v štirih letih že stisnili roko.
Po drugi strani jim občinske stranke nasproti, razen redkih izjem, niso postavile kandidatov, ki bi jih mogli ogroziti.
Niti v Žalcu, kjer je imel sedanji župan Alojz Posedel prej za prvega podpornika LDS, zdaj pa LDS nastopa z drugim kandidatom, Posedel pa je neodvisen s podporo SLS, ZLSD in DeSUS.
Pozor, Prleki prihajajo!
Svoje osvajalske namene so sicer dobro prikrili s povsem nedolžno prireditvijo Tretji Puhov cug.
Prleško društvo za ohranjanje tehnične in kulturne dediščine Johann - Janez Puch je doslej zlasti zato, da bi prevaralo nasprotnike, že dvakrat pripravilo potovanje za ljubitelje Prlekije, prleških dobrot in starih vozil s starinskim vlakom po Sloveniji.
Tokrat gre zares.
V soboto bo Tretji Puhov cug, kot trojanski konj poln Prlekov in njihovih simpatizerjev, peljal v Prekmurje.
Udarili bodo tam, kjer je nasprotnik najšibkejši - na nerazvitem Goričkem.
Kakor smo izvedeli, bodo sestopili z vlaka v Gornjih Petrovcih in nato peš zavzeli bližnje Križevce in tamkajšnji gasilski dom, obkolili bodo tudi rojstno hišo ta čas najpomembnejšega Prekmurca, predsednika Milana Kučana.
V Križevcih bodo uprizorili tudi krst mošta po prleških običajih, kar že nakazuje njihove morebitne skrite namene.
Kaj lahko se namreč zgodi, da bodo po zavzetju Križevcev razglasili priključitev Prekmurja k Prlekiji, s čimer bi končno nastala Velika Prlekija.
Takšen razplet dogodkov je možen tudi zato, ker bo vse skupaj vodil podpredsednik društva Janez Puh Milan Belec, kleni Prlek iz Železnih dveri, ki je tudi kandidat za župana občine Ljutomer.
In, če mu bo udar uspel, bo poskrbel, da bo sedež Velike Prlekije v njemu bližnjem Jeruzalemu, kjer je ljutomerska občina že kupila primerno stavbo, ki jo sedanji župan Jožef Špindler občasno tudi že uporablja kot nekakšen letni protokolarni objekt.
»Naši predlogi niso bili upoštevani, prav tako nismo mogli neposredno odločati,« je dejal Boštjan Stegel.
Gre za neodvisno listo, ki ne podpira nobenega županskega kandidata in je strankarsko neobremenjena.
»Tako smo se odločili zato, ker mislimo, da političnih interesov strank in posameznikov ne potrebujemo,« je dejal Stegel.
Kandidati Liste krajevnih skupnosti zatrjujejo, da želijo delati za ljudi in občino, saj ugotavljajo, da ta nazaduje in potrebuje spremembo.
Hrastnik - Nocoj, 24. oktobra, ob 19. uri, bodo v knjižnici Antona Sovreta znova pripravili četrtkovo srečanje.
Tokrat bo Teja Rek, diplomirana kulturologinja, s pomočjo diapozitivov predstavila življenje, kulturo, religije in zgodovino ljudi, živečih v Mongoliji.
Ernesta Lülika je za sodelovanje na županskih volitvah nagovoril predsednik stranke Naprej Slovenija
Za politiko sem se vedno zanimal, vendar nikoli nisem bil član nobene politične stranke.
Kot učitelj telesne vzgoje in likovnega pouka sem že 22 let brez službe.
Preživlja me žena, kakšen tolar pa zaslužim še s slikanjem,« je povedal Lülik.
Seje občinskega sveta bi bile javne, ljudi bi sproti obveščal o delu občine, vsak mesec bi imel tudi tako imenovani dan odprtih vrat in takrat bi se pri njem lahko oglasili občani z vsemi svojimi problemi in predlogi.
Plaketo je tokrat prejelo kobariško prostovoljno gasilsko društvo, denarno nagrado pa domače planinsko društvo.
Ljubljana - Več kot dve leti staro »prizadevanje« mestne uprave, da bi določila pravila igre za postavljanje kioskov in z njimi vnesla nekaj reda na področje, ki mu je zdaj brez pretiravanja mogoče reči kaotično, doslej ni obrodilo sadov.
Vsaj takih ne, da bi imeli od njih kaj koristi mesto in njegovi prebivalci.
Opuščenih kioskov, ki po nepotrebnem zasedajo javne površine in s svojim največkrat usmiljenja vrednim stanjem kazijo videz okolice in vse Ljubljane, ni namreč prav nič manj, kot jih je bilo.
V oddelku za urbanizem sicer napovedujejo, da bodo v skladu s prostorskoizvedbenimi akti še ta mesec določili pogoje za postavitev približno dvajsetih kioskov in do konca leta pripravili predloge za razpis za vse druge lokacije, kjer bodo tudi v prihodnje stala tovrstna prodajna mesta.
Do takrat naj bi se opredelili tudi do kioskov, ki so za okolico moteči in jih bodo morali lastniki zato odstraniti.
Ljubljana - Agencija za šport pripravlja različne dejavnost za šolarje med jesenskimi počitnicami.
Potekale bodo od 28. do 30. novembra, med 9. in 13. uro, pod strokovnim vodstvom.
Šolarji bodo lahko igrali badminton, in sicer v Konexu, na Cesti na Brdo 109 ali v Bit centru na Litijski 57.
V Športsitiju, v hali C v BTC, pa bodo organizirali plezanje, igranje squasha in odbojke ob steno.
Udeležba pri teh dejavnostih bo stala 500 tolarjev, za vožnjo z gokartom in rolanje v Indoor kartingu v hali 18 v BTC pa bo treba plačati 1200 tolarjev.
Informacije je mogoče dobiti na telefonski številki 300 82 10.
O vlogi, pomenu analiziranja in evidentiranja stavbne dediščine v sodobnem urejanju prostora bo predavala dr. Živa Deu z ljubljanske fakultete za arhitekturo, Bojan Cvelfar, sodelavec Zgodovinskega arhiva iz Celja, bo posvetil pozornost kozjanskemu arhivskemu gradivu iz 19. stoletja.
Na simpoziju bodo sodelovali predstavniki slovenske uprave za kulturno dediščino, posamezne projekte bodo predstavili še Günter Naumann, Helena Rožman, Burkhard Greger, Roland Benke, Norbert Hanke in Franci Zidar.
Zadnji dan simpozija bo predaval Christian Hütz, dekan oddelka za arhitekturo Visoke tehniške šole iz Regensburga, podpisali bodo tudi listino o sodelovanju med Fakulteto za arhitekturo Univerze v Ljubljani in oddelkom na arhitekturo Visoke tehniške šole Regensburg.
Na fakulteti za organizacijske vede v Kranju pripravili že 19 razstav - Organizirali tudi mednarodno likovno delavnico
Ljubljana - Na ljubljanski občini so se odločili, da bo tirno vzpenjačo na Ljubljanski grad postavilo švicarsko podjetje Garaventa.
To se je prijavilo na vse tri dozdajšnje javne razpise MOL za »konstruiranje, izdelavo, dobavo, montažo, poskusni pogon in primopredajo tirne vzpenjače na Ljubljanski grad«.
Elizabeta Pal s podporo volivcev kandidatka za županjo Lendave - Pomembna je izbira dobrih in strokovnih sodelavcev
Pomagali ste graditi tudi novo šolo?
Trideset generacij je že šlo skozi vaše razrede.
Se s tistimi prvimi še kaj srečate?
S čim vas bi občina najbolj osrečila?
In kaj takrat, ko niste v šoli?
Takrat še malo razmišljam o šoli.
Rada imam ročna dela, tudi z računalnikom se ukvarjam.
»Za praznik bodo odprli tudi več kratkih cestnih odsekov, kot so deli ceste za Staro goro, Gradnik, Matevžek, Kale, Lipec, Osojnik in Črešnjevec.
Financirali smo jih skupaj, občani in občina.
Skupaj so dolgi več kot dva kilometra, stali pa so 15 milijonov tolarjev.
Odprli bomo obnovljeno igrišče na Štrekljevcu in javno razsvetljavo na Vinjem Vrhu, ki je stala 4,5 milijona tolarjev,« je povedal semiški župan Janko Bukovec.
ZLSD je motila samovšečnost LDS
Na eni izmed svojih zadnjih sej so mariborski mestni svetniki pristali na predlog Term Maribor o prodaji nekadnje restavracije Center (zaprta je od leta 1994, v preteklosti pa je bil govor tako o obnovi kot o rušenju).
Pri tem so sprejeli sklep o začasni razdelitvi kupnine v polovičnih deležih, obe stranki pa sta se dogovorili, da pooblaščeni revizor pregleda vso razpoložljivo dokumentacijo občine in Term ter na tej podlagi izdela revizijsko mnenje, ki naj bi bilo podlaga za nadaljnje odločitve o delitvi premoženja.
1658 Rodil se je slovenski zdravnik Marko Gerbec - Marcus Gerbezius (umrl leta 1718).
Bil je med ustanovitelji Academie Operosorum in se je vse življenje bojeval proti umazaniji, alkoholizmu, nevednosti in vraževernosti.
S knjigami je poskušal pomagati zdravnikom, ukvarjal pa se je tudi z veterino.
Še tako velika vlaganja v industriji so manj odmevna kakor manjši vložki v umetnost in kulturo, se zaveda Škrabec.
Z umetnostjo je sobival že v rani mladosti: poletne počitnice je pogosto preživljal pri dedku, po poklicu zobozdravniku, ki je prijateljeval s slovenskimi impresionisti, v Brežice, kamor se je v povojnem času umaknil pred nenaklonjenostjo oblasti, pa je Sternen ustvarjal meščanske portrete.
Njegova platna (ki jih je Škrabec po dedkovi smrti odkupil od babice, da bi ji malo zvišal življenjsko raven) so danes le del obsežnejše Škrabčeve domače umetniške zbirke, v kateri kraljuje Živko Marušič, njegov najljubši, za nove pridobitve pa se odloča po nasvetih dr. Jureta Mikuža.
Pri mecenstvu je treba imeti rdečo nit, ne podpirati kar vseh vsevprek, meni Škrabec, ki opozarja, da se razlikuje od preostalih slovenskih podjetij: večina se jih gre donatorstvo na račun delničarjev, on pa je edini lastnik.
Vsekakor vztraja, da gre pri tem za nekakšno enakovredno partnerstvo, ki velja za najbolj ustvarjalni odnos.
»Največ, kar lahko za nekoga narediš, je, da mu omogočiš delati tisto, kar najbolje in najraje počne,« meni Škrabec, ki ima o vodenju kulturne politike svoje mnenje, precej blizu načelom avtorjev nedavno izdane knjige Muze na trgu.
Država bi po njegovem namesto neposrednega financiranja kulturnih ustanov morala uvesti nekakšne vavčerje, ki bi jih razdelila med državljane, nato pa bi na podlagi zbranih vavčerjev posamezni ustanovi dodelili denar iz proračuna.
Festival Mesto žensk ima z glasbo težave; nekako ne ve, kaj bi z njo.
Zgolj potrjevanje statusa glasbenic in opozarjanje na njihov donesek k preoblikovanju glasbenega polja ne zadoščata.
To se dogaja vsak dan, na vsakem koncertu, v tonskem studiu, v pogajanjih z založniki, v medijskih prezentacijah, kjer ne gre za izjemen, celo javno sponzoriran dogodek.
A ker brez godenja ne gre, se ponavadi izbira med tistimi, ki bi drugače zapele ali zasukale plošče na jazz festivalu, Drugi godbi, na enem izmed metelkovskih klubskih odrov ali v Cankarjevem domu.
Druga skrajnost je, da se kot izjemna z obilno biografijo in superlativi najavlja artistka, ki je specifično žensko festivalska.
Dva koncerta, eden je bil bolj intonirana poezija, sta dva konca iste niti.
Skrbi, da se v takšnih programskih zadregah izgublja distinkcija.
Prejeli smo
Nocoj bo prvič zapela petindvajset Kogojevih samospevov V eni skladbi je zgodba z mnogimi odtenki - S Kogojem v Ameriki
Profesorji so bili na začetku zelo izgubljeni, ker niso vedeli, kam bi dali Kogoja, saj je njegova izraznost še v našem prostoru tako posebna!
Potem ko smo se resnično posvetili njegovi glasbi, pa so ga le sprejeli.
Svetovali so mi, naj se poslušalcev dotaknem tako, da se bodo spraševali: ja, kaj se je pa zgodilo, nekaj strašnega se je moralo zgoditi!
Ko sem jo vadila, me je slišala kolegica iz Srbije, ki je sicer nekaj razumela, na koncu pa je rekla samo - ja kaj si pa naredila?
Profesorji so me zelo spodbudili, zanimali so se tudi za note, vendar jim žal nisem mogla povedati, kje naj jih dobijo.
Ko bom izdala zgoščenko s Kogojevimi samospevi, jim jo bom poslala skupaj z notami.
O vseh treh načinih »digitalnega izražanja« bi se dalo razpravljati na dolgo in široko, želel sem le ponazoriti, kaj lahko resnemu režiserju ponuja nova tehnologija; ne le poceni produkcijsko orodje, temveč novo vrsto pisala, svinčnik, ki lahko piše veliko bolj okretno in svobodno kot (danes že) nerodna 35mm mašinerija.
Odprtja razstave Franceta Miheliča so se udeležili številni predstavniki hrvaškega in slovenskega javnega in kulturnega življenja.
O otvoritvi so pisali vsi mediji, HTV pa je posnetke z nje predvajala v osrednjem dnevniku in večerni politični oddaji Meridijan 16.
V prvem tednu so za razstavo Franceta Miheliča prodali okoli petdeset vstopnic, medtem ko so novinarjem, zaposlenim v muzejih in drugim razdelili okoli sto brezplačnih vstopnic.
Po otvoritvi razstave ruske avantgarde teden kasneje je prodaja vstopnic presegla številko 5000, pri tem pa so si mnogi obiskovalci gotovo ogledali tudi Miheličevo razstavo.
Domače elektrarne bodo zaščitili
Menim, da je bila prva tajna oblika »obdelovanja« posla neprimerna in da bi Kad moral uporabiti »sončenje« že od vsega začetka.
Kad je upravitelj Prvega pokojninskega sklada (PPS) in jamči za njegov minimalen donos.
Poleg upravljanja skladov pa mora Kad zagotavljati tudi dodatna sredstva za pokojninsko in invalidsko zavarovanje z upravljanjem lastnega premoženja.
V svoji izjavi za javnost Kad navaja dva razloga za odkupovanje pokojninskih bonov.
Prvi: če bo premoženje PPS nezadostno in bo moral Kad s svojimi sredstvi jamčiti za donos pokojninskih rent, bo ta obveznost tako manjša.
Drugi: zaradi manjšega obsega polic dodatnega pokojninskega zavarovanja, bo vsaka polica več vredna.
Z obema razlogoma se je možno načelno strinjati.
Moti pa, da Kad v svoji izjavah zanemarja strošek te operacije .
V prvih izjavah so predstavniki Kada dejali, da bodo odkupljene bone prodali PPS, kako jih bo ta plačal, z denarjem ali kako drugače, pa še niso vedeli povedati.
Premoženje PPS se bo tako lahko povečalo samo, če je sedanja neto vrednost projekta odkupa pokojninskih bonov pozitivna.
Celje - Na skupščini Klasja Celje, ki bo v drugi polovici novembra, bo na dnevnem redu tudi sprememba članov nadzornega sveta družbe.
Ker naj bi odstopili lastniki kapitala, se je zastavilo vprašanje, ali se obetajo v družbi lastniške spremembe oziroma ali bo do sprememb v nadzornem svetu prišlo zato, ker Klasje še vedno posluje na robu rdečih številk.
Predsednik uprave Klasja Matjaž Pavčič in Gregor Jager, ki je lastnik Pekarne Jager iz Maribora, ki ima skupaj z MT Centrom iz Velenja in Probanko večinski delež v družbi, sta za Delo zagotovila, da v ozadju odstopov iz nadzornega sveta ni slab položaj družbe.
Iz šestčlanskega nadzornega sveta Klasja naj bi odstopili vsi štirje predstavniki delničarjev.
Jager je pojasnil, da sta se z Andrejo Ročnik odločila za odstop zaradi obilice drugih obveznosti in ker je družba končno zadihala.
Kdo bo zamenjal lastnike kapitala v nadzornem svetu, Jager še ne ve, po njegovem mnenju pa bi bilo za Klasje najbolje, če bi skupščina namesto njih imenovala v nadzorni svet neobremenjene in nevtralne strokovnjake.
Jager je še povedal, da se Pekarna Jager ne bo umaknila iz Klasja in da tudi sicer ne pričakuje lastniških sprememb v tej celjski družbi.
Da se večinski lastniki ne bodo umaknili iz Klasja, je na podlagi podatkov iz delniške knjige menil tudi Pavčič, ki je še dodal, da so si člani nadzornega sveta, ki so podali odstopne izjave, po treh letih najbrž zaželeli spremembe.
Pavčič bi raje videl, da se nadzorni svet ne bi spremenil, pričakuje pa, da bo v njem po novem z več člani zastopana Probanka.
V zvezi s špekulacijami, da je Klasje namenilo sredstva, ki jih je pridobilo z odprodajo premoženja, za pokrivanje tekoče izgube, pa je Pavčič zagotovil, da ta denar namenjajo izključno za posodobitev tehnologije.
Na koncu je povedal, da Klasje posluje na robu pozitivne ničle, njegovo poslovanje pa še vedno obremenjujejo dolgovi iz preteklosti, ki pa jih je vsak dan manj.
»Mislim, da sem lahko srečen s točko.
Dobili smo tri gole, toda tri tudi dosegli,« je pošteno priznal Cuper, ki ga je pred še večjo zagato rešil strelsko iznajdljivi rojak Hernan Crespo, potem ko je predsednik kluba Massimo Moratti na pot popeljal tudi Alvara Recobo.
Urugvajca naj bi Cuper za to tekmo odpisal.
Italijanski mediji so se o tej zadevi razpisali zelo na široko.
Namigujejo, da Moratti Argentincu ne zaupa več slepo.
Seveda je za zadovoljstvo v italijanskem taboru najbolj poskrbel Ajax.
Točka z Rosenborgom, za nameček je zmago zapravil pičle štiri minute pred koncem, bi utegnila biti usodna, pa čeprav Inter v sredo gostuje v Amsterdam Areni.
In še bi lahko naštevali rekorde.
Akreditiranih novinarjev je že skoraj dvesto - kar ni rekord le šahovskih olimpijad, ampak tudi vseh slovenskih športnih dogodkov doslej!
Gostje so prišli v Dravograd brez štirih igralcev, zato presenečenja ni bilo moč pričakovati.
Kljub povprečni igri v 1. polčasu so gostitelji po zaslugi Rebola dvakrat zadeli.
Tudi s pomočjo aktivnega Oskarja Drobneta, ki je bil pri obeh golih v vlogah podajalca.
V 2. polčasu so domači nogometaši prestavili v »nižjo prestavo«, kar so gostje kaznovali s častnim golom.
V 75. minuti ga je dosegel rezervist Šooš.
Super Pippo pičil še osmič
Ljubljana - Slovenska judoistična zveza prireja ob 50. letnici juda pri nas to nedeljo v Sl. Bistrici prijateljska troboja med moškimi in ženskimi reprezentancami Jugoslavije, Hrvaške in Slovenije.
Dvoboji, ki se bodo v novejši bistriški športni dvorani začeli ob 10. uri, bodo potekala na dveh blazinah in bodo skupaj predvidoma trajali dve uri.
Ljubljana - Po starem vicu iz svinčenih časov šoferji yugov niso potrebovali avtokart.
Njihovi jekleni konjički pač niso nikoli prisopihali tako daleč, da bi se lahko izgubili.
V podobnem slogu so se v sezono podali košarkarji Uniona Olimpije.
Niso se poglabljali v tekmovalni sistem evrolige, saj so bile možnosti za napredovanje v drugi krog videti tako realne kot turistični izlet na Mars.
Po obetavnem štartu pa so le začeli razmišljati, da bi se odpeljali z domačega dvorišča.
Pred drevišnjim dvobojem z Budućnostjo, podprvakom domovine yugov, so celo začeli pogledovati proti 5. mestu v skupini B.
»Igrali bomo doma in jezni zaradi poraza proti Tau Vitorii, zato nam motivacije ne manjka.
Mislim, da se lahko prebijemo med najboljših 16 moštev v Evropi, zato pričakujem le eno - zmago,« denimo pravi prerojeni Vladimir Boisa in s svojim optimizmom sproža veliko simpatij.
A tudi pomirjevalne poglede svojih nadrejenih, ki se zavedajo nevarnosti prehitrih vzponov.
Pri brzdanju strasti in pričakovanj ima veliko dela predvsem Tomo Mahorič.
Dobro ve, da je njegovo moštvo doslej nakazalo le svoj potencial.
Tekma v Düsseldorfu bo tako za tekače kot gledalce pravo doživetje, saj bo potekala na 650 m dolgi progi na promenadi ob reki Ren, sneg pa bodo navozili iz ledne dvorane v Neussu.
Zadnji izmed osmih šprintov za svetovni pokal bo marca na hipodromu v Borlängeju (Šve).
Prosti slog bo imel prednost pred klasiko, v kateri bodo izvedli le dve šprinterski tekmi - v Clusoneju (Ita) in Otepääju (Est).
Prireditelji tekmovanj se bodo potrudili, da bi odpravili napačni zorni kot, ki ga ob zelo pogostih foto-finiših prikazuje televizijska slika.
Poveljnik štaba Civilne zaščite Miran Bogataj je poudaril, da se bo marsikaj obrnilo na bolje, ko se bo v praksi uveljavilo aprila sprejeto pravilo, da nihče, pa naj gre za podjetje, šolo, bolnišnico ali kako drugo ustanovo, ne more in ne sme prelagati odgovornosti za požarno varnost na nekoga tretjega.
Recimo, da bi podjetje sklenilo pogodbo z nekaj kilometrov oddaljeno gasilsko enoto, ki naj bi skrbela za požarno varnost v podjetju, namesto da bi poskrbela za svojo lastno gasilsko službo.
Po Bogatajevih besedah je tudi skrajni čas, da začne naše zavarovalništvo delati, kot se to spodobi za tržno gospodarstvo, ne pa da je skoraj tako, kot da je vse še vedno družbena lastnina.
Slovenske Konjice - V zgodnjih jutranjih urah je v torek nekdo vlomil v trgovino Big Bang v nakupovalnem središču Spar v Slovenskih Konjicah.
Policisti so ugotovili, da naj bi vlomila neznana moška.
Za njima poizvedujejo, saj imata pri sebi 20 mobilnih telefonov, vrednih okoli dva milijona tolarjev, s katerimi sta se založila v trgovini.
Kropa - Pred dnevi je neznanec prišel do priročnega skladišča enega od radovljiških podjetij.
Nasilno je vstopil in odpeljal za 600 tisočakov plastičnih kolutov z bakreno žico.
Zapuščeno vozilo so šli pogledat bežigrajski policisti in takoj ugotovili, da gre za rdečega renaulta clia 1.4 RT, ki je bil z Matjaževe v Savskem naselju ukraden v noči na 14. oktober.
Kam sta izginili tablici s številko LJ Y2-616, ki bi morali biti na renaultu, se seveda ne ve, prav tako ni znano, ali si je tat clia samo »sposodil« in se nekaj časa vozil z njim ali ga je morda tam pripravil za kasnejši odvoz.
Slavni francoski modni kreator Pierre Cardin je doživel nenavadno čast: beloruski predsednik Aleksander Lukašenko mu je podelil najvišjo državno nagrado - red Franciska Skorina za prispevek h krepitvi kulturnih vezi med Francijo in Belorusijo in pomoč po černobilski nesreči leta 1986, v kateri je umrlo na tisoče Belorusov, šest milijonov ljudi pa živi v radioaktivnem okolju.
Cardin je letos pomagal pri predstavitvi beloruske kulture v Parizu in organizaciji več razstav beloruskih umetnikov.
Washington - Ameriška in britanska vojaška letala so v noči na sredo spet bombardirala položaje iraške protiletalske obrambe na jugu države.
Osrednje poveljstvo ameriške vojske je sporočilo, da sta bili tarči napada komunikacijska baza iraške zračne obrambe v bližini Al Jaraha 145 kilometrov jugovzhodno od Bagdada in operacijsko središče zračne obrambe v bližini Talila 260 kilometrov jugovzhodno od iraške prestolnice.
To je že tretji napad v tednu dni, podatkov o morebitni škodi pa še ni.
Letala so napadla na južnem območju prepovedi letenja, ki je bila vzpostavljena po zalivski vojni leta 1991 za zaščito manjšin v Iraku.
Irak teh območij ne priznava, češ da je s tem kršena njegova suverenost.
Iz Moosovih besed ni mogoče razbrati niti tega, ali policija išče enega ali več napadalcev in ali so, točne informacije o belih kombijih, ki da so jih zasledovali zasledovali.
Na tiskovni konferenci v sredo je lahko potrdil le to, da je bila krogla, ki je v njegovem okrožju v torek ubila šoferja avtobusa, izstreljena iz iste puške kot krogle iz prejšnjih napadov.
Podjetje Orao v RS je kršilo izvozne predpise - Vlada ZRJ odstavila direktorja Jugoimporta Jovana Čekovića - Trgovina z orožjem preko Črne gore?
Sarajevo - V Sforju so že na začetku pregledovanja dokumentacije, ki so jo zaplenili v letalskem zavodu Orao v Bijeljini v Republiki srbski, ugotovili, da jih podjetje ni obveščalo oziroma prosilo za soglasje pri izvoznih poslih, kakor jasno določa daytonski sporazum.
O tem, ali so Orao, Republika srbska in Federacija BiH kršili embargo o vojaški podpori Iraku, česar jih so jih obtožili v Washingtonu in v OZN, v Sforju niso hoteli govoriti.
