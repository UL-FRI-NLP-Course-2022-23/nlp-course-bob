V Sloveniji bodo umetniki iz Hunana gostovali prvič.
V okviru meddržavnega kulturnega sodelovanja bodo namreč vrnili lanskoletno gostovanje LGL, ki je v treh velikih kitajskih mestih odigralo Magajnovega in Herzogovega Brkonjo Čeljustnika.
V značilnem nizu tradicionalnih ljudskih pravljic in basni bodo umetniki iz Hunana v Ljubljani predstavili 11 uprizoritvenih miniatur: Ples veselja, Lovec Hailibu (po mongolski legendi), Žabji princ, Gospod Dong Ge in volk (po stari kitajski pravljici), Želva in žerjav, Prijatelja, Nabiranje gob, Lisica in vrana (po Ezopovi basni), Tri miške, Otroštvo Sima Guanga in Lianghongyu.
Študentje 4. letnika dramske igre in režije na ljubljanski AGRFT so za zaključno produkcijo pripravili pod mentorskim vodstvom red. prof. Mileta Koruna in izr. prof. Matjaža Zupančiča krstno uprizoritev igre Krištofa Dovjaka Obračun v Louvru.
Premiera bo nocoj ob 22. uri na Mali sceni MGL.
