Pojasnil je, da je zakonodaja na področju regionalne politike že usklajena s pravili EU, zdaj je treba vzpostaviti še institucije, ki bodo omogočile izvajanje zakonodaje, in udejanjiti zakonodajo in razvoj v praksi.
To je najtežja naloga, ki pa jo bo po Strmšnikovem mnenju mogoče uresničiti do vstopa Slovenije v EU.
- Ali se kje zatika pri izpeljavi tega projekta?
"Prišli smo v ožji krog treh ponudnikov.
Po informacijah, ki jih imamo, ima Telekom Slovenije dobre možnosti za odkup večinskega deleža."
Čas zaščite se izteka
Sklad Združenih narodov za pomoč otrokom (UNICEF) v včeraj objavljenem letnem poročilu poudarja, da so otroci poleg žensk prve žrtve nasilja, diskriminacije in vojn.
V zadnjih desetih letih sta bila v spopadih po svetu ubita dva milijona otrok, šest milijonov jih je bilo hudo ranjenih oziroma so ostali za vedno prizadeti, kar 12 milijonov otrok pa je ostalo brez strehe nad glavo.
Sicer je poročilo namenjeno predvsem najmlajšim otrokom, starim do tri leta.
Otroci so tudi prve žrtve revščine; več kot pol milijarde otrok po svetu živi z manj kot dolarjem dnevno, 170 milijonov jih je podhranjenih, več kot 100 milijonov jih ne hodi v šolo, vsak deseti otrok pa je prizadet.
Razmere niso rožnate niti v industrializiranih državah; v ZDA kar 12 milijonov otrok odrašča v gospodinjstvih, kjer ni poskrbljeno za njihove osnovne potrebe, v EU pa trije milijoni ljudi nimajo strehe nad glavo.
Za aidsom je v svetu zbolelo 1,3 milijona otrok, mlajših od 15 let.
Konec leta 1999 je 13 milijonov otrok zaradi aidsa izgubilo mater ali oba starša, kar deset milijonov takih otrok pa živi v podsaharski Afriki.
Med Moskvo in Havano po razpadu ZSSR ni bilo srečanj na najvišji ravni, vendar to ni edini razlog, zaradi katerega imajo tuji opazovalci v ruski prestolnici Putinove pogovore s Fidelom Castrom za nov, dobro načrtovan korak Kremlja na poti k samostojnosti in deamerikanizaciji ruske zunanje politike.
Putin je tik pred poletom v Havano rekel, da je Kuba stari, tradicionalni in zanesljivi partner Rusije, s katerim nikakor ni smelo priti do postsovjetske ohladitve odnosov.
Soglašal je s Castrovim opozorilom, da globalizacija ne sme "zacementirati" in uzakoniti sedanjih nepravičnih mednarodnih odnosov, revščine siromašnih in velikih dobičkov bogatih držav.
Putin je ZDA pozval, naj odpravijo ekonomsko blokado Kube, saj je nesmotrna in nima opore v mednarodnem pravu.
Rusija je pripravljena Kubi odpisati del dolga, ki znaša enajst milijard dolarjev, del pa pretvoriti v delnice kubanskih podjetij.
Kremelj kljub pritiskom ameriških kongresnikov ne namerava zapreti svoje radarske postaje na Kubi.
Prodi je še posebej obžaloval dejstvo, da se voditelji petnajsterice niso mogli dogovoriti o prehodu na večinsko odločanje na področju davkov in sociale.
Razsodba sodišča bo, kot kaže, imela več posledic, je včeraj na tiskovni konferenci povedal Rudi Vouk.
Najprej pomeni, da je protimanjšinska, odstotna klavzula, po kateri je občina veljala za dvojezično šele, če je imela vsaj 20 odstotkov Slovencev, dokončno razveljavljena.
Ustavno sodišče se v primeru Dobrle vasi nagiba k desetodstotni meri, pri čemer pa je prag navzdol docela odprt.
V Dobrli vasi, ki doslej ni bila priznana kot dvojezična občina, je slovenskega prebivalstva namreč 10,4 odstotka.
Za Gradiščansko na primer je ustavno sodišče svoj čas določilo petodstotni prag kot kriterij dvojezičnosti občine.
Na dvojezičnem območju v okraju Velikovec južno od Drave ni občine, ki ne bi imela vsaj desetodstotnega deleža slovenskega prebivalstva.
Severno do Drave to velja za občino Djekše.
Kljub temu pa štiri take občine po zakonu o narodnih skupnostih doslej niso veljale za dvojezične.
Odslej to so.
Švedski veleposlanik v Sloveniji John-Christer Ahlander je ponovil stališča švedske vlade, ki bo v prihodnji polovici leta predsedovala uniji, da je ključno, da so se odprla vrata za širitev unije in da je bil v Nici dosežen uravnotežen dogovor.
Vodja delegacije EU v SlovenijI Eric van der Linden je dodal, da se morajo članice lotiti priprav na širitev unije, hkrati pa se moramo skupaj resno lotiti dela na področju uveljavljanja evropske zakonodaje.
V osnovni šoli Črna so bili računalniki za potrebe učencev že dalj časa, vendar so imeli pouk v utesnjenih prostorih.
Ker so v minulih letih veliko sredstev vlagali v ureditev in popravilo starega šolskega poslopja, so načrti za ureditev šolskega podstrešja v predalu čakali na boljše čase.
"V letošnjem šolskem letu smo sklenili, da amortizacijo namenimo za ureditev podstrešja, kjer sta poleg računalniške učilnice še kabinet in arhiv," je povedala Jožica Ovnič, ravnateljica OŠ Črna, in pojasnila, da so nekaj denarja prispevali tudi sponzorji.
"Delo je bilo prej zelo oteženo, saj smo zaradi prostorske stiske učence delili v skupine.
Zdaj je prostor dovolj velik, da lahko z računalniki zaposlimo ves razred hkrati," pravi Branko Hancman, učitelj računalništva na šoli.
.Že drugič zagorel isti kozolec
Kam skrivnostno izginjajo jeseniške ženske?
Po nedavni vzpostavitvi diplomatskih odnosov med Slovenijo in Zvezno republiko Jugoslavijo se po napovedih gospodarstvenikov, zbranih na okrogli mizi o ekonomskem položaju v ZRJ (včeraj jo je organizirala Gospodarska zbornica Slovenije), odpirajo nove možnosti sodelovanja.
Milko Štimac in Branko Radulovič iz Beograda, skupina G-17 plus ter domači podjetniki so predstavili vse možnosti in ovire delovanja na srbskem trgu.
Podpisati je treba gospodarske sporazume, si zagotoviti poseben položaj, izkoristiti primerjalne prednosti in pogumno nastopiti.
A pred tem moramo počakati še na republiške volitve v Srbiji 23. decembra.
Gospodarstveniki prehitevajo politike
Na včerajšnji okrogli mizi o ekonomskem položaju v ZRJ smo iz prve roke izvedeli, kakšne so trenutne gospodarske in tudi politične razmere v Zvezni republiki Jugoslaviji in v Srbiji.
Milko Štimac, vodja oddelka trženja na Beograjski borzi vrednostnih papirjev, je kot član skupine G17 Plus o poslanstvu skupine, ki bo kmalu postala pomembna ustanova, dejal: "Glavni cilj G17 Plus je, da pomaga državljanom pri uresničevanju življenjskih ciljev in pospešuje proces demokratizacije v Srbiji.
Pri svojem delu se vsi strokovnjaki s področja ekonomskih in ostalih znanosti opiramo na pomoč mednarodnih finan-čnih in ostalih ustanov.
Na takšen način se bodo prek mreže G17 Plus, ki ima svoje pisarne v vseh mestih Srbije, združili znanje, sposobnosti in ideje strokovnjakov v Srbiji.
Ob pomoči mednarodnega kapitala pričakujemo, da bomo postopoma uresničili cilje, ki smo si jih zastavili."
S tem v zvezi je dodal, da bo v najkrajšem možnem času rešeno vprašanje sukcesije, novi guverner NBJ gospod Mladjan Dinkič je vsem bankam naložil, da v 15 dneh oddajo bilanco za prvih deset mesecev letos, in sicer zaradi vključevanja Jugoslavije v Mednarodni denarni sklad.
Poleg teh ukrepov bodo monetarne oblasti v Jugoslaviji v letu 2001 takoj uvedle konvertibilni dinar, ki bo vezan na evro, tečaj dinarja pa bo drseč.
Povprečna plača v Srbiji se giblje od sto do dvesto nemških mark, BDP za leto 1999 znaša od 12 do 14 milijard dolarjev.
Težko je podati natančne številke, ker nimajo podatkov o delovanju sive ekonomije, ki predstavlja skorajda 40 odstotkov celotnega BDP.
Zdaj se zagotovo že postavljajo vpra-šanja o dejanski privlačnosti teh olajšav ter o izvajanju posameznih določil zakona v praksi.
Kako je z obdavčitvijo ob prehodu iz enega pokojninskega načrta v drugega (zaradi zamenjave službe ali stečaja podjetja)?
Kako po smrti zavarovanca prejemek obdavčiti tako z davkom od osebnih prejemkov kot tudi z davkom na dediščine in darila?
Kaj se bo zgodilo s telesom v prihodnosti
Percepcija našega telesa se bo spremenila v naslednjih 10 ali 20 letih.
To se bo zgodilo z omenjenemi implantati ali pa skozi virtualno realnost, ki je bo vse več.
No, odgovarjati na vprašanje, kako bi v prihodnosti lahko izgledalo naše telo je le eden izmed resnejših vidikov najinega projekta.
Po drugi strani se lotevava teh vprašanj tudi na, recimo temu, ironičen način (smeh)."
Klaus: "Toda najin performans je predvsem filozofsko zastavljen.
Bistveno se nama med drugim zdi, kako ljudje že v današnjem času dojemamo naša telesa in stvari, ki so nam pomembne kot človeškim bitjem: starost, spol...
Morda bo v prihodnosti mogoče, da bodo moški lahko razmišljali in čutili kot ženske in obratno.
Mogoče se bodo potem moški in ženske bolje razumeli.
To so pomembna vprašanja."
Pri založbi Nova revija so izšle tri nove knjige v zgodovinopisni zbirki Korenine, ki je nastala pred dobrima dvema letoma.
Novitete, predstavljene včeraj v Ljubljani, so Zgodovina Slovencev v Italiji 1866-2000, Odvetnica in pisateljica Ljuba Prener ter Slovenski klasični liberalizem.
Urednik zbirke Korenine dr. Marjan Drnovšek je ob predstavitvi povedal, da gre za dela, ki sodijo na knjižno polico tako rekoč vsakega slovenskega izobraženca, saj na osnovi virov govorijo o preteklosti za sedanjost.
Osnovna izhodišča, ki so jih navedli predlagatelji omenjenega visokošolskega študija, so v potrebah po znanju uporabe multimedijskih tehnologij na različnih področjih, kot so oblikovanje, reklamiranje, uporaba specializiranih programskih paketov, obdelava video in avdio programov, oblikovanje tekstov z grafičnimi dodatki ter predstavitev.
Med predlaganimi vsebinami študija so tako: medijske in grafične tehnologije, grafične metode, animacije, priprave in obdelave slik, video in avdio vsebin, izražanja in metode komuniciranja, metode oblikovanja vsebin in vsaj en tuj jezik.
V Društvu likovnih umetnikov Maribor (Dlum) se na prihod novega leta pripravljajo na svoj, umetniški način.
Tako so pripravili novoletno prodajno razstavo slik, grafik in skulptur članov društva v Galeriji Dluma v Židovski 10 v Mariboru, kjer ponujajo ugoden odkup njihovih del.
Razstavljajo Anka Krašna, Bogdan Čobal, Jože Šubic, Maja Kocmut, Peter Vernik, Rado Jerič, Vojko Štuhec, Vlasta Zorko, Zlatko Prah, Zdravko Jerkovič, Miro Hajnc, Ludvik Pandur, Janez Pristavec in Dana Kočica.
Razstava bo odprta do 18. decembra.
"Del izkupička od razstave bomo namenili pokritju stroškov razstave in avtorjem, del pa izletu v Španijo za naše člane, ki bodo v prihodnjem letu razstavljali v Madridu.
Spomladi bomo skušali oživiti še en projekt.
To bodo Likovne sobote (bile so tudi letos), ki bodo potekale v Galeriji Dluma.
Tam bi se ob sobotah srečevali člani društva in vsi drugi, ki želijo sooblikovati mariborsko likovno kulturo.
Umetniki lahko prinesejo svoja zadnja dela in jih razstavijo za en dan, vzpostavijo povezavo s tržiščem, izmenjajo izkušnje.
Vrhunec bodo spomladanske Likovne sobote doživele med festivalom Lent, saj bodo takrat pri nas gostovali slikarji iz Španije na likovni koloniji LIART, ki jo pripravljamo skupaj z Dijaškim domom Lizike Jančar.
Takrat bomo prikazali tudi flamenko in predstavili špansko hrano," je o načrtovanih dejavnostih društva, ki letos praznuje 80. obletnico obstoja, povedal predsednik Rado Jerič.
V Galeriji Dluma so letos pripravili šest razstav in jih opremili tudi s katalogi.
Razstave obiskuje, kot opaža zbiratelj likovnih del Miro Leskovar, stalen krog ljudi.
"Imam že manjšo zbirko likovnih del; rad imam slike, ki mi nekaj povedo, in če je cena dostopna, kakšno sliko tudi kupim," je povedal Leskovar.
Parlamentarne razprave so se udeležili parlamentarci iz oplotniških in bistriških osnovnih šol - Največ besed o težavah mladih in otrokovi samopodobi
Parlamentarni predstavniki so nato poročali, o čem so se pogovarjali v šolah in kakšne sklepe so sprejeli v okviru parlamentarne razprave z naslovom Otroci in mladi imamo težave - kako jih rešujemo.
Kot je povedala socialna delavka z osnovne šole Makole Jožica Skerbiš, je v parlamentarno delo zdaj vključenih že okrog 170 tisoč slovenskih otrok.
To je velika številka in prav zaradi takšne množičnosti, je šolski parlament odmeven v javnosti.
Petra Jerot iz OŠ Oplotnica je povedala, da so se v šoli največ ukvarjali z vprašanjem, zakaj imajo otroci v svoji mladosti toliko težav.
Na nižji stopnji so otroci povedali, da se v šoli in v okolju ne počutijo dovolj varne - probleme imajo s starejšimi vrstniki, ki so nasilni do njih.
Zato se mnogo otrok zapre vase.
Na višji stopnji so mladi govorili o svoji podobi in povedali, da so sami s sabo zadovoljni, čisto drugače je s šolskim uspehom.
Največ pomoči pričakujejo od staršev, šele potem od učiteljev in prijateljev, pravijo mladi Oplotničani.
Mariborska komunala je doživela pravi preporod: kmalu bomo sredi decembra, a ni še niti ene pritožbe zaradi slabega pluženja snega in poledice.
Po drugi strani pa je jasno, zakaj velja viski z ledom za nobel pijačo.
Ker je težko dobiti led.
Kakšno razkošje bi šele bil viski s snegom?
Če se boste v teh dneh sprehodili po Mariboru, boste opazili, da so ulice in ceste v središču mesta lepo okrašene, medtem ko je Lent, na katerega smo Mariborčani - vsaj v času festivala - tako zelo ponosni, v večernih urah vse prej kot prazničen.
Svoje lokale so okrasili le nekateri.
Vsi, ki radi zahajajo na prizorišče poletnih prireditev, še najbolj pogrešajo lučke na kamnitih stebrih pod mostom.
Mnogi se sprašujejo, zakaj neki so jih namestili v času Borštnikovega srečanja, po njem pa jih odstranili.
Saj ne bi motile nikogar, če bi jih pustili goreti še v teh prazničnih decembrskih dneh.
Morda pa še bodo.
Pa Lent ni edina "temna točka" v mestu.
Tudi Maistrova ulica denimo sodi med slednje.
Da se bo lažje sporazumeval z Mariborčani, obiskuje tečaj slovenščine.
"Po nekaj mesecih učenja razumem okrog 50 odstotkov slovenskih besed.
Zavedam se, da ima moja slovenščina veliko napak, vendar sem prepričan, da jih bom sčasoma odpravil."
Z izgovorjavo slovenskih besed nima večjih težav, zanj pa je najtežje izgovorljiva besedna zveza "zavod za zaposlovanje".
Meni, da je ena nigerijskih vrlin ta, da ti ljudje, ko si v težavah, takoj priskočijo na pomoč, čeprav te ne poznajo.
Včeraj zjutraj je nastal zaplet pri nameravani rušitvi na črno zgrajenih zidov nedokončane domnevne garaže ob Šentiljski cesti 35 a v Mariboru, ki bi se lahko bil končal tragično.
Črnograditelj Ivan Roškarič je, potem ko so ga okoli 8. ure prebudili delavci, ki so prišli rušit zidove, vzel v roke ročno bombo, da bi preprečil izvršbo.
S tem dejanjem jo je le prestavil za nedoločen čas.
Dežurna služba za mesto prične delati ob 19. uri, okoliška ob 15. uri, naročila za zdravnikov obisk na domu sprejemajo do 24. ure.
Nočna dežurna ambulanta dela ob delavnikih od 19. do 6. ure.
V soboto prične delati ob 14. uri in konča delo v ponedeljek ob 6. uri.
Zobozdravstvena dežurna služba dela ob nedeljah in praznikih med 8. in 12. uro v Zdravstvenem domu dr. Adolfa Drolca Maribor, v prostorih šolske zobne ambulante (peta etaža, vhod s Partizanske ceste 14 a).
- Iščemo nekoga, ki se dobro spozna na različne načine izdelovanja sveč,
Znanje nudi
Odprli obnovljeni vodnjak v vasi Narin
Vodnjak v vasi Narin je star približno 120 let, globok tri metre in tradicionalen oziroma značilen za ta konec Slovenije.
V preteklosti je imel pomembno vlogo, saj je služil za zajemanje vode celi vasi, v sušnih obdobjih pa še sosednjim vasem.
Vodo so uporabljali v gospodinjstvu, za napajanje živine in pranje.
Četudi ni evidentiran kot kulturna dediščina, to ne zmanjšuje njegove vrednosti, saj gre z vidika tipologije za objekt, ki ga ne smemo prepustiti propadu.
Sestoji se iz kockastega dela, ki je danes betonski, in dvižnega sistema, ki ga tvorijo dvižno kolo, železno ogrodje In veriga.
Vas Narin se je pred leti vključila v program Crpov in ga tudi uspešno izvaja.
Enajst kmetij, ki so pobudnice turizma, se povezuje, kar kaže na zanesenjaštvo in zelo resno razmišljanje o skupni prihodnosti turistične dejavnosti na tem koncu občine Pivka.
Obnova vodnjaka je precej pripomogla k videzu vasi, obnovljeni vodnjak je popestril turistično ponudbo ter tako še povečal vodno zajetje, ki je postalo eden od vaških simbolov.
Milan Novak in Ljiljana Grm iz Kočevja sta bila zelo presenečena, ko sta v ponedeljek na robu mešanega gozda ob cesti Kočevje-Novo mesto nabrala šopek gozdnih jagod.
Tu je bilo še veliko rdečih sadežev, ki so se lesketali na jasi, obsijani s soncem.
Čeprav niso imele sladkega okusa, pa so bile po velikosti ter barvi listja in sadežev povsem enake kot gozdne jagode, ki zrastejo poleti.
Muhasta narava se je torej poigrala tudi na Kočevskem, kljub temu da to zaradi velike poraščenosti velja za zelo mrzlo območje z zapoznelo vegetacijo.
Te dni ponekod brsti zgodnje spomladansko drevje, toplo vreme pa spodbuja rast jesenskih solat, travniki so temno zeleni kot sredi leta.
Če se bo toplo vreme nadaljevalo tudi v prvih zimskih dneh, nam bo mati narava ponudila še več presenečenj.
S spremembo odloka so število članov odbora skrčili z devet na sedem.
Pravico do imenovanja večine članov, ker gre pač za javni gospodarski zavod, si je zadržala njegova ustanoviteljica, to je občina, preostalih treh pa ne bodo imenovali ljutomerski hotel Jeruzalem, območna obrtna zbornica in zaposleni v zavodu, temveč območna gospodarska zbornica iz vrst gostincev in trgovcev na območju občine Ljutomer, dva člana pa bo imenovala območna obrtna zbornica.
Tako naj bi večji vpliv na odločanje dobili plačniki članarine.
Turnišče: Postavili bodo 16 uličnih svetilk
Po njegovem preprosto ni mogoče, da pri KS za to prodajo ne bi bili vedeli, ker sta krajevni urad in sedež KS v isti zgradbi, oglasna deska pa na skupnem hodniku, nameščena menda tako, da je ni mogoče spregledati.
Poleg tega naj bi se o tej prodaji povsod govorilo.
"Ker je prodajalec zemljišč zahteval zelo visoko kupnino, je ljudje zanimalo, ali bom kupil ali morebiti ne.
Pri KS so vedeli, kako trd oreh bo ta nakup, zato so ga prepustili meni, sedaj pa se sprenevedajo," je prepričan Janez Kosi.
Pri ponovnem pregledu svoje dokumentacije je ugotovil, da se je zadnjič, ko smo se z njim pogovarjali za Večer, zmotil, ko je dejal, da je bila za zemljišča plačana tudi sprememba namembnosti.
Zato te površine še niso gradbene, so pa stavbne.
Očitek, da v šestih letih ni predložil nobenega izvedbenega projekta za kopališče, čeprav bi moral v prvih petih letih zgradi nov bazen za kopalce, ostro zavrača.
"To doslej kratkomalo ni bilo mogoče.
Dokler ureditveni načrt, ki ga na mojo pobudo in z mojim finančnim deležem, čeprav gre za absolutno obvezo občine, izdelujejo in sprejemajo že dve leti, ni sprejet in uradno potrjen, nima smisla naročati posamičnih izvedbenih projektov.
Lahko bi se pojavilo neskladje in s tem podvajanje stroškov, saj je ureditveni načrt osnova za izvedbene projekte, " je pojasnil Janez Kosi.
Marjan Podobnik: "Nismo še vrgli puške v koruzo"
Pet delovnih skupin bo februarja predstavilo svoje izsledke, ki naj bi pripomogli k bolj pestremu in živahnejšemu utripu piranskega mestnega jedra
K sliki: Bogomir Celcer, dr. med., je predstavnikom Preventa nanizal vrsto dvomov.
Slovenska plinska družba Geoplin te dni zaključuje gradbena dela na kompresorski postaji.
Objekt stoji ob cesti Kidričevo-Pragersko.
Iz ZDA je v ponedeljek prispela oprema za dve kompresorski enoti, kompresorja in turbine, ki so ju montirali včeraj.
Glavni dobavitelj kompresorske enote je družba Solar iz ZDA.
Glavni izvajalec gradbenih in elektro strojnih del je slovenska družba IMP d.d. iz Ljubljane.
Investicijo v celoti pokriva Geoplin.
ruhitspp: Bogomir Ruhitel: "Gre za pregrobo besedo in žalitev naših ljudi."
Ne jezite se po nepotreb-nem, saj vam gre prav dobro.
Če boste pravilno izkoristili dan, se vam obeta obilo zadovoljstva na vseh področjih.
Svojo privlačnost bi lahko bolje uporabili, kot jo uporabljate sedaj, saj to ni nekaj, kar bi se dalo kupiti.
Sanjarili boste in uživali v brezdelju, dokler vas ne bo nekdo neusmiljeno postavil na trdna tla.
Preveč ste se zanašali na srečno naključje.
Neka oseba špekulira, da bo v svojo korist obrnila ne-katere vaše slabosti.
Nikar se ne spuščajte v nesmiselne intimnosti.
Na dan svetega Miklavža je tudi letos pediatrično kliniko obiskal Tone Fornezzi-Tof s prijatelji.
Pred šestimi leti ga je k sodelovanju povabilo osebje hematološkega oddelka pediatrične klinike v Ljubljani in Tof se je z veseljem odzval povabilu.
Vsako leto otrokom hematološkega oddelka pripravi presenečenje z gosti, ki si jih otroci želijo spoznati.
Tako jim vsaj za nekaj uric skrajšajo bivanje v bolnišnici.
Program je povezovala simpatična Ivana Šundov.
Povedala je, da jo obisk bolnih otrok vedno znova zelo pretrese.
Vendar je občutek, da tudi ona pripomore k lepšemu dnevu otrok, močnejši in zato se bo njihovemu povabilu vedno znova odzvala.
Razmišlja tudi o tem, kako in na kakšen način bi lahko naredila še kaj več za te otroke, in povedala, da bo v svoji božični oddaji tokrat predstavila prispevek iz pediatrične klinike, ki bo prav posebno doživetje.
Igrajo: Deborah Kaufmann, Albert Fortell, Stefan Reck, Alexander Strobele in drugi, režija Hermann Zschoshe
Zgodilo se je na današnji dan:
1816 - Rodil se je nemški inženir in industrialec Werner von Siemens.
Leta 1881 je zgradil prvi tramvaj v berlinskem predmestju.
Predsednik vlade dr. Janez Drnovšek je pred kliničnim oddelkom za urologijo v Kliničnem centru odkril spominsko ploščo Slavku Rakovcu, utemeljitelju sodobne slovenske urologije, ki je pri nas izvedel tudi prvo transplantacijo ledvic, in začetniku hemodialize v jugovzhodni Evropi.
Slovenska carinska uprava je včeraj sprožila komunikacijsko akcijo Carina zaupno in slovensko javnost pozvala, naj ji po svojih močeh pomaga v boju proti tihotapstvu.
Carinska uprava je uvedla brezplačno telefonsko linijo (telefonski odzivnik 080 11 22) in državljanom ponudila priložnost, da anonimno in zaupno posredujejo carinskim organom kakršnekoli uporabne informacije o tihotapljenju cigaret, alkohola, komercialnega blaga, drog, orožja in drugega blaga, ki je lahko predmet goljufij v carinskih in trošarinskih postopkih.
Za Slovenijo je akcija novost, za tujino pa ne, pravijo slovenski cariniki in povedo podatek, da so na angleški carini v pol leta od začetka podobne akcije prejeli kar 14.000 klicev.
Naši cariniki pričakujejo pomoč in ne želijo, da bi vsi ljudje postali cariniki.
"Celjanom se obeta katastrofa"
Slalomski nastop v Sestrieru pomeni tudi vrnitev Reneja Mlekuža
"Poljakinje imajo v svojih vrstah štiri reprezentantke in so v poprečju za 4 cm višje kot naša ekipa.
Dobra lastnost igralk Stala je predvsem servis, zato bi morala biti naša prednost hitrost v napadalnih akcijah in v obrambi.
Še bolj pomembno bo, da bodo naša dekleta igrala požrtvovalno in predvsem zbrano v končnici nizov," je poudaril Baltić po sinočnjem treningu.
Tudi v Ljubljani bije srce za "vijoličaste"
Po osamosvojitvi (leta 1991) so slovenski klubi tekmovali v ligi, ki je štela 21 klubov.
Prvi državni prvak je bila leta 1992 ljubljanska Olimpija, Maribor pa je s sedmimi točkami zaostanka pristal na drugem mestu.
Tudi naslednjo sezono je bil razplet enak (18 klubov), le da je bila razlika štiri točke.
V sezoni 1993/94 (16 klubov) je bila znova prva Olimpija, druga Mura, Maribor pa je bil tretji.
Prihodnjo sezono si je Olimpija že četrtič priigrala prvo mesto, Maribor pa je bil drugi z dvema točkama manj.
V sezoni 1995/96 (liga je štela deset ekip in se je igralo štirikrožno, od leta 1998 pa imamo ligo, v kateri tekmuje 12 klubov) se je mariborski prvoligaš doslej najslabše uvrstil v slovenski ligi, saj je pristal na četrtem mestu, prvak pa je bil Hit Gorica.
Za vedno bo ostala zapisana z "zlatimi črkami" generacija, ki se je uvrstila v nekdanjo drugo in prvo jugoslovansko ligo in njuna trenerja Andrija Pflander in Vladimir Šimunić, in trener Bojan Prašnikar in igralci, ki so pod njegovim vodstvom dosegli največji uspeh slovenskega in mariborskega nogometa v zadnjih treh desetletjih.
Tudi drugi slovenski klubi so v minuli devetih letih dosegli nekaj odmevnih rezultatov v tekmovanju na evropskem prizorišču.
Prav tako pa ob visokem jubileju slovenskega nogometa ne bo nikoli pozabljeno tudi to leto, ko se je naša članska reprezentanca uvrstila na evropsko prvenstvo in se dostojno kosala v družbi petnajstih najuspešnejših ekip stare celine.
Blizu vojaškega oporišča v ameriški zvezni državi Severni Karolini je včeraj strmoglavilo letalo MV-22, ki ga preizkušajo ameriški marinci.
Pri tem so umrli štirje člani posadke.
Ali sploh še smemo jesti govedino?
