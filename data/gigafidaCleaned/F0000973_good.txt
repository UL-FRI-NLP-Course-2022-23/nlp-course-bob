R A Z VI JAN JE IN UPOR ABA ZNAN JA V SOCIAL NEM DELU Z DRUžINO
Sodobni filozofi gledajo, kako smo uredili svet v naših jezikih in kako je naš jezik uredil naš svet.
Tako […] moramo proučiti jezik, da bi lahko proučili sploh kar koli.
Shazer 1994: 9 V sodobnem socialnem delu dobijo besede, jezik, ki ga uporabljamo, ko smo v odnosu z uporabniki, posebno vrednost.
Jezika ne moremo opisati zgolj kot orodje, ki le pokaže na predmete.
Sedaj razumemo, da s pomočjo jezika sporočamo drugim o vsem, kar vemo.
Realnost tako ni vsiljena, ampak trdno usidrana znotraj interpretacij, pojavlja se skozi jezik in z njim povezanim vedenjem ljudi.
Dejstva so lokalna ali regionalna (Parker et al. 1999: 153).
To pojmovanje je uporabno za prakso socialnega dela.
Socialni delavci in socialne delavke si moramo prizadevati za »komunikacijske kompetence«, pravijo avtorji, raje kot za zbiranje »objektivnih« podatkov, ki lahko imajo omejeno kulturno relevantnost.
H »komunikacijskim kompetencam« po mojem razumevanju sodi usposobljenost socialne delavke za vodenje procesa pomoči, za vodenje pogovora na način, ki odpira prostor, v katerega lahko vstopijo raznolike interpretacije, ki jih lahko s sogovorniki raziskujemo, dopolnjujemo, na novo oblikujemo.
Socialna delavka potrebuje znanje, ki omogoči, da vzpostavi odprt prostor za poseben, socialnodelovni pogovor.
Poseben je v tem, ker skozi pogovor vzpostavimo delovni odnos, ker v njem govorimo jezik socialnega dela, ki zagotavlja instrumentalno definicijo problemov in skupno raziskovanje možnih rešitev (Čačinovič Vogrinčič 2006 b: 60).
Novo pri postmodernem pristopu je, da se z uporabniki ne le »posvetujemo«, temveč nam sami zagotavljajo interpretativni okvir, ki je nujen za oblikovanje uspešne strategije za delo.
To je pomoč, ki izhaja iz uporabnika, je umeščena v njegov kontekst, spodkoplje tradicionalno hierarhijo in sprejema lokalno ustrezne realnosti.
Pogovori, procesi pomoči, dobri izidi se soustvarjajo.
Privzeta teorija in teorija v uporabi Ko vprašamo koga, kako bi se vedel v določenih okoliščinah, po navadi ponudi odgovor, ki vsebuje njegovo privzeto teorijo ravnanja za tisto situacijo.
To je teorija ravnanja, ki ji je predan in o kateri komunicira z drugimi.
Vendar Argyris in Schön govorita še o drugi teoriji ravnanja, za katero pravita, da dejansko vodi njegova ravnanja – to je teorija v uporabi.
Teorija v uporabi je lahko, lahko pa tudi ni skladna z njegovo privzeto teorijo; posameznik se lahko – ali pa tudi ne – zaveda neskladnosti teh dveh teorij.
Ko poskuša oseba konstruirati svojo lastno teorijo v uporabi, izhaja iz svojega vedenja, »tihega« znanja in zmožnosti konstruiranja domiselnih eksperimentov, ki kažejo na to, kaj bi naredila pod raznolikimi okoliščinami.
Tudi zunanji opazovalec lahko najde načine, kako vse to uporabiti, a mora biti pazljiv, saj se pogosto zgodi, da zamenja privzete teorije s teorijami v uporabi.
Posameznikove teorije v uporabi ne moremo prepoznati tako, da preprosto vprašamo po njej.
Njegovo teorijo v uporabi moramo konstruirati z opazovanjem njegovega vedenja.
V raziskavi sem poskušala prepoznati teorije v uporabi s pomočjo analize zapisov procesa dela in intervjujev s socialnimi delavkami, ko so v intervjujih opisovale svoja dejanja.
Analiza ocenjevalnih lestvic za vsak primer dela, ki so jo izpolnile socialne delavke in sem jih nato na podlagi spisovne dokumentacije izpolnila tudi sama, in primerjava rezultatov z odgovorom na vprašanje iz prvega intervjuja s socialnimi delavkami (»Katera znanja uporabljate pri svojem delu, iz katerih teoretskih izhodišč izhajate?«), ki se nanaša na privzeto teorijo, pa priča o skladnosti oziroma neskladnosti privzete teorije in teorije v uporabi posamezne socialne delavke.
Kadar vemo, kako ravnati v dani situaciji, da bi dosegli hoteno posledico, vemo, kakšna je teorija v uporabi za to situacijo; poznamo naravo posledice, ki jo želimo doseči, poznamo primerno dejanje, da bi to posledico v tej situaciji dosegli, in poznamo predpostavke, vsebovane v teoriji.
Teorije v uporabi, ne glede na to, kako različne so lahko njihove predpostavke, vse vsebujejo predpostavke o sebi, drugih, situaciji in o povezavah med dejanjem, posledico in situacijo.
Če bi želeli specificirati znanje, ki je vsebovano v naših teorijah v uporabi, bi to zahtevalo kodificiranje vsega sistema neformalnih prepričanj, ki so relevantna za premišljeno vedenje.
Teorije v uporabi vsebujejo
IMPLICI T NE T EORI JE
Ko sem poskusila najti ustrezno poimenovanje, sem imela kar nekaj težav.
S slovenskim jezikom ne moremo neposredno prevesti v tuji literaturi uporabljenih izrazov za oba pristopa na način, ki bi dovolj razumljivo prikazal temeljne poudarke obeh, da bi bila razvidna razlika med njima, da bi bralec, bralka lahko že iz samega poimenovanja razbrala pomen, razliko.
Terminološki problem sem poskušala rešiti z opisnim poimenovanjem drugega pristopa, ki ga nato uporabljam tudi za poimenovanja drugih konceptov znotraj tega pristopa.
Zraven – za večjo razvidnost – navajam tudi angleški izraz.
Ker se ta terminologija pri nas šele razvija, ostaja odprta za nadaljnjo diskusijo, razmislek, iskanje novih, bolj ustreznih besed.
V obeh pristopih je poudarek na praktikovem reflektiranju – torej razglabljanju, premišljevanju itn. –, vendar je fokus reflektiranja v vsakem pristopu drug.
Na »reflektiranju izkustvenega znanja temelječ pristop« (reflective approach) je utemeljil D. Schön (1987, 1991).
Z njim postavlja v ospredje praktikovo izkustveno in tiho znanje.
Gre za to, da praktik v neposredni praksi – v akciji, kot reče avtor –, reflektira izkustveno znanje, ki temelji na čutnem dojemanju in opazovanju.
Praktik postane raziskovalec v kontekstu prakse in pri tem ni odvisen od kategorij formalne teorije in tehnik, temveč konstruira novo teorijo posebnega primera.
Za »refleksivni pristop« (reflexive approach), ki sta ga razvili C. Taylor in S. White (2000), uporabljam neposreden prevod, prav tako za ostale, iz tega pristopa izpeljane izraze.
Tudi tu je poudarek na reflektiranju, vendar gre za reflektiranje teorije na podlagi izkušnje v praksi.
V tem pristopu je poudarjeno, da uporabljamo formalno teorijo v praksi, vendar smo tudi aktivni udeleženci pri njenem oblikovanju.
Ne gre za to, da bi jo preprosto aplicirali v praksi, temveč vselej z refleksijo, premišljeno, uporabljamo teoretsko znanje in ga ustrezno dopolnjujemo, razvijamo.
Razumevanje specifičnosti vsakega predstavljenega pristopa lahko prispeva k razumevanju procesa integracije teorije in prakse v socialnem delu.
Poglejmo, kaj lahko izberemo za socialno delo in za bolj kompetentno ravnanje v praksi.
način spoprijemanja s temi pojavi ne ustreza njihovemu rigoroznemu strokovnemu znanju.
Če model tehnične racionalnosti ne upošteva praktičnih kompetenc v raznovrstnih situacijah, je z njim nekaj narobe.
Usmeri se v iskanje epistemologije prakse, za katero so značilni umetniški, intuitivni procesi, ki jih nekateri praktiki vnašajo v situacije negotovosti, nestabilnosti, edinstvenosti in konfliktnosti vrednot.
K. Healy (2005: 97), ki raziskuje ustvarjanje in uporabo teorije v praksi socialnega dela, model tehnične racionalnosti poimenuje tudi gibanje za empirično prakso, znano tudi z imenom praksa, ki temelji na dokazih.
Pravi, da ta šola zagovarja stališče, da bi moralo biti socialo delo osnovano na racionalnem znanju, ki je validirano skozi znanstvene metode.
To gibanje promovira razvijanje in uporabo teorij »od zgoraj navzdol«.
Gre za to, da raziskovalci razvijajo in preskušajo teorije socialnega dela, ki jih potem praktiki uporabijo v praksi.
Socialni delavec je subjekt in uporabnik znanja in ne njegov oblikovalec.
V tem pristopu sta razvoj in uporaba znanja ločeni; to nekateri pojasnjujejo s pomanjkanjem časa in znanstvenih orodij praktikov, da bi razvijali teorijo v praksi.
Problem na dokazih utemeljene tradicije je tudi v tem, da nam ne ponuja strategij za urejanje številnih raziskovalnih dokazov o specifični praktični situaciji, dokazi so lahko med sabo neskladni in praktiki z njimi ne dobijo smernic za ravnanje.
K. Healy (op. cit.: 219) pravi, da cilje socialnega dela oblikujemo v pogajanju med institucionalnim kontekstom, strokovnim znanjem, bazo spretnosti in svojimi okviri za prakso.
Dodatno se o svojih ciljih na novo pogajamo v vsaki praktični interakciji.
Ta nenehna konstrukcija ciljev prakse pomeni, da je malo verjetno, da bo ena sama teorija prakse dovolj, da bi nas vodila v vseh situacijah, zato moramo biti namesto tega zmožni ustrezno in fleksibilno izbrati med številnimi teorijami v praksi.
To razmišljanje je blizu moji tezi, da je socialno delo veda in stroka, v kateri naletimo na različne koncepte, znanja drugih strok, da potrebujemo raznolikost, vendar ta raznolikost postavlja socialno delavko pred nalogo, da naredi izbiro in integrira znanje v zelo konkretnih projektih pomoči socialnega dela.
Koncept delovnega odnosa, bolje rečeno, ravnanje po njem je pomembna opora za socialno delo, za ravnanje v odnosu, ki ima vse temeljne značilnosti socialnega dela (Čačinovič Vogrinčič 2003–2004: 14) in dopušča – v odprtih prostorih za pogovor – uporabo določenih znanj kot oporo, kot znanje za ravnanje, kot prispevek k soustvarjanju dobrih izidov.
K. Healy (2005: 219) poudari še en pomemben vidik uporabe in razvijanja znanja, ko pravi, kako pomembno je, da socialni delavci uporabljajo svoje okvire za prakso, da bi vplivali na formalno podlago prakse in na institucionalne kontekste naših aktivnosti.
Grajenje teorije na tih in neformalen način je premalo, da bi lahko postavili most med formalno teoretsko podlago stroke in teoretskimi podlagami, ki jih razvijajo praktiki.
Resnična vpletenost praktikov v razvijanje formalne strokovne baze zahteva od raziskovalcev in teoretikov na univerzah odprtost za sprejemanje in natančen pregled idej, ki bodo izhajale iz prakse.
Avtorica želi tudi spodbuditi socialne delavce, ki neposredno izvajajo storitve, da uporabljajo znanje, ki so ga pridobili skozi prakso, in svoje praktične okvire za to, da razvijajo in kritično spreminjajo formalno podlago prakse socialnega dela in razprave, ki vplivajo na procese izvajanja storitev.
Že vzorec petindvajsetih družin po izbiri socialnih delavk, ki so sodelovale v omenjeni raziskavi, pokaže pluralnost družinskih oblik v našem prostoru.
Kako lahko potem definiramo »tipično«, »optimalno«, »zdravo« družino?
Ali v procesih socialnega dela z družinami potrebujemo tako definicijo?
Walsh (2003, 2003 a, 2003 b) govori o »normalni družini« in opredeljuje pomen razumevanja tega koncepta, s pomočjo katerega v nadaljevanju raziskujem definicije družin in njihov vpliv na pojmovanje procesov pomoči družinam.
Postmoderna teorija je povečala zavedanje, da so pogledi na normalnost družbeno konstruirani, da na pojmovanje normalnosti vpliva
(biološke ali socialne), ki so motivirani, da so jim v emocionalno in socializacijsko podporo.
V tem smislu sta skrb in vzgoja otrok vidik človeške družbe, ki ni zelo izpostavljen spremembam.
Tudi časa, ki je potreben za ljubezen in potrpljenje staršev, ne more zamenjati noben tehnični nadomestek.
Skratka, sklene avtorica (op. cit.: 56) – otroci potrebujejo starše.
Čačinovič Vogrinčič (2006 b: 17) dobro opredeli nalogo socialnega dela z družino, ko pravi, da je nesmiselno postavljati vprašanja o »pravi« obliki družine, o pravih oblikah družinskega življenja; z družino, ki je prišla po podporo in pomoč, moramo skupaj raziskati, kakšne spremembe potrebuje, da bi lahko rešila svoje stiske in uresničila svoje možnosti.
Vloga stanovanjskih skupnosti je v preventivnem socialnem varstvu zelo pomembna, saj bi v okviru teh skupnosti lahko zelo uspešno konkretno in neposredno reševali tekoča socialno-zdravstvena in vzgojna vprašanja.
Društva in družbene organizacije naj bi utrjevale svoje delo v okviru stanovanjskih skupnosti predvsem v dveh smereh: Pri reševanju individualnih socialnih primerov – v smislu obveščanja in družbene kontrole, kakor tudi pri sprovajanju nekaterih socialnih služb, ki nujno zahtevajo širino, kot npr. pomoč pri sanaciji socialno ogroženih družin, iskanju primernih rejniških družin; pomoč pri organizaciji raznih oblik širšega, preventivnega varstva – od organiziranja raznih ustanov za pomoč družini in zaposleni ženi, do vseh ostalih oblik preventivne dejavnosti v industrijskih središčih in na deželi.
Nujno potreben okvir, kamor se umešča posebno področje socialnega dela, ki ga podrobneje raziskujem in predstavljam v modelu, je
socialno delo; pojmujem ga kot specifično in avtonomno vedo in stroko, ki prispeva v spekter pomagajočih poklicev svoj razločen delež.
B. W. Sheafor in C. R. Horejsi pravita (2002: 1), da je socialno delo nujno potrebna, a pogosto narobe razumljena stroka, deloma zato, ker je ni lahko opisati ali pojasniti.
Je stroka, ki jo označuje raznovrstnost.
Socialni delavci se ukvarjajo s širokim spektrom aktivnosti, številnimi tipi okolij, različnimi ljudmi.
Ta raznovrstnost naredi socialno delo stimulirajoče, a prav zaradi nje je težko odgovoriti na enostavno vprašanje, kaj je socialno delo.
V nadaljevanju opredelita, da je socialno delo na zelo temeljni ravni stroka, ki je predana temu, da pomaga ljudem funkcionirati, kakor dobro lahko, znotraj njihovega družbenega okolja, in temu, da spreminja njihova okolja, da bi bilo to mogoče.
Mednarodno definicijo socialnega dela, kot sta jo oblikovali mednarodna zveza socialnih delavk in delavcev (IFSW) in mednarodna zveza šol za socialno delo (IASSW) in je bila sprejeta na kongresu mednarodne zveze šol socialnega dela v Adelaidi leta 2004, razumem kot poskus oblikovanja splošne definicije, ki bi presegla različnosti pristopov, poudarkov, krajevne in časovne raznolikosti definiranja.
Verjetno so avtorji mednarodne definicije socialnega dela želeli oblikovati definicijo, ki bi bila sprejemljiva za vsa okolja in področja dela, in jih je to vodilo v formuliranje zelo splošnih trditev, ki bi jih lahko pripisali tudi drugim vedam (za socialne spremembe si prizadevajo tudi sociologija, politologija ipd.).
Naredili so prav to, česar po Lüssijevem mnenju (1991: 45) naj ne bi.
Avtor pravi, da se prizadevanje, da bi »de-finirali« socialno delo, torej mu določili meje, konec (lat. finis), ne posreči na samih mejah, ampak se ga moramo lotiti v središču.
Tam odkrijemo, kaj je resnično specifično, tipično za socialno delo.
Na mejah socialnih strok prihaja do povezav, prekrivanj, nedoločenosti.
Strinjam se z Mescem (2006: 235), ki pravi, da je definicija presplošna, nespecifična, vsebinsko neustrezna.
Ali je »praktična uporaba teorij o človekovem vedenju in socialnih sistemih« vse, kar imamo v socialnem delu?
To, da veda o socialnem delu ni omenjena kot temelj za stroko, med znanji, ki jih potrebujemo, da ni omenjeno znanje o tem, kako reševati probleme, dodati moč, poseči na točki interakcije med posameznikom in sistemom (Čačinovič Vogrinčič 2006 a, Mesec 2006), pomeni »premalo besed« za poimenovanje specifičnosti socialnega dela.
moremo začeti brez dogovora, ki je nedvomno prvi korak v projektu pomoči in šele omogoči vzpostavljanje delovnega odnosa.
Dogovor ima pomen rituala, vzpostavlja prostor za odločitev za sodelovanje.
Vsebuje dvoje, prvič, pristanek na sodelovanje tu in zdaj in o času, ki ga imamo na voljo, in drugič, dogovor o delovnem odnosu, torej dogovor o tem, kako bomo delali.
Čačinovič Vogrinčič (2006 a: 18) poudari tudi, da je dogovor pomemben, ker postavi »socialnodelovni« okvir, ki že vsebuje koncept »udeležbe v definiciji problema in soustvarjanju rešitev« in sporočilo, da je pomembno, da tukaj in zdaj začnemo proces soustvarjanja rešitev.
Nedoslednost uporabe tega elementa (po mojih ocenah ga socialne delavke v nobenem analiziranem primeru niso uporabile dosledno) razumem kot nedoslednost uporabe koncepta delovnega odnosa v samem temelju.
Brez dogovora o sodelovanju se zgodi – kakor je to poimenovala ena izmed socialnih delavk, vključenih v raziskavo –, da kar stopiš v delo, da kar »padeš noter«, kar pa ne zagotovi socialnodelovnega okvira za kompetentno strokovno ravnanje v praksi.
Perspektiva moči je v sodobnem socialnem delu temeljna strokovna drža.
Odločitev za ravnanje iz perspektive moči pojmujem kot izhodišče, kot nujno odločitev socialnih delavcev v sodobnem socialnem delu.
Socialno delo mora biti strokovna pomoč s ciljem, da dobijo uporabniki več moči.
Paradigmatski premik k perspektivi moči v socialnem delu je pomemben, dobrodošel in uresničljiv, če se odločimo zanj.
Čačinovič Vogrinčič (2003–2004: 26) zelo konkretno odgovori na to, kako lahko dodamo moč.
Vir moči je najprej izkušnja, da so ljudje kompetentni za svoje življenje, izkušnja o spoštovanju in dostojanstvu.
Tudi dialog, ki raziskuje, odkriva in ustvarja uresničljive alternative, je vir moči; to velja tudi za jasno formuliran delež v skupnem projektu.
Dosledna uporaba delovnega odnosa tako zagotavlja okvir za uresničevanje paradigmatskega premika v praksi in narobe; šele dosledno ravnanje iz perspektive moči zagotavlja dosledno vzpostavljanje in vzdrževanje delovnega odnosa.
Po mojih ocenah analiziranih procesov dela z družinami so socialne delavke dosledno uporabile perspektivo moči le v 32 %.
V socialnem delu je neizogibno, da imamo na voljo besede, da znamo ubesediti, kaj delamo, da imamo teoretsko in praktično zanje, ki ga je mogoče prevesti v ravnanje in podeliti z ljudmi.
Koncept »znanje za ravnanje« je razširjen in dodelan iz koncepta »actionable
Koncept izvirnega delovnega projekta pomoči je dopolnilo koncepta delovnega odnosa.
Pri socialnem delu gre za pomoč ljudem pri reševanju kompleksnih socialnih problemov, česar se lahko lotimo le z ljudmi.
V temelju gre vedno za projekt sodelovanja, ki se ustvari na sporazumevanju, dogovarjanju, skupnem iskanju rešitve, da bi udeleženi v problemu postali udeleženi v rešitvi.
V socialnodelovnem delovnem odnosu je bistveno zastaviti in začrtati projekt rešitve.
V delovnem odnosu praviloma soustvarjamo izvirne delovne projekte pomoči (Čačinovič Vogrinčič 2006 b: 21).
Ob analizi spisovne dokumentacije se mi je pogosto postavilo vprašanje, kateri so skupaj dogovorjeni cilji, kaj je izviren delovni projekt vseh udeleženih, kam želijo priti.
To pogosto ni bilo razvidno, eksplicitno zapisano.
Tudi Čačinovič Vogrinčič (op. cit.: 22) piše o šibki točki ravnanja v stroki socialnega dela, ko v procesih pomoči niso raziskani, dogovorjeni, ubesedeni zaželeni izidi oz. vmesni cilji in posamezni koraki do njih.
Kot da bi se socialni delavci bali, kot da se ne želijo izpostaviti – kot da bi bila razločna formulacija ciljev, ki jih nismo dosegli, že formulacija poraza in neuspeha.
Pa vendar brez smiselnega cilja ni smiselne poti.
Nedoseženi cilji, neopravljeni koraki nas zgolj napotijo, da jih bolje raziščemo in na novo zastavimo v okviru uresničljivega.
Rezultati kvantitativne analize ocenjevalnih lestvic so pokazali na razhajanja med privzeto teorijo socialnih delavk, vključenih v raziskavo, in njihovo teorijo v uporabi, kar zadeva koncept delovnega odnosa in izvirnega delovnega projekta pomoči.
Koncept ni dosledno uporabljen, ni v celoti njihova teorija v uporabi.
Hitro bi lahko kdo interpretiral, da je delovni odnos teorija, ki ima (pre)malo opraviti z dejansko prakso, da ni dovolj operacionaliziran, preveden v prakso, o čemer med drugim razmišljajo avtorji, ki se ukvarjajo z uporabo teoretskih znanj v praksi (Payne 2001, Lüssi 1991).
Vendar te teze ne morem sprejeti, ker menim, da je koncept delovnega odnosa skozi vseh sedem elementov, ki ga definirajo, zelo jasno opredeljen za prakso.
Koncept izhaja iz prakse.
Tudi socialne delavke, vključene v raziskavo, so v tretji fazi raziskave, ko sem jim predstavila ugotovitve, v povratnih informacijah opredelile elemente delovnega odnosa kot tiste elemente, ki jih potrebujejo v praksi.
Bolj ustrezne interpretacije lahko poiščemo drugje; o tem razmišljam v nadaljevanju, ko pišem o institucionalnem okviru socialnega dela z družino, o odnosu med socialnim delom, ki temelji na
pogosto močno podprt z idejami dominantne kulture, kaj pomeni biti cenjena oseba (močan, neodvisen ipd.).
Ločitev od drugih je podprta tudi z našo kulturno navado lociranja problemov v posameznike (Madsen 2003: 258).
Individualne in medosebne realnosti so vedno del družbenih in skupnostnih ravni, znotraj katerih so v interakciji.
Opomnijo nas, da je potreben vsaj dvojni fokus – na družino in okolje, ki ga sestavljata sosedstvo in širša skupnost, če ne večstopenjski (enote, ki so znotraj družine, in tiste, ki presegajo skupnost, kot so država, nacionalni in globalni vplivi), če želimo ustrezno odgovoriti na potrebe družin v stiski (Wise 2005: 226).
Družine potrebujejo podporo skupnosti.
Skupnost je lahko vir moči za družino, lahko pa je vloga družine v skupnosti taka, da ji zmanjša moč.
Ranljive družine so dovzetne za fizične in socialne grožnje v skupnosti, še zlasti družine, ki se spopadajo z revščino, družine, ki živijo z nasiljem, in tiste, ki se dnevno srečujejo z diskriminacijo.
Tem sosedstvo in skupnost nista vir podpore, pogosto pa so to razširjene družinske mreže, nesorodstvene mreže, ki segajo izven neposredne skupnosti in različne institucije.
Zagotavljanje informacij o virih, spremljanje družin do razpoložljivih virov in ostati z njimi skozi proces, dokler nimajo sami dostopa do virov, vidi Wise (op. cit.: 84) kot nujno ravnanje socialne delavke, socialnega delavca.
Tudi Čačinovič Vogrinčič (2006 b: 69) opozarja na pomen jeder v skupnosti, s katerimi se lahko povežemo v procesu pomoči družini, in pravi, da je pomembno, da je socialno delo v temelju usmerjeno v skupnost.
Avtorica dodaja še eno temeljno nalogo socialnega dela; socialni delavci morajo imeti strokovno znanje in pripravljenost za soustvarjanje novih možnosti v skupnosti, kjer takih možnosti (še) ni.
To razumevanje pomoči družinam se ujema z Lüssijevim (1991) pojmovanjem pomoči.
Njegovo socialnoekološko načelo nas usmerja, da krepimo, aktiviramo, mobiliziramo naravne socialne mreže uporabnika in da jih uporabnikom, ki takih mrež nimajo, pomagamo oblikovati v naravnem socialnem kontekstu.
Ko Saleeby (1997 c: 202) piše o razvijanju skupnosti, pravi, da moramo pomagati sprostiti moč, vizijo, kapacitete in talente znotraj (samodefinirane) skupnosti, da bi lahko ta okrepila svoje notranje odnose in se približala izpolnjevanju pomembnih funkcij solidarnosti, podpore in
omehčal svoje razredne, rasne in spolne predsodke in je študiral strokovno literaturo o zgodovinah, navadah in vzorcih različnih skupin.
Morda ima večletne izkušnje pri delu z afroameriškimi uporabniki.
Z vsemi temi kompetencami in izkušnjami bi bil pripravljen na vodenje pogovora.
Vendar poudarita, da to ozadje ni dovolj, da bi človeku zagotovilo kompetentno delo, ker ne more predpostavljati, da bo določena Afroameričanka natančno ustrezala značilnostim Afroameričanov, navedenim v literaturi, ali tistim, ki jih je spoznal na podlagi preteklih izkušenj.
Pridobljeno znanje, pretekle izkušnje, ozaveščenost o svojih stereotipnih stališčih je pomembno izhodišče za delo, a premalo, da bi zagotovili soustvarjanje želenih »smeri potovanja«, specifičnih za posamezno družino in njene člane.
Sodobno socialno delo mora biti pomoč, ki vedno znova z ljudmi razišče, poimenuje, soustvari želene smeri, dobre razplete.
Vsak posameznik ima več značilnosti (npr. razred, etničnost, spol, fizična zmogljivost, spolna usmerjenost, rasa, religija itn.) in nikakor ne moremo vnaprej vedeti, kako je vse to povezano pri določenem uporabniku.
Ne glede na to, koliko izkušenj ima kdo s kakšno populacijo uporabnikov, lahko oblikuje le malo predpostavk o uporabniku.
Namesto tega je treba vložiti ves trud, da vstopimo v odnos z vsakim posameznim uporabnikom kot s človekom s posebnimi močmi in izkušnjami.
Drugačno ravnanje bo pripeljalo v stereotipiziranje in v nevarnost, da vsilimo ljudem svoje pojmovanje o njih.
Pomagajoči poklici potrebujejo način dela z uporabniki, ki je učinkovit med raznovrstnimi skupinami.
Avtorji v rešitev usmerjenega pristopa (op. cit.: 258) verjamejo, da se njihov način dela bolj približa temu idealu kot pristopi k reševanju problema.
V rešitev usmerjen pogovor izhaja iz uporabnikovih zaznav in dela znotraj uporabnikovega referenčnega okvira.
Ker se uporabnikove zaznave deloma oblikujejo z zgodovino, navadami in stilom reševanja problemov skupin, ki jim uporabnik pripada, v rešitev usmerjen proces integrira te vidike kot pomemben prispevek v procesu pomoči.
Vsak vidik raznolikosti se upošteva kot potencialni vir moči za želeno rešitev.
Tudi delo po konceptu delovnega odnosa (Čačinovič Vogrinčič 2006 b) zagotavlja prostor za učinkovito delo z raznovrstnimi družinami in njenimi družinskimi člani.
K. Healy (2005: 102), ki izhaja iz refleksivnega pristopa, prepoznava, da sta znanje in uporaba teorije nenehno konstruirana – deloma skozi praktikove izkušnje in tudi skozi vire, kot so praktični kontekst in formalna teoretska osnova.
da raznovrstnost potrebujemo, vendar postavlja pred nas nalogo, da naredimo izbiro in integriramo znanje v konkretnih projektih pomoči socialnega dela.
Spet se vračam h konceptu delovnega odnosa, bolje rečeno, k ravnanju po njem, saj ga razumem kot pomembno oporo za socialno delo, za ravnanje v odnosu, ki ima vse temeljne značilnosti socialnega dela in dopušča – v odprtih prostorih za pogovor – uporabo določenih znanj kot oporo, kot znanje za ravnanje, kot prispevek k soustvarjanju dobrih izidov.
Ko smo s socialnimi delavkami, vključenimi v raziskavo, raziskovale pot k izboljšanju ravnanja v socialnem delu z družino, so navedle veliko pomembnih korakov, ki se umeščajo v reflektiranje izkustvenega znanja v akciji in v refleksivni pristop: • prebiranje strokovne literature, obnovitev konceptov, opiranje na koncepte, • supervizija za dano področje dela, • več strokovnih srečanj, izobraževanj, ki so vir energije za nadaljnje delo, • sodelovanje v paru, reflektiranje dela s sodelavko, sodelavcem.
Vse te opise razumem kot pot k doslednejši refleksivni uporabi teorije v praksi socialnega dela z družino.
Pomembno je tudi, kakor pravi Healy (2005: 219), da socialne delavke uporabljajo svoje okvire za prakso, da bi s tem razvitim znanjem vplivale na formalno osnovo prakse in na institucionalne kontekste svojih aktivnosti.
Grajenje teorije na tih in neformalen način ni dovolj, da bi lahko postavili most med formalno teoretsko podlago stroke in teoretskimi podlagami, ki jih razvijejo praktiki.
Resnična vpletenost praktikov v razvijanje formalne strokovne baze zahteva od raziskovalcev in teoretikov na univerzah pripravljenost za odpiranje idej za natančen pregled, ki bo izhajal iz prakse.
Avtorica (op. cit.: 220) želi tudi spodbuditi socialne delavke, ki neposredno izvajajo storitve, da uporabljajo znanje, ki so ga pridobili skozi prakso, za razvijanje in kritično spreminjanje formalne baze prakse socialnega dela in razprav, ki vplivajo na procese izvajanja storitev.
V socialnem delu se odpira še dodatna tema, ki je ne smemo spregledati.
Ko razmišljamo o nastajanju teorij v socialnem delu, je pomembna dimenzija delež uporabnikov pri sooblikovanju teoretskega znanja.
Kako zagotoviti prostor za sooblikovanje teorij?
Kako v razvijanju znanja zagotoviti participacijo uporabnikov?
Ta tema zahteva več prostora.
R A Z VI JAN JE IN UPOR ABA ZNAN JA V SOCIAL NEM DELU Z DRUžINO
Skynner, C. (1994), Družine in kako v njih preživeti.
