Zahrbtne bakterije so se že rešili
Dogodek je nekoliko vznemiril portoroške turistične delavce, saj česa takega niti približno niso pričakovali.
Iz izjav odgovornih pa lahko sklepamo, da za takšno potencialno nevarnost sploh niso vedeli.
Miran Stiplošek, vodja Grand hotela Palace, je v pisni izjavi za javnost povedal: »Na žalost doslej nismo bili poučeni in seznanjeni z možnostjo takšne okužbe.«
Zaradi odločbe inšpektorjev so morali v druge portoroške hotele (tudi v hotele konkurenčnega podjetja) na vrat na nos 14. decembra preseliti približno 70 gostov, čeprav so za nevarnost zvedeli že septembra.
Britanske zdravstvene oblasti imajo v Londonu center, v katerem natančno zbirajo obvestila o pojavu te bolezni po Evropi.
Avgusta so tako zabeležili primer britanskega gosta, ki je letoval v Grand hotelu Palace in septembra obvestili Inštitut za varovanje zdravja iz Ljubljane, da je v omenjenem hotelu prišlo do okužbe.
Iz omenjenega inštituta so najprej obvestili koprski Zavod za zdravstveno varstvo in inšpektorje, slednji pa so zahtevali ustrezne analize vode od Hotelov Palace in odpravo vira okužbe.
Če so glavni akterji sukcesijskih pogajanj po spremembah v Beogradu - ki nikakor niso dokončne, saj je treba počakati vsaj na rezultate srbskih parlamentarnih volitev, če že ne do umestitve nove vodilne garniture, ki bo omogočila odgovor na dilemo, ali je na žarišču več kot desetletne krize naposled pričakovati politično stabilizacijo - z večjo mero optimizma kot doslej sedli za omizje sukcesije, pa ne bi smeli prezreti, da demokratizacija oblasti ne pomeni večje spravljivosti, kadar so v igri nacionalni interesi.
Dokaz temu so problemi med Slovenijo in Hrvaško, ki kljub obetom o izboljšanju odnosov med državama po političnem zasuku v Zagrebu še vedno niso odpravljeni, morda pa bodo ostali neurejeni, dokler razhajanj dveh sosed ne zbližajo evroatlantski integracijski motivi.
