Čeprav procesa prepovedi NPD ne bodo poskušali ustaviti v nemškem bundesratu, pa sta se deželi Hessen in Posarje glasovanja v Düsseldorfu vzdržali.
»Zakaj bi se zapletali v pravni postopek, ki lahko traja več let?« sprašuje hessenski premier Roland Koch.
Tisti, ki se bojijo, da bo proces le še povečal priljubljenost stranke med prebivalstvom, mislijo, da bi za obračun z neonacisti zadoščali že sedanji zakoni in strog policijski nadzor.
Pred odhodom vlada rešuje težave svojih kadrov - Prvega decembra bodo višje plače zaposlenih v zdravstvu in socialnem varstvu
Vlada se je številnih kadrovskih zamenjav sicer lotila že na prejšnji seji, vendar pa direktorica urada za informiranje Alenka Paulin javnosti o spremembah ni obvestila.
Na ta način je želela nadaljevati tudi včeraj, vendar je po vztrajanju novinarjev le priskrbela in posredovala natančnejše podatke.
Sprva je bilo predstavljeno, da je vlada na četrtkovi seji imenovala šest častnih konzulov in pet v. d. direktorjev, kasneje pa se je izkazalo, da je vlada opravila še 12 kadrovskih rošad.
