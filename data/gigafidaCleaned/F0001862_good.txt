AGV, ki letos praznuje pol stoletja obstoja in izdelave motorističnih čelad, je ob preskoku štirikratnega svetovnega prvaka Maxa Biaggija v drug motoristični in čeladarski zeljnik (Honda in Bieffe), hitro nadomestil tržno zanimivega uporabnika njihovih izdelkov z novim upom in letošnjim prvakom v razredu 125 ccm.
Valentino »Rossifumi« Rossi je poleg osvojenega prvenstva in kontinuitete slovesa za izdelovalca čelad prinesel v AGV sveže barve na nekatere nove modele čelad.
Integralko Quasar 3 R (školjka iz ACF kompozitov) in jet čelado Super Smile Top R (HIR polikarbonat) zlahka prepoznamo zaradi sončevo-mesečeve grafike, tako značilne za Rossija.
Vsi tisti, ki ne morete spati zaradi MV Aguste F4 in vas tare en sam samcat problemček, ki se mu reče denarčki, berite dalje!
Kako hudiča se pa naj zbodeta ta, ki sedi na starem intruderju in oni na marauderju?
A se bosta drug drugega lotila z metri?
Kdo ima daljšega, težjega, kromastega?!
Stvar sem hudimano zakompliciral.
Rešil jo bom s čarobno besedo.
Oni na marauderju bo nabrisal tistega na intruderju samo zato ker je marauder »in« intruder pa »out«.
Kroma pod tabo na živahnem dvovaljniku in pred tabo okoli samevajočega in majhnega merilnika je na pretek.
Oboje, živahnost in količina kroma, naredi marauderja drugačnega od ostalih »japoncev«.
