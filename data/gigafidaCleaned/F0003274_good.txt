Matjaž Pograjc označuje predstavo kot »samopremišljevalno« in o njej težko govori, zato raje niza podobe, ki so jo spodbudili: tako denimo scenaristično šolo, v kateri njegov mentor ni verjel, da bi scenarij brez besed lahko obdržal celovečerno pozornost gledalcev, pa spletno anketiranje oboževalcev filma Casablanca o tem, kaj bi jih zanimalo videti v teatru, preokupacijo s sodobnim kanibalizmom, underground klube, v katerih sta doma »južni« temperament in ogenj, gledališče, vendar ne mrtvo, temveč tisto, v katerem je mogoče vzpostaviti živi stik in je v njem igralčev čas tvoj čas, blizu pa je sodobnemu body artu in performansu, ter rob, po katerem skupina Betontanc hodi že desetletje in je v tej predstavi najbolj zaostren.
Nekatere scene v predstavi so delikatne in niso za otroški pogled.
»Vsako telo je knjiga krvi, kjerkoli ga odpremo, beremo,« pravi Pograjc in o predstavi meni tudi, da je politična in polemična, v nasprotju s predhodnimi predstavami, ki so jih sicer označevali za politične, vendar se je sam do zdaj tej definiciji izmikal.
Zagrebški performer, ki je v zadnjih letih kar nekajkrat nastopil v Ljubljani - tokrat v Kapeličinem programu v prostoru Menze pri koritu na Metelkovi, ki se je za njegov nastop izkazal ustreznejši od Kapeličinega -, je projekt posvetil Henryju Halu Blissu, ki je pred stoletjem postal prva kolesarka žrtev avtomobilizma.
Indoš, ki zadnje performanse umešča v podoben scenografski ambient - kovinski brikolaž rabljenih, bolj ali manj razsutih predmetov -, je na prizorišče poleg rdeče poškropljenega avtomobilskega stekla in polomljenih koles stlačil še štiri monitorje, na katerih so bili med drugim predvajani posnetki avtomobilskih voženj in članek o Blissovi smrti.
Širši javnosti Kebel še ni znan, del domače strokovne javnosti pa ga, tipično slovensko, noče razumeti.
Tako v okviru UN Studia razstavlja na beneškem bienalu, vendar ne v slovenskem paviljonu, kamor po mnenju mnogih nedvomno sodi, ampak v italijanskem in v Arzenalih.
Nedavno je v Lago di Como v organizaciji fundacije Terragni pred mednarodno javnostjo predstavil svoj projekt Just-in-Time infrastruktura.
V času njegove interaktivne instalacije in predavanja o razstavljenem projektu v ljubljanski galeriji Kapelica pa je odgovoril na nekaj vprašanj.
Ali so koncepti Just-in-Time samo v službi kapitala in bogatih?
