V skupnem sporočilu je še rečeno, da etnični separatizem in verski ekstremizem ogrožata suverenost posameznih držav in stabilnost svetovnega miru, kar naj bi opravičevalo boj proti terorizmu znotraj meja posameznih držav, ob odhodu pa je Boris Jelcin izjavil, da je Jiang Zemin njegov »veliki prijatelj«.
Prvo zasedanje evropskega sveta je bilo leta 1975 v Dublinu, pomen tega organa pa je naraščal vzporedno z željo predsednikov držav ali vlad članic, da se osebno angažirajo pri razvoju Unije.
Pozneje so bile vse najpomembnejše odločitve (uvedba neposrednih volitev v evropski parlament, evropski denarni sistem, reforma kmetijske politike, sprejem novih zahodnoevropskih članic, dokončno oblikovanje notranjega trga, uvedba gospodarske in denarne unije z uvedbo enotne valute in odločitev za širitev na vzhod) sprejete na zasedanjih evropskega sveta.
Če je verjeti posvečenim v skrivnosti helsinškega vrha, je tradicionalni obed socialističnih premierov na predvečer zasedanja evropskega sveta minil nadvse mirno, saj niti Tony Blair ne Lionel Jospin nista omenila krize, ki se je vgnezdila med sosedama ob Rokavskem prelivu, potem ko je Francija zavrnila umik embarga na britansko govedino in tvegala tožbo pred luksemburškim sodiščem.
Da pa kljub spravljivemu ozračju vendarle ni vse v redu, se je pokazalo ob koncu večerje, ko je Tony Blair bojkotiral običajno skupno fotografiranje socialističnih prvakov - nenadoma je odšel iz dvorane.
Nelagodja udeležencev ni odpravilo niti dejstvo, da se je omizju tik pred sladico pridružil dotlej manjkajoči kancler Gerhard Schröder.
Pariz - V četrtek je bil v luxembourški palači, kjer domujejo senatorji, kolokvij z naslovom Slovenija kmalu v Evropski uniji, ki ga je skupaj s Francoskim centrom za zunanjo trgovino organiziral »drugi dom« francoskega parlamenta.
Vrsta predavanj o gospodarskem zdravju in potencialih Slovenije, njenem bančnem sistemu, pravnem prilagajanju skupnim evropskim normam, mestu, ki ga zato ima v procesu širitve Unije, ipd., ki jih je v celoti pripravila francoska stran, je zarisala zelo dopadljivo podobo naše države.
Še trenutek za kulturo - Ruski in kitajski predsednik Boris Jelcin (levo) in Jiang Zemin sta si pred zadnjim delovnim sestankom bežno ogledala še nekaj kaligrafskih umetnin, razstavljenih v kompleksu pekinške državne rezidence Diaoyutai.
Na nedavnem vrhunskem srečanju Aseana v Manili - LR Kitajska, Japonska in Južna Koreja so se ga udeležile kot partnerke za dialog - je bilo sprejeto skupno stališče, da ta skupina držav podpira indonezijsko neodvisnost, a za zdaj Džakarti ne more ponuditi vojaške pomoči.
Nekateri opazovalci menijo, da gre za preobrat v azijski in tudi kitajski zunanjepolitični strategiji, saj trdijo, da se je Asean tako odrekel tradicionalnemu načelu nevmešavanja in potrdil potrebo po ustanovitvi azijskega ali vsaj jugovzhodnega azijskega bloka, ki bi se ukvarjal tudi s problemi območne varnosti.
