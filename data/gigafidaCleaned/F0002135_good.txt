Dobro bo, če znova povežemo energij
Zgodba o samostojni Sloveniji je tudi zgodba o prehodu iz razpadlega projekta socializma v sistem tržne ekonomije, ki še vedno išče svojo identiteto in trdna tla pod nogami.
Dinar, tozdi in združeno delo so pozabljeni v ropotarnici zgodovine, zamenjali so jih tolar, delniške družbe in trda pravila novodobnega kapitalizma.
Z zdajšnjega gledišča se zdijo morda stvari preproste, vendar je bila leta 1991 novo nastala država ekonomsko gola in bosa: v tistih divje romantičnih časih je, recimo, mlada država prve prepotrebne milijone mark svojih deviznih rezerv pridobila s prodajo ljubljanske tobačne tovarne.
Najpomembnejša stvar v slovenski ekonomiji v prvem obdobju po osamosvojitvi je bila pričakovana - zgodili so se nam izguba trgov in s tem povezani polom socialističnih velikanov in tranzicijska recesija.
V primerjavi s Češko, Poljsko, Madžarsko je bila naša država v precej težjem položaju: notranji trg se je skrčil z 22 na 2 milijona ljudi, za povrh pa so jo okoliščine prisilile v tvegan monetarni eksperiment - uvedbo samostojnega tolarja.
K sreči se je prvi svet Banke Slovenije, dobro uravnotežena ekipa vrhunskih ekonomistov, izkazal za dobrega varuha nove valute.
Izkazali pa so se tudi trdoživi in iznajdljivi menedžerji, zlasti tisti v izvoznih podjetjih, ki so našli nove trge.
Ti imajo verjetno največ zaslug, da se je recesijska krivulja leta 1994 obrnila navzgor in da je bila Slovenija poleg Poljske prva tranzicijska država, ki je v devetdesetih letih presegla BDP iz predtranzicijskega leta 1989.
Odgovor na vprašanje, koliko odstotkov tranzicije smo doslej prešli v Sloveniji, je težko izmerljiv in subjektiven.
Verjetno pa smo zdaj nekje pri dobrih treh četrtinah.
Ta zadnja četrtina, pred vstopom v Evropsko unijo, bo morda najtežja.
V tem času naj bi stekla še privatizacija bank, zavarovalnic in državne lastnine.
Zelo bi bilo priporočljivo če bi v tem času spodbudili tuje naložbe in bi z njimi - in ne le z omejeno domačo akumulacijo - povečali gospodarsko rast in konkurenčnost slovenske ekonomije.
Preteklo desetletje so zaznamovale privatizacije, denacionalizacije in sanacije, v prihodnje bodo - poleg privatizacije državnih bank in druge državne lastnine - bolj v ospredju druge -acije: dezindeksacija, liberalizacija, globalizacija.
In če so 90. leta minila v znamenju tranzicijskih opravkov in še ne povsem dokončanih tržnih reform, bo prihodnost verjetno še bolj zahtevna.
Potem ko je za nami deset, v vseh ozirih najbolj samostojnih let v nacionalni zgodovini, so pred nami pomembni novi izzivi: slovenska ekonomija se bo morala v svojih najstniških letih povsem odpreti in se dokazati na prepihu evropske in svetovne konkurence.
Od daleč in s časovne distance je vse videti kakor en sam naraven in nujen tok, od blizu gledano je bilo seveda mnogo stranpoti, umazanih trikov in hoje po robu.
Enkrat ali dvakrat smo bili že tik nad prepadom.
Vendar nismo padli vanj, ampak smo šli naprej.
Morda je to vgrajeno v sistem.
Morda pa smo samo imeli srečo.
Med Slovenijo in Avstrijo je bilo predvsem v sedemdesetih letih precej resnih sporov zaradi avstrijske državne obveze do slovenske manjšine na Koroškem.
Dunajske vlade so pri izpolnjevanju pogodbe, predvsem kar zadeva dvojezične krajevne napise, zavlačevale, ali pa so bile celo proti.
Po drugi strani je komunistična Slovenija z ekspanzivnimi zemljevidi provocirala nemško govorečo večino na Koroškem.
Te razlike niso pozabljene, so se pa porazgubile v konstruktivnem ozračju.
K temu je s priznanjem Staroavstrijcev prispevala tudi Slovenija.
Danes manjšine predstavljajo trinajst odstotkov slovenskega prebivalstva.
Za razliko od Avstrije je Slovenija marca ratificirala evropsko konvencijo o zaščiti narodnostnih manjšin.
Zaradi tega dejstva in posebne občutljivosti slovenske javnosti za manjšinska vprašanja bi bodoča članica EU lahko tudi v Uniji razvila modele manjšinske zaščite, kar bi koristilo vsem nam.
Za zdaj sicer še ni potrebe po takšnem sedežu - toda pričakujte podporo, če bo tak predlog kdaj ugledal luč sveta.
Seveda Slovenci svoje države ne vidijo vedno v takšni idilični luči.
Prav res, deset let po kratkem obdobju razburkanosti, ko je Jugoslavija nasilno razpadla, je Slovenija srečno zdrsnila v neodvisnost, ki jo prežema nezahtevna kakovost življenja.
Najbrž se nikdar ne bom povzpel na Triglav in nikdar zares vzljubil potice, pa naj jo Slovenci še tako hvalijo.
In vendar si Slovenija in vse, kar je slovensko, kljub vsemu, kar se mi zdi le površinsko tarnanje, zasluži marsikakšno pohvalo.
Za demokratično družbo pa ni dovolj, da pokaže svojo zmožnost ravnanja z mrtvimi telesi, temveč mora izkazati tudi svojo zmožnost ravnanja z živimi telesi.
Za nekatera zadnja je bilo v minulem desetletju značilno zavračanje, prestavljanje, zrinjanje v nevidnost in izločanje.
V demokratično izvoljenih parlamentarnih sestavah v zadnjem desetletju skorajda nimamo žensk in celo spomenik medvojnim ženskim demonstracijam, ki je ženske simbolno vzpostavljal kot zgodovinski politični subjekt, je bil odstranjen iz novega političnega prostora.
Najbolj očitni primer zavračanja in prestavljanja so ljudje, ki so dobili status začasnih beguncev.
Bili so označeni za »etnično druge« in zato fizično ločeni od večinskega prebivalstva.
Ko se deloma ustalijo, spoznajo novo okolje in si pridobijo začasno ali ilegalno zaposlitev, jim država gostiteljica praviloma nasilno onemogoči pravico do kontinuitete in jih preseli na drugi konec države.
Enako izkušnjo imajo novi imigranti, hendikepirane osebe, etnične manjšine, kakršni so Romi, in še bi lahko naštevali.
Med večinskim prebivalstvom se utrjuje t. i. fenomen NIMBY (not-in-my-backyard): zahteve, naj »etnično drugi« ali »socialno drugi« ne živijo v bližini.
Tako kakor so spomeniki markirali novi prostor, so tudi lastniki kapitala markirali svoj prostor.
NIMBY se na površju kaže kot prostorski konflikt, v resnici pa je kulturni in kapitalski boj za vrednote in premoč, vpisane v prostor.
Pojavlja se predvsem med ljudmi, ki za normo naravnega in normalnega postavljajo sebe.
Posledica njihovih izrazito negativnih predstav o drugih ljudeh je, da so v strahu in grozi pred tem, da bi nekdo ogrozil njihove vrednote ali jih preizprašal.
S tem strahom se prepleta strah, da bo njihovi kapitalski naložbi padla cena.
V takšnih primerih so nevidna, izločena in zavrnjena telesa v fantaziji večinskega prebivalstva dobila velikansko moč, proti kateri so se večkrat mobilizirali in izrazili svoje zavračanje.
Marko Pečauer je urednik notranjepolitične redakcije Dela .
Dr. James Gow je britanski strokovnjak za vojaške študije in soavtor lani v Londonu izšle knjige Slovenija in Slovenci.
Dr. Gerfried Sperl je glavni urednik dunajskega Standarda .
Kakor za mater tako je za domovino sicer vedno moč reči »rad te imam«.
Gredo jima najlepše sanje.
To je nepogrešljivo počutje.
Dodajmo še ponos.
Ponos in »imeti rad«, pomeni »imeti prav«.
Še zdaj vidim beograjskega kolego, ki mi je sredi delegatskega klepetališča v OZN pomilovalno dejal: »Ha, kar pojdite, prej ali slej se boste vrnili goli in bosi.«
Tiste dni sva - prav tako pred newyorško palačo svetovne organizacije - s kolegom Tadejem Labernikom ustavljala mimoidoče in jih spraševala, ali vedo, kje je Slovenija.
Odgovori niso bili najbolj spodbudni.
»Jaz si s tem ne bi belil glave,« mi je nekoč o našem nenehnem tarnanju o »majhnosti in neprepoznavnosti Slovenije« v Beli hiši dejal Dan Fried, predsednikov svetovalec za evropske zadeve.
»Mogoče pa je to celo vaša prednost.
Biti vsem na očeh pomeni, da ste na očeh tudi z vsemi napakami.«
A smo seveda v zadnjih junijskih dneh 1991 postali sila znani, kakih deset dni celo zgodovinsko veliki.
Takšni, kakršne nas ne bi mogla narediti tudi nekaj milijard dolarjev draga promocijska akcija.
Le redki komentatorji so nas postavljali nekam v Rusijo, noben televizijski moderator se ni več motovilil z »dobro jutro, Slovaška«.
Državo so nam ustvarjali pesniki, pisatelji, filozofi, politiki, pravniki in drugi razumniki in ljudje.
Potem se tega niso šli več.
Ker je večina hotela uživati v slasti in pohoti politike.
Potem so bili in ostali samo še politiki.
Neprimerno manj mi je pri srcu država v poznejših letih, država, ki jo sicer navzlic vsemu tranzicijskemu napredku in uspehu napolnjuje slog političnega življenja, ki mu dajejo pečat pretepaštvo, zmerjaštvo, podtrebušne diskvalifikacije in likvidacije, pretepanje novinarjev in demonstrantov, ksenofobija, nepopravljanje starih in dopuščanje novih krivic, divjanje primitivnega, pardon, primarnega kapitalizma, krnjenje socialne blaginje, izginjanje »pojočih majorjev« ...
Uresničitev samostojne in demokratične slovenske države je največji politični dosežek slovenskega naroda, ki je živel stoletja podrejen tujim središčem politične moči.
Poslej živimo svobodno, po svoji volji in s svojo oblastjo.
Za ta epohalni dosežek so bili potreben jasen politični program, demokratična večina, pogumen boj in žrtve, dobri zavezniki in razumevanje nasmeha zgodovine ob zlomu komunizma.
Hkrati pa se zavedam, da se po uspešni osvoboditvi navzven na naši desetletni poti v novo kakovost še nismo povsem osvobodili navznoter.
Pol stoletja napačnega razvoja, v katerem dostojanstvo človeka in naroda ni imelo prave veljave, se bo še poznalo.
Nekatere posledice pranja možganov in manipulacije se šele sedaj dobro kažejo ali se bodo celo šele pokazale.
V mislih imam upravljivo množico.Toda prepričan sem, da je temeljni prelom dokončen, čeprav ne dokončan.
Liberalizma s težnjo anarhije, pomanjkljive pravne države, nepreglednih javnih financ, visoke inflacije, močnega zadolževanja, oviranja poštene podjetnosti in korupcije na tej poti ne svetujem.
Verodostojni smo lahko samo z demokracijo, ki z istimi pravili za vse spoštuje pravico biti in ustvarjati.
Kadarkoli je bilo slišati trditve, da pri nas še ni prave demokracije, so zmeraj nastale težave.
Ne zato, ker bi bile te trditve neskončno daleč od resnice, ampak zato, ker jih je bilo slišati samo takrat, ko je kdo potreboval opravičilo za svoje nedemokratične poteze.
»Novo vino smo nalili v stare mehove,« je opozarjal novo izvoljeni predsednik skupščine France Bučar v nastopnem govoru po prvih demokratičnih volitvah leta 1990, ko so bili v institucije, ukrojene za socialistični delegatski sistem, izvoljeni predstavniki novo oblikovanih političnih strank.
Strahovi so bili realni; sam institucionalni ustroj pač vedno že bistveno določa vsebino delovanja institucij in prav lahko bi se bilo zgodilo, da bi delovanje demokratično izvoljenih poslancev v institucijah, narejenih za stari sistem, diskreditiralo samo idejo demokratično izvoljene oblasti.
Pa se je pokazalo, da je imela metoda »nalivanja novega vina v stare mehove«, ki je bila temeljna metoda demokratizacije Slovenije, več prednosti kakor slabosti.
Družbi je omogočila da je postopno, brez bolečih rezov, prešla na novi red, preizkusila njegove pasti in njegove meje in ga vzela za svojega, ne da bi pri tem prav opazila, kako dramatične spremembe je izvedla.
No, vino se je morda malo skisalo, mehove je bilo treba kar naprej krpati, večno smo bili nezadovoljni tako z institucijami kakor z njihovo zasedbo.
Vendar pa je ta metoda omogočila v relativno kratkem času obsežnejše spremembe, kakor bi jih lahko izvedla še tako prosvetljena avantgarda z enkratnim rezom.
Odgovor na vprašanje, koliko odstotkov tranzicije smo doslej prešli v Sloveniji, je težko izmerljiv in subjektiven.
Verjetno pa smo zdaj nekje pri dobrih treh četrtinah.
Ta zadnja četrtina, pred vstopom v Evropsko unijo, bo morda najtežja.
V tem času naj bi stekla še privatizacija bank, zavarovalnic in državne lastnine.
Zelo bi bilo priporočljivo če bi v tem času spodbudili tuje naložbe in bi z njimi - in ne le z omejeno domačo akumulacijo - povečali gospodarsko rast in konkurenčnost slovenske ekonomije.
Preteklo desetletje so zaznamovale privatizacije, denacionalizacije in sanacije, v prihodnje bodo - poleg privatizacije državnih bank in druge državne lastnine - bolj v ospredju druge -acije: dezindeksacija, liberalizacija, globalizacija.
In če so 90. leta minila v znamenju tranzicijskih opravkov in še ne povsem dokončanih tržnih reform, bo prihodnost verjetno še bolj zahtevna.
Potem ko je za nami deset, v vseh ozirih najbolj samostojnih let v nacionalni zgodovini, so pred nami pomembni novi izzivi: slovenska ekonomija se bo morala v svojih najstniških letih povsem odpreti in se dokazati na prepihu evropske in svetovne konkurence.
Dejstvo, da je bila Ljubljana prizorišče prvega srečanja med Rusijo in ZDA, je zbudilo le malo presenečenja.
Ljubljana je postala tudi priljubljen kraj za mednarodne diplomate.
Vsi imajo radi Slovenijo.
Večina mojih prijateljev in znancev v Sloveniji je približno mojih let.
S spremembo so večino pridobili - čeprav srečujem tudi stare in mlade ljudi in večina jih ni ravno strašno trpela.
In ob takšnih redkih priložnostih, ko te prijatelje lahko obiščem (redkih na srečo za Slovence, saj se večinoma ukvarjam z območji, ki jih pretresajo težave in konflikti!), se vedno znova lahko prepričam, da je kakovost njihovega življenja precej višja od kakovosti življenja mojih znancev v Britaniji, Zahodni Evropi in v ZDA.
Nikdar se ne bom nehal zabavati ob misli na ta posebni, težavni jezik, ki ga je mogoče za večino praktičnih potreb skrčiti na besedico »lahko« in ustrezno gesto.
Ali ob misli na stripe Diareje, ki so oblikovali celo generacijo.
In nekje v mislih mi bo vselej odzvanjala nepozabna beseda »slado- led «.
Deset let po razglasitvi neodvisnosti je slovenska stran Alp sončnejša kot kadar koli doslej.
Seveda obstajajo tudi problemi.
Teh ni nikoli konec.
In še več jih bo.
