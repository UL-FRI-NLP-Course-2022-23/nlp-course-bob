Ne zatiskajmo si oči
Besedila so prispevale slovenske pesnice Neža Maurer, Zvezdana Majhen, Asta Malavašič in Meta Rainer ter pesnik Vojan Tihomir Arhar, uglasbila pa sta jih Artur Azarkevich in Blaž Jurjevič, ki sta v svojem prepoznavnem slogu mačje-mišje vragolije predelala v kakovostne songe z džezovskim in šansonskim pridihom.
Ob vsem tem pa je ključnega pomena prav Melitina interpretacija, ki je kot vedno prepričljiva in energična.
Refrene ji pomagajo bogatiti tudi otroški glasovi.
Na naslovnici ovitka najdemo poulična godca mačka Čorija in miško Kotališko, delo Vena Dolenca, ki vas vabita v svojo prodajalno, kjer na debelo in drobno prodajata norčije vseh vrst.
Melita Osojnik je ob izidu mačje-mišjih norčij tako kot pri svoji prvi kaseti Zeleni škrat Ariel oblikovala glasbeno-plesno predstavo, s katero zdaj razveseljuje otroke po vsej Sloveniji.
Poročali smo že, da je vodstvo celjske bolnišnice ostro protestiralo proti predvideni kategorizaciji, ki bi slednjo statusno iznačila z drugimi regijskimi bolnišnicami in zaradi česar bi ta v naslednjih treh letih izgubila več kot 700 milijonov tolarjev.
To pomeni, da bi bila prisiljena delno ali v celoti zapreti vse tiste oddelke, ki so razviti bolje kot v drugih regijskih bolnišnicah, bolnike, ki bi potrebovali najzahtevnejše posege ali zdravljenje, pa bi morala napotiti v mariborsko bolnišnico ali v Klinični center v Ljubljano.
Vodstvo celjske bolnišnice se z ministrstvom za zdravstvo in Zavodom za zdravstveno zavarovanje še vedno pogaja in kot je bilo slišati na včerajšnji tiskovni konfrenci, jim bo morda z analizo t. i. stotih dragih diagnoz vendarle uspelo priboriti primeren status.
"Pacient je nosilec stroškov in od njegovega bolezenskega stanja je odvisno, koliko stane.
Ugotovljeno je, da približno sto takih stanj oziroma najdražjih diagnoz v bolnišnici povzroča največje stroške.
Če je torej 'dragih' pacientov v bolnišnici veliko, je tudi več stroškov in prav to se je zgodilo tudi naši bolnišnici.
Zdaj poskušamo dokazati, da imamo takih dragih pacientov veliko; zato, in ne zato, ker bi bili neracionalno organizirani, smo dražji od drugih bolnišnic," je dejal direktor dr. Samo Fakin.
VELIKI OTOK PRI POSTOJNI, 27. - Vaščani Velikega Otoka, v bližini katerega je ministrstvo za notranje zadeve oktobra uredilo prehodni dom za tujce, si še vedno prizadevajo za zaprtje te ustanove in izselitev tujcev, ki bivajo v njej.
Pri tem se jim je pridružil postojnski občinski svet, vendar ministrstvo njihovih zahtev ni izpolnilo.
O vojaškem kompleksu pri Velikem Otoku smo v Dnevniku že pisali.
Z njim je po odhodu jugoslovanske vojske do leta 1995 upravljalo ministrstvo za obrambo, nato pa ministrstvo za notranje zadeve.
MNZ objekta do zdaj ni uporabljalo.
Ves čas so poudarjali, da želijo kompleks prodati v paketu.
Večina kompleksa propada, urejenih je le nekaj objektov, ki jih imajo v najemu postojnski podjetniki.
Starman: podrl se je berlinski zid
Radio so ustanovili zaneseni novinarji Vestnika s pomočjo honorarnih tehnikov.
Pred štirimi desetletji je oddajal trikrat tedensko po pol ure in do danes napredoval v radijsko postajo desetletja.
Na devetih festivalih slovenskih lokalnih radijskih postaj je namreč osemkrat zmagal v skupni uvrstitvi z največ osvojenimi naslovi za najboljše oddaje po novinarskih zvrsteh.
Murski val oddaja na 94,6 MHod šeste zjutraj do polnoči.
Za raznovrstnost programa skrbi devet redno zaposlenih, od tega je pet novinarjev, in množica približno 70 rednih honorarnih sodelavcev, ki poskrbijo, da je v novicah zastopana vsaka najmanjša krajevna skupnost v Pomurju in okolici.
Murskovalovci si prizadevajo, da bi v prihodnosti dobili nov in močnejši oddajnik, saj jih je zlasti v številnih naseljih ob avstrijski in madžarski meji slabo slišati.
KRANJSKA GORA - Kranjskogorski svetniki so ne sredini večerni seji potrdili odlok o lokacijskem načrtu za kanalizacijski kolektor od Mojstrane do Rateč ter za plinovod in kolesarsko pot od Hrušice do Rateč ter s tem zaokrožili svoje štiriletno delo.
Prvi del lokacijskega načrta za kolektor od Hrušice do Mojstrane je bil sprejet že pred časom in dela se na tem odseku že pričenjajo, osnutki drugega dela lokacijskega načrta pa so bili javno razgrnjeni pred dvema letoma.
Občinski svetniki v novi sestavi se bodo ponovno zbrali čez teden dni in upajo, da bodo prav tako delovni kot je bil sedanji svet, ki ga je vodil Jože Zupančič V štirih letih je bilo sklepčnih vseh 49 sej, na eno sejo pa je obravnaval v poprečju 13 točë ter sprejel 709 sklepov.
ZREČE - Na Rogli se bo letošnja smučarska sezona začela v torek, sredo in četrtek, 1., 2. in 3. decembra, s tridnevno brezplačno smuko.
Naprave bodo začele poskusno obratovati že danes.
V dneh brezplačne smuke bodo imeli smučarji možnost kupiti vozovnice po cenah iz druge predprodaje, na katere bo petdeset odstotkov popusta za kopanje in dvajset odstotkov za savno v Termah Zreče.
Kdor ne zdrži - izgubi
Naj stane, kolikor hoče...?
Kranjski del trgovine je veljal 960 milijonov tolarjev in je postavljen na 5600 kvadratnih metrih, prodajnih površin je v dveh nadstropjih 4550 kvadratnih metrov, na katerih bodo ponujali 25.000 izdelkov za dom in gospodinjstvo ter za domače mojstre.
V centru bo zaposlenih35 ljudi.
Mercatorjev del centra pa meri 2400 kvadratnih metrov prodajnih površin in bo ponujal 12.000 različnih živilskih in neživilskih izdelkov, vrednost naložbe pa je 620 milijonov tolarjev.
Zares sta se doslej povezali le SKB in UBK (temu bi lahko rekli patronat velike sestre) in obe avstrijski banki, ki ju ne zanima nakup deležev v posameznih bankah, ampak nameravata sami z vabljivimi ponudbami utrditi svoj položaj.
Število bank se bo v kratkem zmanjšalo še za Hipotekarno banko Brežice, ki ji je likvidacija oziroma stečaj grozil že ob uvedbi likvidacije in kasneje stečaja Komercialne banke Triglav.
Guverner se za likvidacijo takrat ni odločil, ker bi bila smrt dveh bank za Slovenijo slaba bančna boniteta.
Ko pa je direktor banke dr. Matija Škof želel banko sanirati s pomočjo tujih (ameriških) bank, se mu je namesto soglasja centralne banke "zgodil" guvernerjev predlog za likvidacijo brežiške banke.
Na naivne Slovence, ki so se krepko nasmolili v raznih finančnih verigah in na lastni koži občutili, kaj pomeni likvidacija banke na oni strani Alp, ter zaradi raznoraznih izkušenj ne zaupajo več niti svoji senci, je lov odprt.
Prihodnje leto, ko bomo vsi izkusili uvajanje davka na dodano vrednost, bodo krediti ne le v modi, ampak nujni, kadar pa gre zares za nohte, ni časa za razmišljanje, koliko preplačaš vsak kredit.
Bankirji, ki so v ugodnih tranzicijskih časih kot pridne mravljice nosili dobiček na kup in ga niso hoteli usmeriti v gospodarstvo, čakajoč na neke ugodne čase, ko bodo denar spet lahko drago prodajali, že tarnajo, da jim Banka Slovenije pri povezovanju ni priskočila na pomoč, ministrstvo za finance pa jih, milo rečeno, pri tem premalo podpira in v nekaterih primerih tudi nasprotuje.
Najkasneje v dveh letih se bodo pri nas razrasle podružnice tujih bank, ki bodo domačim bankam zlasti pri malih, srednjih in velikih podjetjih pomenile zares hudo konkurenco, medtem ko bo poslovanje z občani najbrž še vedno v domeni domačih bank.
O dobičku bank bo moral guverner Arhar reči še kakšno moško besedo.
Bankirji se sicer zgovarjajo, da njihov dobiček ni primerljiv z dobičkom v gospodarstvu ali trgovini, saj naj bi služil zgolj za zaščito depoziterjev in premoščanje rizika obrestnih mer.
Delni ukrep, da banke ob uvedbi DDV ne bodo preveč bogatele, je zvišanje davka na bilančno vsoto bank in hranilnic, ki ga je v sredo sprejel državni zbor.
"Ekonomske cone so na DDV vezane samo toliko, da se ne bosta obračunavala vstopni in izstopni davek, ker gre izključno za poslovne subjekte, ki se ukvarjajo z izdelki, ki so v celoti namenjeni izvozu.
Če bodo v ekonomsko cono poslani določeni izdelki ali polizdelki za dodelavo, se ne bodo niti carinili niti se zanje ne bo obračunaval izstopni davek.
Izdelki so namenjeni izključno izvozu, ekonomska cona pa bo nekakšno samostojno carinsko območje, za izdelke pa ne bo treba plačati DDV, ki se nato vrača.
Poslovanje preko ekonomskih con ima to prednost, da se blago smatra za izvoženo, ko je vnešeno v to cono, ne smatra pa se za uvoženo, ko je vnešeno v cono.
Podjetja, ki bodo poslovala znotraj ekonomskih con, bodo imela tudi manj likvidnostnih težav, saj jim ne bo treba na začetku financirati države in čakati, da bodo dobila povrnjen vstopni davek.
Prihranjeni jim bodo tudi sedanji stroški administriranja, postopki vnosa podatkov za izvoz blaga bodo bistveno hitrejši od sedanjih, ko je treba izpeljati carinski postopek (popis, plačilo), in v tem je prednost mariborske in koprske ekonomske cone.
Tudi za same zaposlene bo možno izvajati določene davčne ugodnosti, z vidika DDV pa bodo ugodnosti zlasti v tem, da davka ne bo treba obračunavati in poračunavati, saj se za ekonomske cone šteje, kot da blago ni bilo vnešeno v notranji prostor Slovenije."
Na splošno naj bi bile za tuje naložbenike najbolj zanimive tiste države, ki poleg tradicionalno odločilnih dejavnikov, kot so naravni viri, velikost trga in možnosti za njegovo rast, razmere na trgu dela in naklonjenost države tujim naložbam, lahko ponudijo tudi tako imenovano ustvarjeno premoženje, ki obsega vse od tehnoloških prednosti do specifičnih znanj in izkušenj delovne sile.
Poročilo namreč poudarja, da takšno premoženje bistveno prispeva h konkurenčnosti podjetij v dobi globalizacije.
LJUBLJANA, 27. - Zgoščenka Slovenia '98, ki jo je že tretje leto zapored izdala založba Vitrum, je na tretjem mednarodnem festivalu odnosov z javnostmi PRince Award, ki je potekal od 13. do 15. novembra v Szegedu na Madžarskem, prejela najvišjo nagrado vseh kategorij festivala, t. j. diamantno priznanje, ter nagrado za najboljše delo v kategoriji multimediji.
Zgoščenka je bila ocenjena kot neprecenljiv in največji vir informacij o Sloveniji za tujce in kot izvrsten promocijski izdelek za predstavitev Slovenije v tujini.
Varnost vlog na deviznih računih se zaradi uvedbe evra v ničemer ne zmanjša
To so dobre konkurenčne prednosti, ki jih mora Slovenija še bolj izrabiti, da bo pritegnila NTN.
Pomembno pa je, da poskušamo izboljšati svoj mednarodni ugled ali da pokažemo svojo specifičnost v primerjavi z balkanskimi državami.
Slovenija je zelo primerna za sosednje razvite države in za glavne zunanjetrgovinske partnerice, ki dobro poznajo naše razmere.
Zaradi zožanja domačega trga se Slovenija sooča z zmanjšanjem interesa tistih tujih naložbenikov, ki jih zanima predvsem domači trg.
Zato je treba več naporov usmeriti v pritegnitev NTN, katerih motiv je racionalizacija proizvodnje in vzpostavljanje izvoznih baz.
Siporeks so na Švedskem razvili že leta 1929, kot nam je povedal Günter Schimscha, član uprave Ytonga iz Münchna, pa je beseda ytong sestavljena iz švedske tovarne in švedskega mesta, ki se začne na y, ter švedske besede za beton.
"Izdelki iz ytonga so okolju zelo prijazni, saj so narejeni le iz vode, peska in lepil, kar je v Evropi zelo pomembno, medtem ko v ZDA to področje še ni tako pereče in Američane bolj zanima cena.
Naši izdelki so sicer dražji od lesa, vendar pa so dobro izolativni, tako da v njih ni potrebno imeti ves dan vključenih klimatskih naprav, kar se precej pozna pri porabi energije, ki pa postaja tudi v ZDA vse bolj dragocen vir."
O sodelovanju z Ytongom Florida oziroma nemškimi proizvajalci porobetona, o sovlaganjih in deležev tujcev v podjetju smo povprašali Gerharda Percla, direktorja Siporexa Zagorje ob Savi, podjetja, ki je bilo ustanovljeno pred 22 leti, licenca in know how pa sta bila kupljena pri švedskem Siporexu.
Nadomestne zmogljivosti so bile zgrajene za zapiranje rudnika Kisovec.
Rudnik je sicer deloval še do pred štirimi let, vendar pa se je tovarna začela normalno razvijati.
Z domačim znanjem so prvotno zmogljivost proizvodnje 76.000 kubičnih metrov na leto povečali na 136.000 ton.
Napačna filozofija napolnila skladišča
Slovenija, bo, kot številne druge države, podpisnice konvencije o klimatskih spremembah, morala poskrbeti za racionalno rabo in varčevanje z energijo, da bo lahko zmanjšala emisije toplogrednih plinov, in to za 8 odstotkov v obdobju 2008-2012 v primerjavi z letom 1986.
Svoj prispevek lahko dajo tudi gospodinjstva z nakupom energijsko učinkovitih gospodinjskih aparatov.
V Sloveniji imamo od leta 1996 uredbo, ki kupcem gospodinjskih aparatov, ki imajo potrdilo o tem, da izpolnjujejo merila energetske učinkovitosti, manjše porabe vode in manjšega obremenjevanja okolja, omogoča uveljavitev davčne olajšave pri dohodnini.
Priporočilo - seznam imejte kar s seboj...
Seznam strojev, ki imajo potrdilo o energijski varčnosti
Kot je zapisal pobudnik, je bila v predlog zakona o spremembah in dopolnitvah zakona o kazenskem postopku za tretjo obravnavo vključena določba, ki je nova v primerjavi z dosedanjo ureditvijo.
Ta ureja odreditev ukrepov v izjemni situaciji, v kateri ne bi bilo možno pravočasno pridobiti pisne odredbe preiskovalnega sodnika.
O tej so poslanci veliko razpravljali in nazadnje sprejeli naslednjo različico.
Branko Grims meni, da je ta določba premalo premišljena in opozarja še na eno pomanjkljivost.
Posebne ukrepe odredi preiskovalni sodnik na predlog državnega tožilca, omenjeni odstavek pa vloge državnega tožilca v izjemnih primerih ne opredeljuje.
"Tudi nas bi zanimali ti dokumenti," je dejal Jože Hribernik, pooblaščenec tožnikov, in dodal, da je obtoženi v civilni pravdi pojasnil, da je podatke, ki naj bi bili že takrat sumljivi, dobil od Milana Smolnikarja, nekdanjega pripadnika Morisa.
Kozinc pa je povedal, da trditve iz zasebne tožbe in o orožju iz skladišča v Borovnici niso v povezavi s Smolnikarjem.
Načelnik urada kriminalistične službe Janez Godeša je povedal, da je U. J. organiziral mrežo prekupčevalcev, ki so poleg njega prevažali, hranili in ponujali v prodajo mamila na območju Postojne, Pivke, Ilirske Bistrice in Podgrada.
"Mamila je U. J. dobival od različnih dobaviteljev z območja Ljubljane in Kranja in jih s pomočjo A. V. in R. M. preprodajal narkomanom na našem območju.
Skupaj z A. V. je od septembra letos na območju Postojne in Pivke preprodal najmanj 64,78 grama heroina, ob prijetju pa smo pri njima zasegli 280,20 grama heroina," je dejal Godeša.
Na območju Ilirske Bistrice in Podgrada naj bi organizatorju U. J. pri prodaji pomagal M. R. Od avgusta naj bi tamkajšnjim narkomanom prodala najmanj 300 gramov heroina.
Očitno pa so delavci UNZ v tem času pridno delali na skrivaj.
Prvega oktobra so prijeli 34-letnega M. R. iz Ljubljane, ki naj bi organiziral mrežo preprodajalcev na območju Ljubljane ter med Ljubljano in Koprom.
Na UNZ ne poznajo natančnega števila uživalcev mamil na območju občin Bloke, Cerknica, Ilirska Bistrica, Loška dolina, Pivka in Postojna, vendar so prepričani, da se je v zadnjem letu zelo povečalo.
Sicer pa je bilo v zadnjih mesecih na območju Postojne gram heroina mogoče dobiti za 12.000 do 14.000 tolarjev.
Pri večjih količinah so prodajalci ponujali popust: pri nakupu več kot 100 gramov heroina je bilo treba za gram odšteti okoli 6.000 tolarjev.
Tržaški mejni policisti v večmesečni akciji Rene' prišli do ljudi, ki so v Italiji prodajali mlada dekleta
OBALA, 27. - Predvčerajšnjim v večernih urah so piranski policisti prijeli tri Romune, ki so ilegalno prestopili mejo.
KOPER, 27. - Koprski policisti so pred dnevi prijeli 21-letnega Koprčana I. H., ker ga sumijo, da je s pomočjo računalnika natisnil štiri bankovce za 10.000 tolarjev.
Takšne podelitve nagrad, kot je ta, ki jo Slovenski knjižni sejem namenja najlepši slovenski knjigi, so vedno vredne pozornosti.
Zato, ker gre za res najlepše knjižne posebnosti, in zato, ker odločitve spregovorijo tudi o trenutnih estetskih smereh na tem širokem in vznemirljivem področju.
Le katerega likovnika še ni nagovoril izziv opremiti in oblikovati knjigo?
Na sejmu pa ne predstavljajo samo knjig, ki jih bralci lahko dobijo v knjižnicah in knjigarnah.
Cankarjeva založba je pripravila pogovor o Atlasu svetovne literature, ki bo izšel šele po novem letu.
Predsednik upravnega odbora SSLO Igor Šoltes je povedal, da se je na razpis za neprofitna stanovanja, ki je bil objavljen 20. junija letos in dopolnjen 3. septembra, prijavilo 823 prosilcev.
Razpis predvideva, da bodo skupaj dodelili 260 stanovanj in 20 stanovanjskih enot za gibalno ovirane (o končnem številu stanovanj bo danes odločala skupščina SSLO).
"Zanimivo je, da se je na razpis za stanovanja za gibalno ovirane prijavilo le sedem prosilcev," pravi Šoltes.
pomoči so nudili na AMZS.
Štirim voznikom so pomagali že na cesti, 18 jeklenih konjičkov pa so morali odpeljati z vlečnimi vozili.
Daljša vožnja je bila do Granjske Gore.
Kar se tega tiče, bo težko določiti vse gabarite palače, kamor naj bi spravili ministre z državnimi sekretarji vred, njihovimi svetovalci in predstavniki za javnost.
Naša oblast je namreč na splošno zelo fluidna in deluje po znanih zakonih, po katerih stvar poteka tako daleč, da ni nikakor popolnoma obvladljiva, ker na ministrstvih skoraj dnevno srečujejo nove obraze.
Kljub temu, da se pripravlja zakon, ki naj bi omejil takšno zaposlovanje.
LJUBLJANA, 27. - Socialdemokratska stranka Slovenije in Združena lista socialnih demokratov sta zadovoljni z volilnim izkupičkom na letošnjih lokalnih volitvah.
Prva je po trditvah svojega predsednika Janeza Janše v primerjavi z volitvami leta 1994 in 1996 močno napredovala, v Združeni listi, kjer so lokalne volitve pričakovali z zaskrbljenostjo - novo vodstvo na čelu z Borutom Pahorjem je namreč v zadnjem letu in pol temeljito poseglo v dotedanjo identiteto stranke - pa so dosedanji trend izgubljanja volilnih glasov uspeli obrniti v nasprotno smer.
Politiki svojo odgovornost prenašajo na državljane
O čem naj bi pravzaprav odločali volilci na referendumu?
Lojze Peterle kot prvopodpisani med 30 poslanci treh strank - krščanskih in socialnih demokratov ter ljudske stranke - ki so zahtevali referendum o TET 3, je povedal, da bo tisti, ko bo prišel na referendum, odgovoril na vprašanje, ali je za tak način financiranja gradnje TET 3, kot je predlagano v zakonu.
Torej, je dejal, za državno financiranje gradnje termoelektrarne in za administrativno določanje višje cene elektrike, iz česar izhaja veliko posledic, saj se finančno breme te naložbe prenaša na davkoplačevalce.
Volilci bodo povedali, ali se s tem strinjajo ali ne.
"Številk v vprašanju nismo omenjali.
Iz investicijskega programa, ki še ni formalno potrjen, v njem pa manjka marsikaj in zaradi tega bo naložba višja, kot kaže program, je razvidno, da ta naložba ne pomeni rešitve problemov Zasavja.
Gre za isti model razvoja kot doslej, za ekološke probleme in za nadaljevanje zaposlitvene monostrukture, saj je gospodarstvo vezano na energetiko, taki modeli pa so z razvojnega stališča slabi.
Projekt, ki se gospodarsko ne izide, ne more nikogar rešiti," je dejal Lojze Peterle.
Na vprašanje, kako je mogoče, da ena stran govori o ekonomsko upravičeni naložbi, druga pa o tem, da bo prinašala le izgubo, je odvrnil, da naložbo zagovarjajo tisti, ki so neposredno sodelovali pri pripravi študij in so bili za to tudi plačani.
Novoizvoljeni župan občine Trbovlje Ladislav Žiga Žgajnar, sicer član nadzornega sveta TE Trbovlje, pa je dejal, da je TET 3 pomembna naložba za regijo in tudi za Slovenijo.
"Taka vprašanja, kot je gradnja termoelektrarne, ne sodijo na referendum in po moji sodbi je to politična manipulacija s Slovenci.
Veliko ljudi sploh ne bo vedelo, za kaj gre, poslanci pa prenašajo odgovornost na ljudi, ki bodo odločali o strokovnem projektu.
Kot župan bom storil vse, da bo javnost dobila čim več strokovnih informacij o tem projektu."
Ena glavnih zagat predhodnega referenduma je ta, da lahko dvesto državljanov s pobudo za referendum popolnoma ohromi zakonodajni postopek.
Tako lahko torej nekdo zakon, ki je zelo pomemben, s podpisi 200 državljanov s kakšno povsem neresno pobudo večkrat popolnoma ohromi.
Slovenija se je vzdržala
Strinjam pa se s trditvijo g. Vidmarja, da je največja grožnja mladi slovenski demokraciji gospodarski in socialni polom.
Menim, da bi morali SDS in SKD na tem področju več storiti, ne pa da nastopata dejansko kot stranki fundamentalne desnice.
SDS je socialdemokratska stranka samo po imenu, zaradi tega tudi ni bila sprejeta v Socialistično internacionalo, ampak je bila sprejeta LDS.
Krščanski demokrati bi prav tako lahko imeli malo več krščanskega čuta za bedo ljudi, namesto da se pehajo predvsem za vrnitev gozdov Cerkvi.
POSTOJNA, 27. - Kriminalisti postojnske Uprave za notranje zadeve so v torek prijeli tri mlade moške, ki jih utemeljeno sumijo neupravičene proizvodnje in prometa z mamili.
Dva osumljenca sta ostala v priporu, enega pa je preiskovalni sodnik izpustil.
Vlada je zavrnila zahtevo za 15-odstotno podražitev mednarodnega telegrafskega impulza
LJUBLJANA, 27. - V predzadnji tekmi kvalifikacijskega turnirja za svetovno prvenstvo so slovenski rokometaši premagali olimpijske prvake, igralce Hrvaške z 31:25, s čimer so si podaljšali upanje na pot v Egipt, za kar morajo premagati Hrvate še na njihovem parketu.
Puc (na sliki) je prispeval pomemben delež.
"Potem so se pač morali dokazovati iz dneva v dan, če so hoteli kaj doseči.
Nekateri so sicer bili zelo dobri v tehničnem pogledu, vendar to še ni dovolj.
Dober baletnik mora občinstvo prepričati ne samo s svojo tehnično dovršenostjo, ampak mora znati prenesti temperament in ognjevitost iz glasbe neposredno v plesne gibe in korake."
"Iz dneva v dan moraš trdo vaditi, da nazadnje dosežeš takšne vratolomne skoke, nekaterim pa se to kljub vsem prizadevanjem nikoli ne posreči," mi je pojasnjeval.
"Eno nogo stegneš naprej, drugo nazaj," je nadaljeval, roke držiš ob telesu in enostavno otrpneš, tako da je telo čisto negibno.
Za trenutek se iz tega idealnega položaja ne smeš premakniti niti za las."
Ta drža me je nekoliko spominjala na skoke igralcev pri rugbyju, vendar s to razliko, da se igralec rugbyja pri skoku dvigne navpično, medtem ko baletni plesalec skače poševno čez oder.
Ko sem mu to povedal, me je pisano pogledal in me ozmerjal z bedakom.
Rudolf ju je hotel spoznati, zato ju je povabil na otok.
Bila sta presenečena nad tem, kako utrujen sem bil videti, kar zame ni bilo nič novega: to sta mi rekla tudi že Luigi in Howard.
Na Finskem se bo s sprintersko tekmo začel svetovni pokal v smučarskem teku
Začetek drugega polčasa je minil v znamenju Hrvata Čavarja.
Po njegovih treh zaporednih zadetkih so se gostje trikrat približali le na zadetek zaostanka (15:16, 17:18, 18:19), toda to je bil tudi njihov labodji spev.
Fantastična globoka obramba 3-2-1 je bila nerešljiva uganka za Hrvate, v napadu pa sta Pungartnik in Puc neusmiljeno polnila njihovo mrežo.
Pri izidu 23:19 za Slovenijo je v nabito polni dvorani zagorela prva bakla, pet minut pozneje pa še druga in sodnika sta zagrozila z izpraznitvijo dvorane in prekinitvijo tekme.
Kljub nenavadnemu kriteriju norveških sodnikov je Slovenija v zadnjih desetih minutah "povozila" Hrvaško in v 55. minuti je bilo na semaforju že 30:24.
Zadnje minute so minile v splošni norišnici na tribunah in na slovenski klopi, v 13. medsebojni tekmi pa je Slovenija sinoči dosegla četrto zmago.
Očitno je lahko tudi številka 13 srečna!
WINTER PARK, 27. - Tekmovanje za kontinentalni pokal v ZDA se je v Winter Parku nadaljevalo z drugim slalomom za moške.
Zmagal je italijanski reprezentant Giorgio Rocca pred Avstrijcem Benjaminom Raichom in Slovencem Mitjem Valenčičem.
V drugi ligi so neodigrano tekmo Nafta - Goriške opekarne registrirali s 3:0 b.b. za goste iz Renč.
V Gaberju pri Lendavi, kjer bi morala biti tekma, Nafta ni pripravila igrišča po predpisih.
Na igrišču ni bilo veliko snega, a so bile črte narisane napačno.
Črta kazenskega prostora ni bila na 16,5 metra, ampak na 14 metrih, vatarjev prostor ni bil označen na 5,5 metra, ampak na 3,5 metra.
Za nameček goli niso bili označeni večbarvno, na nekaterih delih je bilo igrišče poledenelo.
Prireditelj tekme je bil opozorjen na pomanjkljivosti, a jih ni bil sposoben odpraviti.
Kako se oranizira tekma v snegu, je pokazala Mura v bližnji Murski Soboti.
Na teniškem turnirju "Crystal cup 98" v Portorožu so izpadli še zadnji trije naši igralci
PORTOROŽ, 27. - Portoroški teniški turnir "Crystal cup 98" bo od danes siromašnejši še za preostale tri Slovence, ki so včeraj do konca izpraznili baterije.
Gladki poraz še zadnje slovenske dvojice Bizjak - Kraševec v drugem krogu je bil pričakovan, nekoliko več upanja pa smo imeli do Iztoka Božiča, ki pa kljub dobri igri proti odličnemu Nemcu Larsu Burgsmüllerju ni imel veliko možnosti za zmago.
Trumpovi najemniki bodo pozneje lahko uživali nad izjemnim razgledom nad New Yorkom, ki pa bo seveda imel tudi svojo ceno.
Najdražje stanovanje v "Trump World Towerju", ki ga je zasnoval arhitekt Costas Kondylis, naj bi stalo kar okrogel milijon dolarjev.
Naprava pri Dorchestru verjetno izvira iz leta 80 pred Kr. in je edina taka gradnja v severni Evropi.
LUCCA - Koža njenih rok je gladka, na obrazu niti ene gube.
Noge, trebuh in prsi so brezhibne, skoraj kot pri dvajsetletnici.
V resnici pa je ženska stara 46 let.
Italijanske zdravnike je presenetil primer ženske, ki se sploh ne stara.
Kot da se je njena biološka ura ustavila pri 20 letih.
Je v tej ženski ključ do večne mladosti?
CAGLIARI - Učitelj iz tega sardinskega kraja je bil nadvse jezen na policista, ker ga je oglobil zaradi prehitre vožnje.
Odločil se mu je maščevati.
Ribe z zelenjavo: Na olju svetlo prepražimo sesekljano čebulo in 5 dag drobno narezane slanine, dolijemo kozarec vode, ko zavre, dodamo 4 očiščene in na kolobarje narezane korenčke, 2 srednje debela olupljena in nalistana krompirja ter 60 dag na kose narezanih osličevih filejev, jed začinimo s soljo in poprom.
Skoraj kuhanemu korenčku dodamo grah iz majhne pločevinke, jed naj še nekaj časa vre.
Preden jo postrežemo, jo izdatno posujemo s sesekljanim peteršiljem.
Začela je razsajati gripa.
Okoliščine so kot nalašč za alkoholiščine.
Tony Blair se je včeraj vpisal v irsko zgodovino kot prvi predsednik britanske vlade, ki je imel govor v parlamentu Republike Irske.
Čeprav je bil to predvsem poziv irskim nacionalistom, naj razumejo bojazni severnoirskih unionistov in pozovejo republikance, naj se vendarle začnejo razoroževati, je dal velik poudarek tudi dobrim odnosom med državama, ki že veliko let niso ujetnik severnoirskega spora.
Britanski premier Tony Blair in irska predsednica Mary McAleese ploskata dunajskemu zboru dečkov, ki je zapel v dublinskem parlamentu ob zgodovinskem govoru prvega moža otoške vlade.
Predsednik slovenske vlade je bil včeraj na prvem uradnem obisku v Ukrajini
Veliko uspešnih pogovorov so med včerajšnjim obiskom v Ukrajini opravili tudi predstavniki slovenskega gospodarstva.
Slovenska podjetja se močno zanimajo za sodelovanje z Ukrajino in kar nekaj jih je, ki so se tam že dodobra uveljavila, med njimi velja omeniti Krko in Lek.
Slovenska gospodarska delegacija je imela zato dokaj obširne pogovore z ukrajinskim ministrstvom za zdravstvo in na tamkajšnjem uradu za standardizacijo.
nBAGDAD - Varnostni svet je že pred dnevi odobril Iraku, da lahko še pol leta prodaja nafto, vendar sme za izkupiček kupiti le hrano in zdravila.
Včeraj so tudi v Bagdadu sporočili, da se strinjajo s tako odločitvijo, čeprav so sami predlagali, naj bi jim program podaljšali le za dva meseca.
Tako bodo zdaj lahko v pol leta prodali za dobrih pet milijard dolarjev nafte.
Študentje še protestirajo
nHARARE - Zimbabvejske oblasti so izdale tiralico za nekdanjim predsednikom Banano.
Pobegnil jim je prav na dan, ko so ga obsodili zaradi hudih spolnih prekrškov.
Menda je v sosednji Bocvani, kjer bo skušal dobiti politično zatočišče.
Pred sodiščem se je znašel zaradi sodomije in zato, ker je večkrat posilil svojega telesnega stražarja.
Nemčija bo vztrajala pri pravični delitvi bremena pri skupni proračunski porabi Unije
Brez tega širitve ni mogoče izvesti, je dejal Schröder, širitev pa je označil kot postopen proces, v katerem ni mogoče postavljati časovnih rokov.
Agenda 2000 med drugim predvideva reformo subvencioniranja razvoja revnejših regij Unije (t.i. strukturni in kohezijski sklad) in Schröder je glede tega odločen, da bo Nemčija vztrajala pri pravični razdelitvi bremena ter pri odpravljanju nepravičnosti, ki jo je ugotovila Evropska komisija, je dejal.
Evropska komisija je pred nekaj meseci objavila poročilo o prispevkih držav članic v skupni proračun Unije, iz katerega je razvidno, da je Nemčija daleč največja neto plačnica, v vrh te kategorije pa sodita tudi Nizozemska in Avstrija, medtem ko ima Španija največ koristi od evropske razvojne pomoči.
Schröder je na konferenci priznal, da reforma teh skladov res močno prizadeva španske interese, vendar je ponovil odločenost, da bo Nemčija vztrajala pri pravični delitvi bremena.
Na kakšen način, ni hotel povedati, saj bo to del pogajanj, na katerih bomo skušali najti kompromis.
