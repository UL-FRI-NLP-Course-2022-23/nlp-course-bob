STUDENEC - Tukajšnja krajevna organizacija Društva izgnancev Slovenije vabi v nedeljo, 8. oktobra, na občni zbor in družabno srečanje.
Ob 8. uri bo v cerkvi na Studencu zahvalna maša in zadušnica za izgnance, ob 9. uri pa bo v gasilsko-prosvetni dvorani na Studencu še zbor in družabno srečanje.
V kulturnem sporedu bodo sodelovali oktet studenških fantov in studenška šolska mladina.
Predsednik KO DIS Studenec Jože Žibert pravi, da bosta gosta zbora prof. Ivica Žnidaršič in prof. Jože Bogovič, zbrane seznanila tudi s tem, kako potekajo njihove zahteve o težko pričakovani vojni odškodnini.
