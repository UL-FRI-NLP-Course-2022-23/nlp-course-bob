Podjetje, od katerega bo odvisna zanesljivost oskrbe slovenskih porabnikov z elektriko v prihodnjem letu, je torej še vedno mrtvo podjetje.
Nihče še ne ve, kdaj bo lahko začelo poslovati in s kakšnimi omejitvami bo pospremljen njegov skok na trg.
Nemci za svoja združena podjetja to gotovo zelo dobro vedo.
Združujejo jih že dve leti in vsaj toliko časa naj bi še minilo, da bodo s tem končali, pa ne govorijo o nikakršni časovni stiski.
(nas vsako leto preseneti)
Naj je šlo za projekt gradnje termoelektrarne TET3, proračune, gradnjo cest ali pa za famozne zakone o popravi krivic.
Kopač je ostro nasprotoval vladnim predlogom, ko je kakšen minister ali državni sekretar (nemalokrat njegov strankarski kolega) razlagal, da bodo s tem in tem zakonom zagotovili razvoj kakšne regije ali pa zgradili pediatrično bolnišnico, lokalno cesto ...
Kopač je v svojem hladnem finančniškem slogu razdiral utvaro, poudarjajoč, da gre za prehudo obremenitev proračuna, da predlogi niso realistični, da bodo škodljivi.
Ko je leta 1998 propadel edini resni varčevalni paket vlade in ni bil uresničen zaradi koalicijske nezmožnosti ter apetitov ministrov in poslancev, je Kopač mirno javno zapisal: »Posledice reformnega zastoja v zadnjih treh letih bomo čutili še približno deset let.
Toliko, dragi moji, stane prilizovanje volivcem in izživljanje frustracij v parlamentarni dvorani in na novinarskih konferencah.
Da ne bo pomote - to velja za vse stranke koalicije in opozicije.«
Ustanovitev holdinga slovenskih elektarn ni tista, ki je povzročila silno reakcijo Maribora zoper Kopača.
Do tu je bil to projekt, ki so ga vsi podpirali: gre namreč za holding, s katerim se ob odpiranju slovenskega trga električne energije vzpostavlja zaščita slovenskih proizvajalcev.
Slednji bi, če bi se nepovezani znašli na odprtem trgu, drug za drugim izgubili sedanje prednosti, počasi pa tudi propadli.
V sredo zjutraj ob 8.3o so se vrata Tihe sobe odprla in prikazali so se zdelani, bledi, neprespani obrazi.
Toda na njih je sijala sreča.
Kajti ob 8.29 je član samozaprte skupine, minister seveda, nenadoma vzkliknil: Eureka!
So pa prav to storili naši zeleni somišljeniki na družboslovnih fakultetah, ki so vedeli, kako se tej stvari streže in si tudi kaj postreže.
In so zadevo kar dobro izpeljali.
Stranka zelenih je na prvih volitvah dobila grmado glasov in prišla v vlado in vsi smo bili zadovoljni.
Tudi mi, ki smo mislili, da smo bili edini primerni za to nalogo.
Bili smo zadovoljni, da je naša barva zmagala, zelena barva, sicer v več odtenkih, ampak zelenih.
Nismo bili nevoščljivi zelenim politikom, saj so bili nekako tudi naši in zaslužili so si položaje in dobre plače.
Kazalo je, da se v deželi tej poslej nič ne bo zgodilo brez nekakega soglasja zagovornikov čistega okolja.
In to je bilo najpomembneje.
Tu pač ne gre za idealizem in želje, ampak za zelo oprijemljive zadeve.
In prav neiskanje skupnega jezika o tem, kako se vsak primer objektivno oceni in kako se potem to skupno mnenje zagovarja, je bila prva napaka zelenega, preveč samozadovoljnega političnega gibanja.
Nekatera uradna mnenja zelenih politikov o aktualnih dilemah so bila prvi kamen spotike z volivci, razlog za prvi in ne zadnji upad glasov.
Komparativna prednost Slovenije je dokaj čisto in raznoliko okolje.
Kdor je kaj hodil po svetu, mu je to jasno.
Nikjer na svetu ni na tako malem prostoru tako veliko naravnih lepot.
To je dobro dejstvo.
Danes odločamo o tem, ali bomo te vrednote ohranili in kako jih bomo ponudili v vsakodnevno uživanje nam samim in občasno svetovnim popotnikom.
Sovič je bil pripravljen, saj je od blizu spremljal celotno zgodbo nastajanja holdinga.
Od začetka februarja letos, ko je vlada sprejela sklep o ustanovitvi podjetja za gradnjo spodnje savske verige, prek spremembe odločitve 10. maja o povezavi slovenskih hidroelektrarn v tako imenovani mali holding do sklepa 26. julija letos o t. i. velikem holdingu, ki združuje pet elektrarn (Dravske, Savske in Soške elektrarne ter termoelektrarni Šoštanj in Brestanica) in premogovnik Velenje.
Sovič je sodeloval v ekipi združene liste, ki je za strankine pogajalce v koaliciji pripravljala analize, utemeljitve in stališča.
Zagovarjati odločitev vlade je v mariborski regiji še najbolj podobno izdaji.
Zmešnjava je popolna, racionalna debata o holdingu pa morda le ni povsem zamujena.
Seveda bi se tudi vsak župan do zadnjega boril za sedež največjega podjetja v državi.
Poleg tega je redko kdo v državi tako »doma« v aktualnih razpravah o energetiki, regionalnem razvoju in državni politiki kot Sovič, nekdanji državni sekretar za energetiko, poslanec in zdaj župan, ki med drugim vodi skupnost občin Slovenije in konzorcij za razvojne naloge Podravja.
V nasprotju z drugimi kritiki vladne odločitve Sovič argumente za svojo oceno vladne poteze strese iz rokava.
»Evidentno je,« med drugim pravi, »da gre pri holdingu za uporabo akumulacije iz Dravskih elektrarn za gradnjo spodnje savske verige in kompenzacijo cen električne energije iz termoelektrarn.
Gre za prenos akumulacije iz Dravske doline v druge dele Slovenije.«
Drži.
Dravske elektrarne so najpomembnejši del holdinga.
V holding prinašajo skoraj polovico vrednosti poslovnih deležev, njihova moč je večja kot moč Savskih in Soških elektrarn ter termoelektrarne Brestanica skupaj, cena električne energije pa daleč najnižja od vseh elektrarn v holdingu, skoraj petkrat nižja kot elektrika iz Šoštanja.
Za regijo bi bilo idealno, če bi se Dravske elektrarne lahko organizirale kot regionalna elektrarniška družba, ki bi z distribucijskim podjetjem prodajala električno energijo na odprtem trgu.
A država, to je vlada, ki ima na skrbi tudi socialo v vsej državi, o tem seveda noče niti slišati.
Ni veliko direktorjev v Sloveniji, ki bi tako govorili.
Seveda Kralj govori o energetskem sistemu.
Elektrika je strateška dobrina.
Če je doma država nima dovolj, je v nenehnem tveganju, da jo izsiljujejo.
Po običajnem modelu na globalnem trgu konkurenca z nizkimi cenami najprej onesposobi domačo proizvodnjo in potem cene vrne ali zviša.
Elektrika ni izvzeta iz tega modela.
Da, centralizacija že začenja najedati kohezivnost države, pravi poslanec Franc Pukšič.
A tej nevarnosti je podložna tudi preslabo razumljena decentralizacija.
V nekaterih primerih lahko ima druga mnogo hujše posledice kot prva.
Toda na srečo dileme niso samo naše.
Državni proračuni na evro področju v EU so sicer lani prvič kazali skupen minimalni presežek, vendar so ti proračunski rezultati vedno bolj vprašljivi.
Nemški finančni minister Hans Eichel ima prav, da je namesto ciljanja 3-odstotnega proračunskega primanjkljaja za EU koristneje, če bi bolj natančno omejevali proračunske izdatke.
In tako je EU že na letnem srečanju v Göteborgu sprejela stališče o bolj »fleksibilnem pristopu« do proračunskih primanjkljajev svojih članic.
Hkrati pa sta za nas zanimiva še dva primera.
Japonska je že desetletje v krizi in ima največji tekoči proračunski primanjkljaj na svetu.
Zadnji japonski reformni paket novega premiera Koizumija zato zahteva radikalno zmanjševanje proračunskih izdatkov in znižanje davkov, kar preprosto pomeni, da želijo svojo gospodarsko krizo reševati s šibko državo in močnejšim podjetniškim sektorjem.
Poljski primer je še bolj poučen.
Njena proračunska luknja se namreč izjemno hitro širi, tako da bi prihodnje leto proračunski primanjkljaj lahko znašal že usodnih 11 odstotkov BDP.
Razlogi tičijo v zmanjšanju proračunskih prilivov zaradi nižje gospodarske rasti in nesorazmernem povečanju socialnih izdatkov ter plač v javnem sektorju.
Vlada Jerzyja Buzeka zato tik pred parlamentarnimi volitvami vidi vratolomno rešitev v administrativnem omejevanju vseh socialnih pravic in v nasprotju z japonsko vlado prisega na povišanje davkov.
Vsi trije primeri imajo nekaj pomembnih skupnih sporočil.
V nestabilnih gospodarskih razmerah postaja slepo ciljanje določenega proračunskega primanjkljaja nesmiselno početje.
Pomembneje je obvladovanje proračunskih izdatkov, saj lahko v nasprotnem primeru hitro pripeljejo do neobvladljive fiskalne krize države.
Če so še pred tridesetimi leti vsi sprejemali deficitarno proračunsko financiranje gospodarskega razvoja, pa je danes vodilna ekonomska doktrina veliko bolj antikeynesianska.
Prave rešitve fiskalne krize države so privatizacija in deregulacija državnega kapitalizma, fleksibilnejši trg dela in večja socialna odgovornost podjetij in posameznikov, predvsem pa znižanje davkov in čimbolj uravnotežen proračun.
Očitno je v zadnjem desetletju v modi liberalistična ideja šibke vlade z močno politično retoriko, toda čim manjšim politično ekonomskim intervencionizmom.
Od osemdesetih let so vsi od Mitterranda, Clintona, Blaira, Schröderja do našega Drnovška so vsi zelo odločni, da v bistvu do volitev ne bodo potegnili nobene radikalnejše reformne poteze, saj politična javnost že vse desetletje nagrajuje predvsem ekonomsko pasivnost, in to ne glede na gospodarske cikle in poglabljanje fiskalnih protislovij.
Po besedah dr. Ogrina so relativno pogoste suše v zadnjem desetletju sprožile razmišljanja o nenavadni pogostosti tega pojava.
»Vzroke zanj smo pogosto iskali tudi v antropogenem efektu tople grede in klimatskih spremembah, povezanih z njim.
Kratka in za zdaj nepopolna kronologija pojavljanja suš v preteklih stoletjih pa je pokazala, da so se zgostitve suš v posameznih obdobjih pojavljale tudi v preteklosti, ko človekovi vplivi na klimo še niso bili tako izraziti.
Nekatera poročila, ki omenjajo pojav kobilic žerk, ki so prodrle do Ljubljane in na svoji poti obžrle vse, celo figove liste, pa napeljujejo na misel, da je bilo v posameznih krajših obdobjih celo bolj sušno in vroče kot v zadnjih letih.
Razmere naj bi bile podobne subtropskim, od koder kobilice izvirajo.
Kronisti so napade kobilic zabeležili leta 1442 in 1475, ko sicer nimamo sočasnih poročil o suhih in vročih razmerah, pač pa sovpadajo invazije kobilic s sušami in vročinami v letih 1644, 1720 in 1741.«
Seveda ne gre za igranje pokra in njegova jasna pravila.
Gre le za uporabljanje izraza kot sinonim, ki je običajen, kadar ocenjujemo tvegano početje, katerega izid je močno nejasen - če že ne po končnem rezultatu, pa po tem, kdaj rezultat sploh lahko pričakujemo.
V pokru, ki se imenuje pogajanja za članstvo v EU, je cela vrsta nejasnosti.
Najprej je vprašanje, po kakšnih pravilih bodo pogajanja sploh potekala, če se poljubno spreminjajo pravila.
To se je pokazalo zlasti pri poglavju o prostem pretoku ljudi, ko članice EU niso upoštevale dimenzije tega problema pri posamezni kandidatki, niti nekaterih objektivnih dejstev pri sebi, kot je bilo to, več ali manj, pri drugih poglavjih.
V tem pokru morajo kandidatke ves čas igrati z odprtimi kartami, članice pa na skupnem kosilu blagohotno pokažejo kakšno karto, čeprav se dogodi, da je pozneje med igro sploh ne uporabijo.
V igri se določajo vložki brez pravih protivložkov ali, z drugimi besedami, od kandidatk se pričakuje, da takoj začnejo spoštovati pravila igre, veljavna v EU (čeprav jih v popolnosti marsikatera članica ne spoštuje), ne glede na škodo, ki si jo s tem povzročajo, in ne da bi kandidatke za kompenzacijo takoj sorazmerno uživale tudi prednosti, ki veljajo za članice.
Za takšno »enakopravnost« v pogajanjih so soodgovorne tudi kandidatke, ker vseskozi govorijo o EU kot edini alternativi, saj so si s tem močno pokvarile pogajalsko izhodišče.
Razen tega so bile nekatere kandidatke odločno proti skupnemu nastopu pri pogajanjih (tako bi se lažje uprle določenim stališčem članic EU), v upanju, da bodo s samostojnim pogajanjem hitreje postale članice.
Težko bi pripisal naključju, da so vse nemške študije, ki obravnavajo posledice širitve, delane ob domnevi, da se bo EU hkrati povečala za 10 novih članic, torej za vse kandidatke, razen za Romunijo in Bolgarijo.
Znano je tudi, da so predstavniki Nemčije stalno ponavljali, da si ne predstavljajo širitve brez Poljske.
V začetku tega meseca je avstrijska APA objavila serijo člankov o širitvi Unije.
Pri tem se sklicuje na zanesljive vire v evropski komisiji.
Po teh navedbah naj bi prvo skupino širitve zajelo omenjenih 10 kandidatk.
To utemeljujejo s tem, da napredek kandidatke v enem do dveh let ni tolikšen, da bi se splačalo delati razlike, in da je postopek ratifikacije pristopnih pogodb tako zahteven, da države članice nima smisla s tem obremenjevati večkrat.
Kot eden od razlogov je navedena bojazen evropske komisije, da bi ob večji selekciji med kandidatkami nove članice lahko ovirale sprejem naslednjih kandidatk.
S tem, ko naj bi bila Poljska s svojimi največjimi problemi v prvi skupini, ne bi imelo smisla ovirati drugih kandidatk, katerih problemi so veliko manjši.
Pridni smo tudi pri ustanavljanju novih uradov na zahtevo Unije, pri tem pa bolj malo vemo, kako se bo to ujemalo z novo organizacijo državne uprave in s težnjami v protibirokratskem programu.
Estonski pogajalec je stalne zahteve evropske komisije po večji in močnejši državni upravi zavrnil in dejal, da bodo napravili tisto, kar sami ocenjujejo, da res potrebujejo.
Posledica naivne filozofije, da nas danes nihče vojaško ne ogroža in da vojske potemtakem ne potrebujemo, bi bila za sodobno državo lahko usodna vsaj iz dveh razlogov: a) nihče ne more nikomur zagotoviti, da vojaško ne bo nikoli več ogrožen, čeprav bi si to seveda vsakdo želel, in b) v vsakih zgodovinskih okoliščinah je država dolžna zagotoviti vsaj najelementarnejšo obliko vsakdanje varnosti državljanov ne glede na pričakovan spopad.
Argumenti o trenutni vojaški neogroženosti Slovenije so lahko pravi obliž za balkanski prostor.
Ampak saj ne gre samo za še tako natančno ugotavljanje stanja neogroženosti, ko pa vemo, da že najmanjša kriza v mednarodni skupnosti lahko sproži plaz (tudi v Evropi je cela vrsta nerešenih zadev med državami, ki lahko eskalirajo v krize).
Dolgoročno je članstvo v Natu cenejše
Ena od ključnih nalog, ki je pred nami (in je sestavni del programa oz. koncepta za vzpostavitev sodobnega nacionalnoobrambnega sistema, ki sem ga celovito predstavil na matičnem odboru DZ ob imenovanju za ministra in je bil kasneje dopolnjen tudi na Svetu za nacionalno varnost ter na vladi in sem zanj dobil podporo), je, da upravni del ministrstva organizacijsko, komunikacijsko-informacijsko, hierarhično in motivacijsko postavimo tako, da bo lahko zagotavljal učinkovito podporo za delovanje vseh treh temeljnih instrumentov obrambnega sistema, tj. slovenske vojske, zaščite in reševanja ter civilne obrambe.
Če nam to ne bi uspelo, bi bili že v bližnji prihodnjosti soočeni z višjo stopnjo entropije oziroma razpada celotnega sistema in še zlasti Slovenske vojske.
Druga ključna naloga pa je izvajanje reorganizacije in modernizacije Slovenske vojske v smeri vzpostavljanja manjše, dobro opremljene, izurjene in ne predrage vojaške organizacije, ki bo sposobna uspešno zagotavljati vojaški vidik slovenske nacionalne varnosti in tudi naloge, ki jih ima slovenska država kot suverena entiteta v mednarodnih odnosih, tj. aktivno prispevati k zagotavljanju mednarodnega miru in varnosti.
Tisti, ki živijo v strahu, da nas bodo potisnili na Balkan, bi morali vedeti, da Slovenije kot članice Nata in EU pač ne bo mogoče porivati sem in tja.
Tuji kapital, ki naj bi si želel priti v Slovenijo, se bo prav gotovo počutil bolj varen, če bo država v Natu in Evropski uniji.
Nova EU dobiva obrise
Evropa, kakršna je zdaj, je za nas nevarna.
To se je pokazalo pri bolezni norih krav.
Vsaka nacionalna vlada je delala po svoje.
Odločiti se mora, ali bo ostala vladno združenje nacionalnih držav, ki bodo iz nacionalnih interesov blokirale evropske odločitve, ali pa se bo institucionalno integrirala.
Ali so pripravljeni ustvariti skupne ureditve, opremljene z ustreznimi pristojnostmi - od evropskega sodišča prek parlamenta do prave evropske vlade?
Seveda se tega bojijo nacionalistični politiki.
Evropa bo za nas varna samo tedaj, ko bodo države oddale suverenost z nacionalne na supranacionalno raven.
Potem bodo veljali za vse zakoni človekovih pravic, pa tudi manjšin in proti nacističnim apetitom.
Izpuhtele milijarde padlih gurujev
Boboji najraje živijo v tako imenovanih gated communities, ograjenih stanovanjskih naseljih, ki jih stražijo zasebni policaji in za javnost niso odprta.
Pod domačo streho potem simulirajo realnost, z domačim kinom, oboroženim s surroundboxi in subwooferji, tako da sredi dnevne sobe pljuskajo valovi in žvrgolijo ptice.
Vse to zato, da bi se izognili stiku s pristnim življenjem in se kar se le da umaknili iz družbe - v dobro oblazinjen fantazijski svet, ki ga le kdaj pa kdaj zmotijo navadni smrtniki.
Washington se je doslej pri tej zadevi držal retorike, podedovane od prejšnje vlade, ki je sestavljena iz enega samcatega refrena: »Močan dolar je v ameriškem interesu.«
Ameriškemu predsedniku je nedavno resda ušla izjava, ki nekaj dodaja k temu refrenu, saj je George Bush dejal, da ima močan dolar dobre in slabe plati.
Na to temo pa se ne da reči nič zunaj predpisane sheme, da odstopanje ne bi povzročilo viharja na trgu.
Medtem ko so nekateri igralci na teh trgih izjavo ameriškega predsednika razlagali kot napoved odmika od dosedanje dolarske politike, je finančno ministrstvo pohitelo z izjavo, da je za to zadevo pristojno le to ministrstvo.
»Popravljanje« predsednika je seveda izzvalo nekaj razburjenja na vrhu in predstavnik Bele hiše je odgovoril, da je ta resor res pristojen za dolarsko politiko, predsednik pa ima seveda pravico govoriti to, kar misli.
Zadnjo besedo v tem nenavadnem prepiru je imel finančni minister: Paul O'Neill je izjavil, da bo - če bo kdaj ugotovil, da je dolar premočan - »šel to razglasit na športni stadion«.
Danes je praznik, spet krasen dan in z ženo sva se odpravila na Jezersko.
Prometni val proti Gorenjski (natančneje na Brezje) se je po deveti uri že polegel, tako da sva bila zelo hitro na cilju.
Od jezera sva se peš odpravila proti Ledinam.
Uživala sva in bi še bolj, če ne bi bilo toliko parkirane pločevine celo na tej poti.
Potem ko ni več obhodnih pešpoti, je nekam moteče, če srečaš na gozdni poti več avtomobilov kot dreves.
Ampak v tolažbo nama je bila ugotovitev, da so se s kovinskimi konjički pripeljali ravno največji in najpožrtvovalnejši prijatelji narave.
Očitno so se podali zgodaj na pot, da bi lahko prekrižarili Savinjske in Kamniške Alpe, pri čemer so skušali že z avtom prodreti kar najgloblje v planinsko kraljestvo.
Nekaj podobnega sva pred leti doživela prav na ta dan v Logarski dolini, ki je od tu v zračni črti oddaljena samo nekaj kilometrov.
Vrsta avtomobilov, ki so parkirali na obeh straneh ceste, je segala od parkirišča pri Rinki do polovice doline.
Še dobro, da ima Logarska dolina krasno sprehajalno pot, na kateri ni avtomobilov, slišiš jih pa le.
Ja, Slovenci smo res veliki ljubitelji narave, privoščimo jo tudi svojim konjičkom.
Popoldne so se oglasili Aco, Vasilka in Luka, na povratku z morja (Anica je medtem čuvala dom).
Ugotovili smo, da so bili zadnjič pri nama, ko še nisva imela urejene okolice hiše.
Žena nas je presenetila z odlično gibanico, ob kateri bi si želel, da bi se enkrat za spremembo kvaliteta spremenila v kvantiteto.
Čez nekaj časa se nam je pridružil Marijan, tako da smo imeli res lep popoldanski klepet.
Ker se za elektronsko demokracijo skriva tendenca povečevanja nadzora oblasti nad državljani, »popolni svet« izgublja pravi pomen, saj rezultira v svojem nasprotju: namesto enakopravnega boja različnih političnih stališč vseh državljanov nadzor privede do samokontrole njihovega političnega vedenja, to pa povzroči množično poenotenje politične ideje.
Če je cilj »popolnega sveta« možnost politične participacije vseh državljanov skupaj in vsakega posebej, je prav mehanizem za njegovo uresničitev (tj. elektronska demokracija) tudi tisti, ki ta cilj v resnici preprečuje.
Pokleknil je pred bobne in igral, kakor je govoril.
Okrog zapestij je obesil vence ropotulj in zrak napolnil z urejeno poliritmijo.
Brez prediha je udarjal po lesenem indijanskem tolkalu iz Arizone.
Ulic velemesta ni mogoče preživeti brez projekta.
Igral in govoril je hkrati, kot bi se bal praznega prostora, njegova tolkala so zvenela kot zavesa.
Okrog bobnov se je nabrala gruča ljudi, ki se je pustila očarati drobnemu bobnarju.
Iz lesenih bobenčkov je s koščenimi prsti izvabljal zvoke, ki so skoraj zveneli kot melodija.
Na robovih jih je krasil z žvenketom kastanjet, zamolklim udarjanjem tamtama, šelestenjem riža v bambusovih palicah in ostrim ritmom tolkala s sedmimi lesenimi ploščami, na katerem je čepel.
Niti za hip se ni ustavil in niti za hip ni nehal govoriti.
Med prepletanjem ritmov je pripovedoval svojo življenjsko zgodbo o otroštvu v New Jerseyju, dolgih potovanjih po Ameriki, srečanju z Nubijko Amiro iz Asuana, ki je postala njegova žena, in glasbenikih, ki jih je srečal na poti.
Zdelo se je, da ima za uličnega glasbenika nekoliko visoke zveze.
A najhujše obdobje pritiskov, nasprotovanj in ne nazadnje naporno snemanje je zdaj za mano, tako da o tem ne bi govoril.
A kar se tiče produkcije filma, ni bilo prevelikih stroškov.
Morate vedeti, da v Iranu posneti film ni tako strašno drago.
In ker sem pred tem režiral filma, ki sta uspela tako v Iranu kot zunaj njega, sem Krog financiral iz zaslužka prejšnjih dveh filmov.
Da, film sem simbolično začel z odpiranjem okna v porodnišnici - ne vem, ali ste opazili, da je to zaporniška bolnišnica, in ga zaključil s kadrom zapiranja okna v zaporu.
Namerno sem izbral formo kroga, ki te zavrti za 360 stopinj in pripelje na isto mesto.
Vse te ženske so začele v prvem oknu in vse so končale v zadnjem.
S formo filma sem se poskušal čim bolj približati vsebini, to je v širšem smislu krog, v katerega smo ujeti vsi; pa naj bo to zaradi ekonomskih, političnih in kulturnih razlogov ali tradicije družine.
Radij teh krogov je lahko manjši ali večji, a najširši krog je tisti, v katerem smo ujeti vsi, brez izjeme - krog od rojstva do smrti.
Med snemanjem Apokalipse zdaj in še leta po tem se je pisalo in govorilo o številnih težavah pri produkciji, celo o nemogočih razmerah in norem ozračju na snemanju.
Kaj je res?
Veliko se je pisalo in govorilo tudi o sodelovanju Coppole in Marlona Branda, ki menda ni bilo idealno, saj je bil slavni igralec muhast in zahteven.
Kakšno je bilo njuno sodelovanje in kako ste vi doživeli Branda?
Kako ste sploh postali filmski snemalec?
Kdaj ste se odločili, da se hočete ukvarjati s tem delom?
»Čez noč so se pojavile gobe v čarovniškem risu.
Najbolj stasito imam na muhi.
Iz ure v uro je je manj, razjeda jo notranji črv.
Preden ustrelim, se sesede.
Le kje se skriva France, moj brat?«
»Iz doline je slišati kravje zvonce.
Pritrkavajo v megli.
Nobenih korakov, le kakšna tepka pade semtertja z drevesa.
Kdaj se bo to nehalo, kdaj bom lahko stopil korak naprej, ne da bi se bal, da ne bom prepoznal svojega brata?«
»Proti jutru sem za hip zaspal.
Nekdo me je budil, a se zanj nisem niti zmenil.
Tresel me je za ramo, jaz pa nič.
Tedaj sem zaslišal bratov glas.
'Za božjo voljo, France, kaj pa ti tukaj,' sem planil iz sna.
Maklen je zdaj, ko je veter za hip pojenjal, spet dvignil roko z mene.«
»Zjasnilo se je in bodo torej napadli.
Naj že napadejo.
Naj povedo, kar morajo povedati.
Tudi mi jim moramo nekaj povedati.
Torej lahko tudi mi napademo, danes, ko se je zjasnilo.
Napasti morajo tako oni kot mi, oboji moramo napasti, ker si moramo povedati eno.
Da si nimamo kaj povedati.«
Javornik je pri kanonu stal, fortnafort naladoval.
Nekega predkresnega večera, ko sem bil s pipo v ustih namenjen na verando, se mi je zazdelo, da vidim na hlapcu sedeti človeško figuro.
Pomislil sem na deklo, ki se je že zdavnaj odselila, pa tudi na osnovnošolsko učiteljico slovenščine.
Ko sem se približal, sem zagledal bosonogo črnolaso dekle s sklonjeno glavo nad skrčenimi koleni, zvito v otep zapuščenosti in obupa.
Ko sem se je previdno dotaknil, se ni prestrašila in ni planila v jok.
Nič ni rekla, le svoje gole umazane noge je razmaknila in se pri tem skrivnostno smehljala.
Prinesel sem ji kos kruha, ki ga je sestradano pojedla.
Ko se je v hiši okopala in preoblekla, sem ji skuhal večerjo, da se je pošteno najedla.
Ponoči sem premišljeval, s kom me Bog preizkuša, z begunko ali najdenčkom?
Zjutraj mi je rekla »good man«, jaz njej »pljunek morja«.
Tako sva se spoznala.
In tako se je na skedenj vrnila mačka oblačne barve.
Zakaj si, tako kot vsi Slovenci v domovini, štirideset let samo skomigal z rameni?
In zdaj ti ni všeč Kitajka.
Kaj če je ta, ne bodi je treba, le prevara, se sprašuješ.
Zdaj je Kitajka tista, ki povezuje prekratke roke Slovencev.
Sporoča nam, da sta za slovenstvo potrebna dva, ki se dopolnjujeta.
Ona je mačka oblačne barve.
In da ne pozabim: poglej tiste velike rumene oči tam zgoraj.
Jih vidiš?
Če človek vidi oči, pomeni, da ni sam.
V svoji utečeni maniri je zopet napadal »negativne strani naše družbe«.
Našel ni niti ene same dobre besede o njej.
To ni bil evangelij, pač pa hujskanje in netenje razdvojenosti naroda.
Po svoji pameti in načinu delovanja teži organizirati, znotraj naše skupne domovine, svojo družbeno tvorbo.
Hoče svoje šole vseh stopenj, svoje študentske domove, svoje skavte, svojo »Karitas«, katoliška društva izobražencev, poziva ljudi v boj za demokracijo in prodor v medijski prostor, da »se zvedri zatohlo ozračje enoumja«, poziva k skrbi za »našo kulturno dediščino« in k vložitvi vseh naporov v utrjevanje in razcvet slovenske družine in vzgojo otrok v veri in krščanskih vrednotah.
V prvi točki je dr. Rupel poleg deklarativno naštete »šolnine« (uspešno tržno gospodarstvo, nobenih sporov s sosedi itd. - pa saj za to si prizadevamo tudi brez teženj za vstop) »pozabil« navesti tudi resnično šolnino: 2% od BND za oborožitev.
Res nam bo morda v ta znesek uspelo skriti tudi kakšno vladno letalo, ki ga nujno potrebujemo za potovanja naših ministrov po svetu (oh, ti vražja asociacija: ne vem, kje sem prebral, da je švedski ministrski predsednik Olaf Palme potoval z rednimi letalskimi prevozniki, pa si ob tem predstavljam kakega našega ministra, kako s kovčkom v roki čaka na čekiranje).
Vseeno pa je ob mnogih težavah v zdravstvu, šolstvu, sociali itd. to gotovo velik zalogaj.
Če bi kaj takega prebrali v enem od osrednjih italijanskih časopisov, bi o tem že poročali vsi naši mediji in komentirali neverjetna ozadja objavljenega prispevka.
Kaj pa če bi javno reagiral kak ugledni politik ene od sosednjih držav?
Z zunanjo politiko se ne kaže poigravati na tak način, s hipotetično agresijo še manj!
Nobena od naših prijateljskih sosed ne želi niti v prispevkih novinarjev nastopati v vlogi vojaškega strašila.
Prizadevanj, da bi se slovensko javno mnenje opredelilo proti najsodobnejšim dosežkom biotehnološke znanosti, je ničkoliko.
Politične odločitve, kako naj ravnamo v prihodnje, bo v kratkem treba sprejeti.
Tiščati glavo v pesek - kar delamo že nekaj let - ne bo več mogoče.
Lahko se torej opredelimo za podporo dobro pretehtanim in naprednim dosežkom rastlinske biotehnologije in poskušamo tudi sami dodati kak kamenček, ali pa se pridružimo skupini reakcionarnih držav, ki si na vse kriplje prizadevajo vztrajati pri zastareli tehnologiji in izolacionizmu.
Posledice je možno povsem jasno predvideti pa tudi zgodovina genetike od Lisenka dalje ve, kam pelje prepletanje kvaziznanosti in politike.
Sprejemanje nestvarnih obljub namesto realnih rešitev lahko privede le do drage in nekakovostne hrane in torej nižjega standarda ter tudi do dodatnih obremenitev okolja.
Niti Slovenija niti celotna Evropa v nobenem primeru ne moreta zaustaviti razvoja, lahko pa se za dalj časa postavita ob rob dogajanj - kar pa bo na koncu vsekakor imelo visoko ceno.
Morda pa ni tako hudo, se najprej pomiriš ob članku Polone Erlah (Delo, 18.8.2001).
Ampak veš, da je to neke vrste samoobramba pred mislimi, ki utegnejo prizadeti.
Obrneš glavo stran.
Pa ne gre.
Pride za teboj.
Grem pogledat pa se bom znebil more, morda so odkrili kakšen nov kucelj, ki ga ne poznam, nekje bogu za hrbtom.
Kljub medijski pozornosti, ki spremlja vračanje gozdov denacionalizacijskim upravičencem v Triglavskem narodnem parku (TNP), je naravovarstveni vidik problema ostajal večinoma v ozadju.
Zato so pomisleki, ki jih je g. Anton Jakopič izrazil 11. t.m. v Sobotni prilogi, povsem razumljivi.
Inštitucija s 1.000 izrednimi študenti in 30 učitelji pridobi na trgu izrednega študija v RS letno okrog 300 mio sit letnega prihodka, torej 10 mio sit na učitelja.
Vplivni vodje na Univerzi se obnašajo v finančnem pogledu zelo racionalno (v pedagoškem pa uničujoče), saj jim uspe študentom najti tudi učitelje, ki opravijo predavanja, vaje, izpite in druge obveznosti pri posameznem predmetu za 5.400,00 sit na študenta (skupina več kot 100 študentov).
Sklepamo torej, da učitelj pri predmetu ne dela s študentom povprečno niti toliko časa kot tehnik pri tehničnem pregledu vozila.
