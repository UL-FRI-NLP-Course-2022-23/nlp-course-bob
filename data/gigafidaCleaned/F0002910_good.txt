Zadnja postaja tokratnega neuradnega rusko-nemškega vrha je bil potem Sergijev Posad z mogočnim samostanom, kjer počivajo posmrtni ostanki Sergeja Radoneškega, enega največjih ruskih svetnikov.
Goste je tam znova pozdravil patriarh Aleksej II. in jim priredil tudi praznično kosilo.
Toda ves program se je medtem že tako zavlekel, da ni več zamujal le nemški kancler Gerhard Schröder, ampak tudi sam patriarh, ki so ga v nedeljo zvečer skoraj dve uri čakali v katedrali Kristusa Odrešenika, kjer so se malodane ves dan nadaljevale božične slovesnosti.
