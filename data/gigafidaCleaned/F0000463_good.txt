Po dobrih štirih urah smo zopet na planjavi pred jamo.
Ni počitka.
Toni opravi reklamo za Fructal, uredimo opremo in utrujeni zasedemo mesta v kombijih.
Dimitrij zaukaže: smer Skala Podolska.
V prvi trgovini so ga prodali, v drugi je rezervirano za poroko in v tretje gre rado.
Lahko ga spijemo celo v pravi gostilni.
Tokrat kvaliteta piva ni vzrok razprav, marveč čistoča gostilne.
In ko se v skrbi za zdravje odločimo še za nekaj iz naših zalog, sklene Igor dogovor z domačini.
Velika želja peljati se z ukrajinskim triciklom mu je izpolnjena.
Zaokroži pred domačini - smeh ekipe...
