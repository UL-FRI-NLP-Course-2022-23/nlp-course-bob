Čeprav je film Ljubezen v albanskih Alpah Ekrema Kryeziuja naletel na veliko zanimanje tudi med kosovskimi Albanci, očitno niso glasovali po nacionalni pripadnosti.
Kryeziu se je odločil za ljubezensko zgodbo s tradicionalnimi motivi in zgradbo grške tragedije v idiličnem okolju kosovskega visokogorskega sveta, ker je želel svoje sonarodnjake vsaj za hip odvrniti od njihovega eksistenčnega in osvobodilnega boja.
Kot je pojasnil: »Noben film ne more biti bolj dramatičen, kot je kruta resničnost na Kosovu.«
Če so Albanci v Sloveniji cepljeni proti nacionalizmu, pa se zdi, da to ne velja za aktualno hrvaško oblast.
Kot je brez dlake na jeziku povedala režiserka hrvaškega filma Trije moški Melite Žgajner Snježana Tribuson, bo najbrž moralo preteči še veliko vode, da si bodo Hrvatje, denimo, lahko ogledali srbsko filmsko produkcijo na Puljskem filmskem festivalu.
Glavna igralka Mirjana Rogina je še pristavila: »Po desetih letih je to prvi film na Hrvaškem, ki ne govori o vojni ali drugih duhamornih temah.
Intelektualci se zgražajo nad Esmeraldo in podobnimi soap operami.
Gledam jim, ker me v to sili turobno ozračje doma, na ulicah, v trgovinah in v službi.«
Bernardin preskočil oviro
»S tem smo odpravili zadnjo oviro za izvedbo izjemno pomembnih premikov v poslovanju Hotelov Bernardin, poravnavo starih obveznosti in začetek novega razvoja.
15. decembra bi morali začeti urejati t. i. morski park ob Laguni Bernardin, prenavljati 91 sob hotela Bernardin in temeljito obnavljati ogrevanje.
Ko bomo dodali še obnovo Vile Orada s 74 sobami, bo naložba veljala kakih 12 milijonov mark.
Hoteli Bernardin bodo izdali obveznice A predvidoma v začetku februarja za približno 20 milijonov mark.
Od tega bo Slovenska razvojna družba 7,5 milijona mark obveznic prevzela namesto enakovrednega posojila, ki ga je omogočila Bernardinu, preostalih 12,5 milijona mark pa bo namenjenih razvoju,« je pojasnil direktor Hotelov Bernardin - Čedomil Vojnić.
Ni pa hotel povedati, koliko so Hoteli Bernardin plačali Hotelom Morje in postojnskemu podjetju DEJ, da sta umaknila svoje tožbe in zaustavitev registracije sklepov skupščine.
Februarja in marca letos naj bi člani Cometove uprave, ki so že vedeli za poslovne rezultate družbe in za načrtovani prevzem Swatyja iz Maribora, kar pa še ni bilo javno objavljeno, čeprav vpliva na vrednost delnic družbe, odkupili več kot sto tisoč delnic po ceni 705 tolarjev za delnico.
Osumljenci naj bi pri tem vedeli, da bi vrednost delnice, če bi se njena cena oblikovala na trgu, dosegla skoraj dva tisoč tolarjev.
Ker vsi drugi potencialni kupci delnic iz sklada lastnih delnic niso poznali poslovnih rezultatov družbe in načrtov za prevzem Swatyja, so bili, po mnenju Gajška, postavljeni v neenakopraven položaj.
