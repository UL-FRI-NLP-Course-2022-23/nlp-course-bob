Mirko Jelenič, generalni sekretar Rdečega križa, pa je rekel, da se ne čuti moralno odgovornega.
To je rekel že pretekli teden, ko je Topler prvič ponudil odstop.
In seveda: še sam je pozval Toplerja k odstopu.
Poslanci sprejeli zaključna računa proračuna za leti 1998 in 1999 in nacionalni program visokega šolstva
Med drugo vojno je sodeloval s partizani in padle pokopaval v zavetju svoje cerkve.
Po njej, ko so slovenstvu v Furlaniji napočili najbolj sovražni časi, je pomagal ljudem, ki so množično zapuščali Benečijo, prizadeval se je za izboljšanje cestnih povezav, za gradnjo vodovodov, skratka za boljše življenje Benečanov.
Don Gujon je pač deloval v prepričanju, da je mašnikova dolžnost ne samo skrbeti za verske stvari, ampak za vse potrebe soljudi.
Ker je njegova cerkev v Matajurju postala zatočišče pristnega slovenstva, je bil duhovnik še pri devetdesetih tarča pogostih šikan, njegova cerkev pa celo divjanja orožnikov.
Kljub temu je njegov trikolesnik vsako nedeljo premagoval strmine in ovinke med Biarčem v dolini Nadiže in vasjo pod goro.
Janez Kocijančič, predsednik sveta RTV Slovenija, je v pogovoru za Delo dejal, da ima generalni direktor RTV pravico predlagati obravnavo posamezne problematike na sejah sveta, vprašanje pa je, ali je odločanje o razveljavitvi Eme 2002 sploh v pristojnosti sveta.
Kot je povedal, določa poslovnik, da mora biti vse gradivo za seje sveta pri svetnikih najmanj osem dni pred sejo.
»Seveda pa je zaradi nujnosti primera mogoč tudi drugačen postopek,« je še povedal Kocijančič.
Nevladne skupine iz Ljubljane: ŠKUC Magnus, ŠKUC LL, Legebitra, Out in Slovenia ter Društvo Škuc so v včerajšnjem sporočilu za javnost ostro protestirale proti odločitvi generalnega direktorja RTV Slovenija Aleksa Štakula, da bo svetu RTVS predlagal razveljavitev glasovanj na Emi 2002 in ponovno glasovanje.
Njegov predlog se jim zdi nedopusten, ker menijo, da je takšna odločitev samo še en znak očitne homofobije in sploh vsakršnega strahu pred drugačnostjo.
Omenjene nevladne skupine so prepričane, da je za argumentom o težavah s telefonskim glasovanjem skrita predvsem želja po diskvalifikaciji izvajalcev zmagovalne skladbe.
Nadzorni svet Zavarovalnice Slovenica je torej vendarle potrdil Antona Končnika, ki so ga letos odstavili z mesta direktorja Slovenske odškodninske družbe, potem ko je Pivovarni Laško prodal delnice Pivovarne Union.
Po informacijah iz uprave Slovenice prejšnji teden naj bi bilo kandidatov za predsednika več, a se je na koncu menda izkazalo, da Končnik nima protikandidat, zato tudi dvoma o njegovi potrditvi ni bilo pričakovati.
Kljub temu se je seja NS podaljšala za nekaj krepkih ur; po prvih napovedih naj bi jo namreč končali že ob 15. uri.
Ali je prišlo do zapletov?
Na seji naj bi obravavali tudi pomembna podjetniška dokumenta: poslovno politiko in finančni načrt za leto 2002 in strateško usmeritev zavarovalnice do leta 2006.
Odgovor iz zavarovalnice je bil: »Ne.
Seja traja in traja.«
Ob 20. uri so sporočili, da je NS razrešil dosedanjega predsednika uprave Zvonka Ivanušiča in člana uprave Rastka Hartmana ter sprejel sklep o imenovanju novega predsednika uprave Antona Končnika ter člana uprave Matija Šenka.
S sprejetjem vloge ameriške sodelavke pri umirjanju problematičnih razmer, nevarnih za svetovni mir, se je Kitajska odločila ublažiti ton do Tajvana, ki bi šele v prihodnosti lahko postal ena od vročih točk.
Na otok so poslali prst bude Sakjamunija, h kateremu bodo molili tajvanski budisti; kitajske oblasti upajo, da bo to v njih prebudilo občutek pripadnosti isti kulturi in morda tudi naciji.
Prst so, kakor zatrjujejo budistični spisi, po upepelitvi Sakjamunijevega telesa leta 485 pr. n. š. ohranili indijski svečeniki, ki so njegove kosti zbrali kot relikvije.
Nekaj kosov je bilo dvesto let pozneje prinesenih na Kitajsko, ko so prvi budistični misijonarji prišli poučevat svojo vero.
Prst je bil leta 874 (za časa dinastije Tang) zakopan v temelje pagode v mestu Xian.
Močno deževje je leta 1981 pagodo porušilo, prst pa so našli v ruševinah.
Več kot tristo tajvanskih budističnih duhovnikov je minuli teden odpotovalo v Xian, da bi bil prst prenesen z vsem dolžnim obredjem; njegovo glavno sporočilo je bilo: mir na obeh straneh Tajvanske ožine.
Rumsfeld zdaj pravi, da tudi aretacija ali uboj bin Ladna ne bi pomenila prav veliko, ker je Al Kaida tako razvejena organizacija, da zahteva dolgotrajne vojaške, policijske in obveščevalne operacije, »dokler zlo ne bo izkoreninjeno«.
Bin Laden bi se lahko jutri predal, vendar po Rumsfeldu to še ni bi pomenilo, da je Al Kaida nehala delovati.
Viktor Orban je minuli teden v evropskem parlamentu in v Budimpešti obsodil Beneševe dekrete.
V Bruslju je dejal, da ti sporni zakoni niso v skladu s »pravnimi načeli Evropske unije«.
Zato je izrazil upanje, da bodo z vključitvijo Češke in Slovaške v Unijo »Beneševi dekreti samodejno umaknjeni iz pravnega sistema Slovaške in Češke«.
Čeprav je komisar za širitev EU Günter Verheugen dejal, da ti dekreti niso bili nikoli predmet pristopnih pogajanj in da »ne vidi možnosti, kako bi se to lahko zgodilo v prihodnosti«, diplomatskega plazu ni bilo več mogoče ustaviti.
Weiss je v ponedeljek med pogovori z Nemethom, ki so minili v precej hladnem ozračju, ponovil stališče Bratislave, da statusni zakon krši mednarodno pravo in suverenost Slovaške, kjer je njegovo izvajanje nezaželeno.
Budimpešta pa še naprej meni, da je sporni pravni akt usklajen z mednarodnimi pravnimi normami in standardi.
Hkrati je Weiss izjavil, da se Bratislava ne pripravlja na revizijo Beneševih dekretov.
Pogovori v Sun Cityju bodo trajali kar poldrugi mesec, da bi se izognili polomu po enotedenskih mirovnih pogovorih lani oktobra v Adis Abebi.
Južnoafriški predsednik Tabo Mbeki upa, da se bo tako imenovana prva afriška svetovna vojna, kakor imenujejo kongovski koflikt zaradi vpletenosti šestih držav, končala z mirovnim sporazumom, ki ga bodo sprte strani spoštovale drugače kakor pred tremi leti v Lusaki podpisani sporazum o prekinitvi ognja.
Zadeva torej ni več čisto preprosta niti v Sloveniji, a zdi se, da tudi v Uniji ne vedo več natančno, kaj naj rečejo.
Prejšnji vodja delegacije evropske komisije v Sloveniji veleposlanik Eric van der Linden je še pred februarsko selitvijo v Bratislavo dejal, da se bo na podlagi stališča evropske komisije vendarle še mogoče pogajati tudi o denarju za kmete ali za regionalni razvoj.
Povedal pa je tudi, da je za komisijo še boljše izhodišče, ker njenemu stališču ne nasprotujejo samo kandidatke; če so ob njem prav toliko ogorčene tudi številne članice, to le potrjuje, da so problemi enako zahtevni za obe strani.
Madžarski premier Viktor Orban je prejšnjo sredo v Bruslju izjavil, da bi morali Češka in Slovaška pred vstopom v EU odpraviti tako imenovane Beneševe odloke.
Tako se popularno imenujejo ustavni dekreti začasne češkoslovaške vlade, izdani med julijem in oktobrom leta 1945 z izrecno odobritvijo zavezniške koalicije (člen XIII. potsdamskega sporazuma z dne 2. avgusta 1945).
Na njihovi podlagi so Nemcem in Madžarom - razen redkim izjemam - odvzeli češkoslovaško državljanstvo ter zaplenili njihovo nepremično premoženje.
Tako ne gre za vprašanje, ali hočeta Češka in Slovaška odpraviti odloke, ki so že zdavnaj prenehali ustvarjati pravne učinke, temveč za to, da bi to podrlo pravne temelje širše evropske ureditve.
Prav tako kakor govori Avstrija na bilateralni ravni s Češko, je tudi Viktor Orban govoril o odpravi protipravnosti Beneševih odlokov kot o zgolj simboličnem prispevku k standardom človekovih pravic v EU.
A ve se, kaj je zadaj.
Sudetski Nemci se ne zadovoljijo z možnostjo, da bi se na Češkem, ko bo pristopila EU, naselili kot državljani EU, temveč zahtevajo Recht auf Heimat (pravico do domovine), in to je pač revizija izidov druge svetovne vojne.
Konec minulega tedna so namreč jamarji Janko Marinšek, Tomaž Čestnik, Matjaž Milharčič in Marko Gombač pripomogli k novemu slovenskemu jamarskemu globinskemu rekordu.
V Čehih 2 so prodrli 1500 metrov globoko.
Pot do novega rekorda jim je utrla prejšnja odprava.
Jamarji Tomaž Česnik, Bojan Stanek in Aleš Stražar so namreč v tej najgloblji slovenski jami v začetku tega meseca na dnu dvorane, imenovane Kje je Cagul našli prehod in nadaljevanje brezna.
Zadnjo odpravo pa je na globini 1485 metrov ustavil 15 metrski slap.
Seštevek dosežene globine in višine slapa je 1500 metrov.
Vznemirljivo pa je, da jamarji že vedo, da se jama nadaljuje z velikim rovom.
Brezno Čehi 2 je torej resen kandidat, da se približa svetovnemu rekordu, ki ga z -1710 metri nosi jama Voronja v Abhaziji.
Odprave slovenskih jamarjev so se odkrivanje bovške jame prvič lotile novembra lani.
Prej je bilo odkrivanje Čehov 2 domena Italijanov in Ukrajincev.
Lanskega novembra so Slovenci z moštvenim spustom v dotlej največjo globino - 1380 metrov prodrli v svet, v kakršnega dotlej slovenske odprave še niso.
Odkritje nadaljevanja brezna v začetku tega meseca ter podvig minulega tedna pa sodita med velika presenečenja.
Direktor moravskotopliškega zdravilišča Dušan Bencik ne zanika, da želijo z nakupi lastniških deležev v ptujskem in lendavskem zdravilišču zaokrožiti ponudbo naravnih in termalnih zdravilišč v severovzhodni Sloveniji.
»V ta koncept zagotovo sodi tudi Naravno zdravilišče Radenske, vendar je v tem trenutku težko vnaprej napovedovati kakršenkoli razplet.
Dejstvo pa je, da se zelo resno potegujemo za nakup ptujskega in lendavskega zdravilišča in da sta oba sicer ločena posla najtesneje povezana z uresničevanjem projekta kapitalskega in siceršnjega povezovanja zdravilišč na severovzhodu države.
Tudi za nakup lendavskih Term velja, da bomo posel sklenili le v primeru, če bomo postali vsaj tričetrtinski lastniki zdravilišča.
V nasprotnem primeru nas posel ne zanima.
Pogovori z lastniki tečejo v pravo smer, zato upam, da se bomo zanj dogovorili v dveh do treh mesecih, finančni kazalci pa bodo znani šele prihodnje leto,« je povedal Dušan Bencik.
Sicer pa je nominalna vrednost ene delnice Term dva tisoč tolarjev, knjigovodska s šest tisoč tolarjev.
Za podjetja, ki poslujejo normalno, torej brez izgub in razvojnih težav, nekako velja tržna cena, ki je vmesna med nominalno in knjigovodsko vrednostjo njihove delnice.
Ker so Terme še predlani poslovale z izgubo, po še neuradnih podatkih pa bi naj lani ustvarile za več kot štiri milijone tolarjev dobička, bi cena za njihovo delnico lahko dosegla do 3000 tolarjev.
Seveda gre z ugibanja, kajti na sklenitev posla lahko odločilno vlivajo tudi drugi dejavniki.
V Termah, ki imajo zdaj 209 postelj v 120 sobah, posodobljeno notranje kopališče in zunanje bazene, načrtujejo gradijo dodatnih zunanjih bazenov, večnamenske dvorane, 84 novih postelj itd.
Z naložbami, vrednimi 600 milijonov tolarjev, in dvigom kakovosti zdraviliške ponudbe, naj bi zdraviliški hotel Lipa pridobil štiri zvezdice.
Direktor Franc Huber je povedal, da za načrtovane naložbe že pridobivajo dokumentacijo.
Vodstvo SNG Maribor naj bi pripravljalo zavajajoče podatke o poslovanju - Bo 130 milijonov dolga pokrilo ministrstvo za kulturo?
Ravne na Koroškem - Javnemu komunalnemu podjetju Log z Raven so očitno šteti meseci.
Podjetje, ki je dolga leta skrbelo za ogrevanje, odvoz smeti, vodovode, kanalizacijo, pokopališko dejavnost itd. v vsej Mežiški dolini bo najbrž razpadlo.
Občine druga za drugo - razen matičnih Raven - počasi izstopajo iz skupne komunale in mnoge njene dejavnosti, zlasti donosnejše, prevzemajo v svoje roke.
Na Ravnah so to pozno spoznali in tudi izredna seja občinskega sveta jim ni pomagala, da bi se dokopali do odgovorov na številna in pereča vprašanja, povezana s čedalje bolj razcefranim komunalnim podjetjem.
Še posebej zanimiv pa je sklep, da bodo ravenski svetniki pri ustavnem sodišču sprožili spor zaradi ravnanja drugih treh občin iz Mežiške doline, ker brez kakršnega koli dogovora izstopajo iz skupne komunale in tako povzročajo škodo ravenski občini.
Celje - Svet zavoda Splošne bolnišnice Celje je na svoji zadnji seji izmed treh kandidatov izbral za novega strokovnega direktorja bolnišnice, katere glavni direktor sicer še vnaprej ostaja Samo Fakin, docenta in doktorja znanosti dr. Radka Komadino, specialista splošne kirurgije, doslej vodjo službe za raziskovalno delo in izobraževanje ter višjega znanstvenega sodelavca.
Kaj je članom sveta predložil v svojem delovnem programu, da jih je večinoma prepričal in so glasovali zanj?
Ingrad zdaj dela s polno paro
Na Ravnah je učencem na voljo brezplačno plavanje v zimskem bazenu, kjer jih pričakujejo med 11. in 18. uro.
Na smučišču Poseka lahko še vedno smučajo, organiziranim skupinam pa so na voljo tudi drugi športni objekti v mestu.
Svoja vrata jim je na stežaj odprl Koroški muzej, kamor lahko mladi vstopajo brez vstopnine.
Prijazno so jih medse povabile še knjižničarke, ki vedo, da jih bolj kot knjige praviloma zanima internet.
Zanj se najbolj zanimajo tudi v Radljah ob Dravi, kjer bodo učenci ob obisku knjižnice izbirali najbolj priljubljene knjige in revije.
Druga podpora ribniškemu gospodarstvu, ki ga občina prav tako ponuja že šesto leto, je sofinanciranje udeležbe ribniških svetnikov na mednarodnih domačih in tujih sejmih.
Letos je za ta namen razpisan milijon tolarjev, za ta sredstva pa lahko kandidirajo vsi, ki so nosilci sejemske predstavitve - podjetja, zadruge in samostojni podjetniki, medtem ko občina sofinancira 50.000 tolarjev za posamezni sejem.
Stiskajo se v polovici stavbe
Kdo je kaj ali koga kupil
In kje se skriva dramatičnost?
Dobro poučeni (in tudi vpleteni) pravijo, da je občinska vodeča svetniška skupina ponudila manjšini kupčijo.
Takole je menda bilo: če boste zagotovili, da boste podprli statut, bomo vašega člana potrdili na vodilnem delovnem mestu, za katero kandidira.
Da je beseda »menda« odveč, so nam, kot rečeno, zaupali nekateri vpleteni, ki pa so hkrati zatrdili, da so kupčijo zavrnili.
Izteklo pa se natanko tako, kot je bilo napovedano.
Njihov kandidat za vodilno mesto v enem izmed javnih zavodov je bil izbran in potrjen v novogoriškem mestnem svetu (na sklepe drugih občinskih svetov mora sicer še počakati), čeprav je bil pred tem nesprejemljiv kot direktor v nekem drugem javnem zavodu, statut je bil sprejet in - kot dodatek - v njem so tudi določila, ki jih je zahtevala opozicija.
V osnutku komendskega proračuna je most letos najpomembnejša občinska naložba - Na Šmidovem travniku bodo zidali 50 hiš
Uradne ure prilagodili občanom
Cena je sicer odvisna od lege stanovanja, v povprečju pa znaša približno 290.000 tolarjev za kvadratni meter.
Zadnja bloka bosta zgrajena do konca aprila 2003, mesec dni pozneje bodo kupcem izročili ključe.
Hkrati zraven gradijo še dva garažna objekta, v katerih bo skupaj 28 parkirnih prostorov.
Žiga: Reagirati prizadeto še ne pomeni biti prizadet
Kar težko je odgovoriti na to.
Človek ves čas nekaj išče; zakonitosti v naravi, po notranjosti človeka, po svoji biti.
Odgovarjamo si na vprašanja, čemu, zakaj in kako živimo.
Odgovori na to so možni z vrhunskimi tehniškimi dosežki, ali pa z vrhunsko umetniško izpovedjo.
Človek, ki je predan kulturi, tudi med službo velikokrat kaj stori za društvo.
Kranj - Na Fakulteti za organizacijske vede so včeraj odprli novo najsodobnejšo računalniško učilnico, ki je namenjena delu študentov z novimi programskimi orodji.
Pri posodobitvi je šoli pomagalo podjetje Microsoft Slovenija, ki je prispevalo vso potrebno računalniško opremo.
Ali jih recimo silili, naj se ne zatekajo v zasebnost, temveč raje priključijo različnim subkulturnim gibanjem?
Tudi morebitna zaskrbljenost šefov ŠOUM zaradi študentske brezbrižnosti bi bila povsem nerazumljiva, saj so lahko zaradi nje kar zadovoljni; če bi se namreč študentje bolj zanimali za svojo organizacijo in bila le malce revolucionarna, bi njeno sedanje vodstvo po zadnjih volitvah v velikem loku odletelo s svojih ugodnih stolčkov.
Tako pa so skoraj nedotakljivi.
Tolmin izgubil dijaški dom
Pločnik in kolesarsko stezo bo mogoče uporabljati predvidoma že sredi marca
V nasprotju z nekaterimi drugimi predeli mesta, ki so še vedno brez urejenih površin za kolesarje, sta bili v delu Tivolija oziroma na delu Celovške ceste, kjer jih zdaj urejajo, že doslej spejani kar dve kolesarski stezi - ena ob robu tivolskega parkirišča in druga (po nedavni razširitvi Celovške ceste sicer res precej zožana) vzdolž pločnika ob vpadnici.
Na vprašanje, zakaj je potemtakem sploh potrebna gradnja še ene kolesarske poti, so nam v oddelku za gospodarske javne službe in promet odgovorili, da sta bili zdajšnji po mnenju kolesarjev neustrezni, ker sta prečkali prehod za pešce oziroma avtobusno postajališče.
Osrednje projekte UN Studia Kebel imenuje ikonoklastične - tako Erazmov most v Rotterdamu kot hišo Möbius: »Erazmov most je objekt, ki je dal pristaniščnemu delu mesta povezavo, fizični spoj in tudi komercialno in duhovno identiteto, ki je v petih letih povsem spremenila življenje mestnemu predelu.
Nizozemsko mesto je dobilo ikono, kar se v kalvinistični družbi ne zgodi pogosto.
Hiša Möbius pa je pomembna za stroko in določeno obdobje v njej.
Organizacijsko in izvedbeno je radikalna, saj je postavila temelje teoriji kontinuiranih površin, ki so končno neskončne, tako kot obljublja ime hiše.«
Režiserka in avtorica lutk Breda Varl je v sodelovanju s scenografom Slavkom Rakušo Slavincem poudarila globino prizorišča, na katerem je uporabila preproste in likovno prepoznavne od spodaj vódene lutke na paličkah.
Potovanje s hišnega dvorišča otrok, ki ga pomenljivo zaznamuje grm rdečih vrtnic, v brezbarvno Ledeno deželo je oblikovala kot potovanje po ozkih poteh skrivnostnega labirinta v globino spoznanja, pri katerem ji je scenograf domiselno pomagal s prekritimi okvirji, ki so v vodoravni legi rabili kot igralne ploskve, navpično dvignjeni pa so se spremenili v bolj ali manj slikovita nova prizorišča.
Med učinkovitejše prizore moremo šteti Kajevo sankanje po dinamičnih zasneženih strminah ter srečanji z jato krokarjev in skrivnostno čarobnim domovanjem Snežne kraljice v globini prizorišča.
Pravljičnosti primerno spevno in harmonično aranžirano izvirno glasbo je prispeval Edi Oraže.
Druge plavajoče tržnice, kot je recimo Lak Ka pri mestu Samut Sakhon, niso toliko oblegane.
Lak Ka je le malo širši del khlonga, kot Tajci pravijo kanalu.
Oba bregova sta pozidana in povezana z mostom, tako da je mogoče nakupovati iz čolna ali kar z obale.
Okoli 50 majhnih čolnov, do vrha naloženih s sadjem, zelenjavo ali katerimi drugimi izdelki, je nakopičenih na tem majhnem prostoru.
Kljub gneči se ne prerivajo in ne kregajo, ampak nežno drsijo drug mimo drugega.
Občasno se ustavijo, prodajalci malo poklepetajo in preverijo sosedovo blago.
Te plavajoče gmote sadja in zelenjave živih barv tvorijo nekakšno barvito abstraktno sliko, ki pa se ves čas spreminja, ko ladjice počasi manevrirajo po ozkem kanalu v iskanju novih kupcev.
Najbližje obali so nameščene prave plavajoče minikuhinje.
Vsak čoln se specializira le za eno jed.
Na enem tako ponujajo juho iz testenin in ribjih kroglic, na drugem pečene rezance z rakci, na tretjem nekakšne ražnjiče, na četrtem zelenjavo z rižem in tako naprej, v nedogled.
Hitrost, s katero so prodajalci sposobni pripraviti jed, je neverjetna.
Ko je nekoč ves razred šolskih otrok prišel na juho s testeninami in rakci, ki jih tukaj jedo za zajtrk, so vsem postregli v manj kot dveh minutah!
Kljub temu nekaj zagotovo drži.
Ne glede na to, kolikokrat obiščete plavajočo tržnico, in ne glede na število turistov, ki pohajajo tod, boste na njej vedno znova nagrajeni z edinstvenim vpogledom v tajsko preteklost in v tajski način življenja.
Kajti plavajoče tržnice so eden izmed poslednjih ostankov dobe, ko so bivoli romali po cestah, ko si je vsak vzel čas za svojega soseda in je bilo nakupovanje vrsta druženja, ne pa mrzlično iskanje najcenejšega blaga.
Podobno velja za Berlin.
Nemci so vodilni po številu prenočitev, a nič manj pomembno ni tudi, koliko pri nas porabijo.
Zavedati se moramo, da jim je poleg postelje in hrane treba ponuditi še kaj, poskrbeti moramo za dodatno ponudbo, izlete, prireditve, imamo kakovostne izdelke in vina, ki jih moramo znati ponuditi in prodati.
Ko sva že pri naštevanju borz in sejmov: Španija je velik in neobdelan trg.
Finančna sredstva in usmeritev na primarne trge, med katerimi ni Španije, nam ne dovoljujejo, da bi se udeležili borze v Madridu.
Podobno velja tudi za Francijo, perspektivni trg je Skandinavija.
Po obisku danske kraljice pri nas se je obisk Dancev povečal, postali smo prepoznavni, a narediti bi morali še korak naprej.
Pa ni denarja za to.
Prilagojena je denarju, ki ga imamo na voljo.
Res je, da smo se pred leti pojavljali na več sejmih in borzah; odpadla sta, kot sem rekla, Madrid in Pariz, nekoč smo se predstavljali v Pragi, smiselno bi se bilo udeležiti sejmov na poljskem trgu ...
Hrvaški trg »obdelujemo«, po olimpijskih igrah v Sydneyju smo imeli povečan obisk Avstralcev, konec marca se odpravljamo na sejem v Moskvo.
Ruski gostje, ki k nam prihajajo izključno organizirano, nas že dobro poznajo.
Gre za zelo perspektiven trg, od katerega bomo lahko še veliko iztržili, če ga bomo pravilno »obdelovali«.
Letos bo naša stojnica še večja kot pretekla leta, na njej pa bomo med drugim predstavili šahovsko olimpijado, ki bo na Bledu.
Še na Korejo ne smeva pozabiti.
Se bomo pred ali med svetovnim nogometnim prvenstvom predstavili tudi tam?
Na Krf vas popeljemo med prvomajskimi počitnicami in nato vsak teden od maja do oktobra.
