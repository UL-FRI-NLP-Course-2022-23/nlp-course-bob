Beblerjeva je zato navzočim povedala, da poročilo v 108. točki trdi, da je položaj narodnostnih manjšin v Avstriji na zavidanja vredni ravni.
Po njenih besedah trojka modrecev torej ocenjuje, da na tem področju Avstrija spoštuje skupne evropske vrednote in da celo zagotavlja višjo raven spoštovanja pravic narodnostnih manjšin kot druge evropske države, članice EU.
»To seveda, gledano s slovenskega stališča, ni res,« je dejala poslanka LDS, »še posebej to ne drži, gledano s stališča 7. člena avstrijske državne pogodbe, ki ga po našem mnenju Avstrija še ni docela realizirala, zlasti kar zadeva položaj slovenske manjšine na avstrijskem Štajerskem.«
Zanimalo jo je, kaj namerava ministrstvo za zunanje zadeve ukreniti: ali namerava poslati kakšno noto Bruslju ali pa vsaj odgovoriti na to poročilo.
Kot je poudarila, je zadeva zelo resna.
S podobno logiko, da je s kongresa, tega najvišjega organa odločanja v vsaki stranki, najpomembnejši govor predsednika, soglašajo tudi v liberalni demokraciji.
Stranka, ki je doslej edina pripravila posebno volilno internet stran, je svoj kongres 8. in 9. septembra letos v Cankarjevem domu zabeležila edino z dolgim govorom predsednika Janeza Drnovška.
Strankino čast glede ažurnih informacij rešuje, da so objavili kandidatno listo dan po sprejetju na seji sveta.
Glede tega manjše stranke nikjer na internetu niso na boljšem.
Na strani Združene liste socialnih demokratov pod »predstavitev stranke« sodelovanje s krščansko-socialno unijo ni niti omenjeno.
Na z različnimi novicami napolnjeni strani se šele pod »izjave za javnost« skriva kratek zapis o tem, da sta predsednik ZLSD Borut Pahor in predsednik KSU Franc Miklavčič podpisala sporazum o sodelovanju.
Ne glede na to, koliko upov so manjše stranke položile v približevanje, sodelovanje ali pridruževanje z velikimi, slednjim to očitno pomeni zelo malo.
Ljubljana - Huda kri, ki jo je v zadnjem času v medicinskih krogih povzročal predlog za imenovanje novega zdravstvenega sveta (ZS) in poleti po hitrem postopku sprejete spremembe pravilnikov o delovanju sveta, pa tudi razširjenih strokovnih kolegijev (RSK), se bo za nekaj časa po vsej verjetnosti polegla.
Pa ne zato, ker bi bil dosežen kakršenkoli kompromis strokovne narave.
Razlog je enostavnejši: državnozborska komisija za volitve, imenovanja in administrativne zadeve (Kviaz), ki naj bi včeraj sklepala o imenovanju ZS, o tej točki sploh ni govorila.
To pa pomeni, da bo o tem odločal šele državni zbor v novem sklicu.
Ljubljana - Minister za šolstvo in šport Lovro Šturm je v zadnjem času napovedal pet javnih razprav po internetu: o modelu devetletke, o odredbi o postopnem uvajanju devetletke, o spremembi pravilnika o uvajanju in spremljanju novosti in programov v vzgoji in izobraževanju, v petek pa še o točkovnem sistemu oziroma spremembi meril za izbiro kandidatov v primeru omejitve vpisa na srednjih šolah ter o maturi.
Zlasti napoved zadnjih dveh razprav je v javnosti zbudila precej zanimanja.
Poskusili smo dognati, kako se lahko v razpravo vključijo starši, zlasti tisti, ki nimajo dostopa do interneta.
Po številnih dosedanjih pogajanjih namreč še vedno ostajata odprti dve bistveni vprašanji: eskalacija in usklajevanje izhodiščnih plač z minimalno.
Gre za vprašanji, pri katerih se po Reboljevih besedah delodajalci in sindikati do zdaj še niso premaknili z mrtve točke.
»Če do dogovora ne bo prišlo, lahko pride tudi do zaostritev oziroma socialnih nemirov,« je opozoril predsednik sindikata Pergam.
Ljubljana - Po nekajmesečnih prizadevanjih Sindikata delavcev trgovine Slovenije za ureditev delovnopravnega in zaposlitvenega statusa delavcev v ljubljanski družbi Rudnidis oziroma v hipermarketu francoskega trgovca E. Leclerc na Rudniku sta se v torek že tretjič sestali pogajalski skupini sindikata in družbe Rudnidis.
Slednji se je priključil tudi predsednik uprave Revoza Bernard Coursat, in sicer v vlogi svetovalca generalnega direktorja družbe s približno 300 zaposlenimi Jeana-Francoisa Higoneta.
»Po nekajurnih pogajanjih sva vodji obeh pogajalskih skupin podpisala skupen dogovor, s katerim naj bi se v celoti uveljavil partnerski odnos med vodstvom družbe in sindikatom,« je sporočil sekretar Sindikata delavcev trgovine Slovenije Sandi Bartol.
Kot so se dogovorili, bo posebna skupina sindikata in vodstvo družbe do 25. septembra pregledala vso dokumentacijo z namenom, da se za vse delavce, ki so bili sprejeti v delovno razmerje na podlagi prvega razpisa v dnevnem časopisju, sklene pogodba za nedoločen čas.
Ugotovila naj bi tudi število pogodb o zaposlitvi, ki jih delavci še niso podpisali, pa tudi razloge za to.
Po dveh manj uspešnih pogajanjih v juliju in avgustu so tokratna pogajanja po oceni Bartola potekala konstruktivno, k temu pa je pomembno prispevalo dejstvo, da je vodstvo družbe oziroma generalni direktor Jean F. Higonet sindikatu predhodno posredoval pisni odgovor na sedem sindikalnih zahtev in interne akte, ki opredeljujejo delovnopravni in zaposlitveni položaj ter podjetniško plačno politiko.
