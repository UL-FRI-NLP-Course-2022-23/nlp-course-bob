Maja in junija l. 2008 se spominjamo štiridesete obletnice dogodkov leta 1968, o katerih je vsak sodobni medijski uporabnik vsaj nekaj že slišal, čeprav bi težko rekli, da vsakdo zares ve, kaj se je takrat dogajalo – kot navsezadnje vsakdo tudi enako ve in hkrati ne ve za veliko drugih zgodovinskih dogajanj, a o letu 1968 je tudi nevednost drugačna kot v drugih primerih.
Regis Debray je ob deseti obletnici pariškega leta 1968 v kritičnem eseju izrekel ugotovitev, ki bi jo lahko ponavljali ob vsaki okrogli obletnici prelomnega leta ne samo v Franciji, ampak tudi povsod drugje, kjer je v tem v več pogledih prelomnem letu druge polovice 20. stoletja kulminiralo tudi presenetljivo študentsko gibanje: »Uradne proslave, ki jih je omogočila deseta obletnica maja 68 – televizije, radii, magazini, časopisi, revije, filmi itn. – so v gorečnosti in čustvih zbrale vse, ki imajo v tej deželi ime, avtoriteto, odlikovanje.
Od levice do desnice so včerajšnji sovražniki jutrišnji prijatelji«.
1978: 9) K temu pa bi lahko dodali, da se ob proslavljanju ali kakršnem koli že »romantičnem« spominjanju na obletnico študentske revolucije vedno najde kak »Debray«, kak disonanten glas, kritična prikazen, najpogosteje sam nekdanji akter v gibanjih, ki opozori na to, da so študentska gibanja pravzaprav vzniknila iz razcepov, konfliktov in dilem svojega časa.
To pa pomeni, da teh gibanj ni mogoče preprosto, kajpak s tem, da jim »oprostimo nekaj mladostnih pretiravanj«, postaviti v zgodovino, skonstruirano v pogledu nazaj z gledišča rezultata zgodovine, s katerim smo ali moramo biti zadovoljni ali nezadovoljni.
Če mislimo na kaj več kot na popularne evokacije l. 1968 z vso domnevno nostalgijo po hipijih, flower power, seksualni revoluciji, rockgodbi in po uvoženih vzhodnjaških dobrinah (od marihuane do nirvane), je mogoče reči, da se je v šestdesetih in sedemdesetih letih nedvomno zgodilo presenetljivo in prelomno družbeno gibanje, ki je označilo novejšo zgodovino.
Kako prelomno je to gibanje zares bilo, kako bi ga najustrezneje opredelili, kako bi ga prav razumeli ..., pa niti 40 let po vrhuncu dogajanj leta 1968 pravzaprav ni jasno.
Vsaj ne tako, kot je jasno, denimo, kaj je pomenilo l. 1848, ki je trdno določilo pojem naroda v evropsko kolektivno pamet in nespamet.
Moj namen je bil analizirati študentske izjave o univerzah in študiju in ugotoviti njihovo vlogo pri ocenjevanju stanja in predlogov za reševanje težav.
Poleg položaja študentov v študijskem procesu in upravljanju ustanov me je zanimal medsebojni odnos študentov, profesorjev in vodstva univerz ter oblasti, manj pa odnos in stališča drugih dejavnikov, kot so starši, zaposlovalci (npr. industrija) in politične stranke.
Nisem se mogel izogniti kratkim opisom pomembnejših dogodkov v zvezi s študenti in nekaterim izjavam sodobnikov in naknadnim interpretacijam analitikov teh dogajanj.
Prečiščeno besedilo disertacije, ki je bilo doslej dostopno le na spletu (www.uni-kakovost.net), bo izšlo konec leta 2008 v knjižni obliki.
To, da je bil avtor udeleženec dogajanja in tudi soavtor nekaterih dokumentov, njihove predstavitve ne olajšuje.
Rezultati takega "opazovanja s participacijo" naj bodo podvrženi kritičnemu vrednotenju, ki naj upošteva težave z meglico izkušenj iz poznejših let, diskurzom sedanjosti in zarjo prihodnosti ...
»Problemi, ki zadevajo študirajočo mladino, so: neurejeno materialno vprašanje, metode selekcije, izpitov, predavanj in nenazadnje potrebnost in perspektivnost študija, ki so si ga mladi ljudje izbrali. /....
Vsi problemi, s katerimi se srečuje visoko šolstvo, so /.../ posledica izredno naglega razvoja visokega šolstva po letu 1945 zaradi nagle industrializacije.
Ta razvoj je šel pred možnostmi družbe in gospodarstva ter kadrovskimi in materialnimi možnostmi univerze.
Posledica /.../ je neefikasnost študija, ki se odraža v osipu študentov /.../ podaljševanju časa za dosego diplome./.../ Izobraževanje, ki naj bo dostopno vsem, to v resnici ni in je omejeno le na majhen odstotek mladine, ki izhaja večinoma iz kroga ljudi, ki lahko zagotovijo svojim otrokom visokošolsko izobrazbo.«
»Notranja racionalizacija študija naj bi pomenila intenzivnost in boljšo kvaliteto študija /.../ dvig kvalitete pedagoško-znanstvenega osebja /.../ z izboljšanjem študijskih programov, z zaostrenimi pogoji za postdiplomski študij, z večjo povezavo med pedagoškim in znanstvenim delom, z zaostrenim študijskim režimom. /.../ vztrajati pri zahtevi po izključevanju arhaizmov in nepotrebnih specialnih predmetov iz študijskih programov /.../ omejitev tedenskih ur /.../, paziti, da se ne bodo omejevale obvezne vaje na račun predavanj.
Branje skript in standardnih učbenikov ni nikakršna umetnost, /.../ poskrbeti, da bo naš študij postal zares akademski, kar sedaj marsikdaj ni, temveč je mnogokrat visokošolski zavod tovarna s tekočim trakom za 'izdelovanje diplomantov'./....
Predavajo nam naj profesorji, ki so za tako delo strokovno in pedagoško sposobni. /.../individualno spremljanje študentovega dela s kolokviji, vajami in preizkusi znanja /.../ spremeniti koncept predmeta Družbena ureditev SFRJ /.../znanje enega tujega jezika. /.../ Na vsaki fakulteti, v vsakem letniku bo treba prediskutirati študijski program in predložiti konkretne spremembe.«
ŠTUDIRAJO NAJ TUDI OTROCI REVNIH, IN NE LE BOGATIH DRUŽIN
Zaposlovanje mladih strokovnjakov je pogoj za uspeh gospodarske in družbene reforme.
Pripravljen je bil tudi program za reševanje konkretnih problemov študentskih domov.
– Zgostili so se sestanki, tako v organih ZK na univerzi (sekretar je bil S. Dolanc) kot drugje, z udeležbo študentskih predstavnikov in brez njih.
V Ljubljani so bile 6. 6. 1968 angažirane do takrat (in še vsaj dve desetletji) najmočnejše policijske sile – 552 miličnikov (Glej: ČELIK P. Policija, demonstracije, oblast.
SVOBODNA UNIVERZA JE GARANCIJA SVOBODNE IN PROGRESIVNE MISLI
ODPRIMO VRATA ZAPOROV, NORIŠNIC IN DRUGIH FAKULTET!
ZAPRIMO FAKULTETE (TAKŠNE), ODPRIMO USTA!
Zasedba FF, morda najodmevejšna akcija ljubljanskih študentov v sedemdesetih letih, se je približala koncu.
Član vlade dr. E. Petrič je v republiški skupščini (1. 6. 1971) na vprašanje dveh študentskih poslancev (Vojana Rusa in Toneta Remca) pozitivno ocenil prizadevanja večine študentov in kot probleme univerze navedel: »/.../ nerazvita samoupravna praksa, nesodoben koncept vsebine in načina študija, premalo aktivna in odgovorna vloga študentov v znanstveno-pedagoškem procesu /.../, materialni položaj univerze in premajhna prisotnost kritične misli v družbeni praksi.«
Za reševanje problemov je zaželeno angažiranje študentov in mladine.
Obljubil je zakonitost, spoštovanje avtonomije in zahteval od univerze in študentov, da poskrbijo za red.
V prispevku Kako razumeti študentska gibanja? je Darko Štrajn dogajanje v šestdesetih in sedemdesetih letih umestil v teoretični okvir.
Ta članek avtorice Goranke Kreačič se vsebinsko navezuje na prispevek Darka Štrajna, nanaša pa se na vodeni ogled razstave v Mestnem muzeju Ljubljana.
V uvodnem delu se učenci seznanijo z začetki in razlogi množičnega študentskega gibanja, ki je ob koncu šestdesetih zajelo ZDA in se kmalu razširilo na Evropo: to so bili protesti proti vojni v Vietnamu in pojav »flower-power«, mladinskih neformalnih kulturnih gibanj ter pojav subkultur kot izziv konformističnemu načinu življenja.
To so tudi študentske demonstracije v Parizu in študentsko gibanje v Sloveniji, kamor sodijo študentske demonstracije in zasedba Filozofske fakultete v Ljubljani v maju 1971.9 Seznanijo se tudi s pojavom prvih neformalnih oblik mladinske kulture kot enim izmed različnih spoprijemov s takratno politično in širšo družbeno situacijo.
Med te prve zametke civilne družbe štejemo med drugim prvo urbano komuno v Sloveniji.
Ustanovili so jo študentje iz drugih krajev, ki so najeli staro hišo v Tacnu in kmalu zatem na Brodu.
Kmalu je postal to prostor, kjer so živeli ali se shajali tedaj mladi, danes pa priznani pesniki, slikarji, filozofi, univerzitetni in šolski učitelji idr.
Za razvoj civilne družbe je pomembno povezovanje Tacenskih komunardov z nizozemskim urbanim gibanjem »kabouterjev« (palčkov).
Kabouterji so ustanovili nekakšno Novo državo, razdeljeno na 12 sektorjev.
Posebno pozornost so posvečali porušenemu ekološkemu ravnovesju, ki so ga poskušali z različnimi ukrepi ponovno vzpostaviti.
Imeli so svoje trgovine, otroške vrtce in šole, kjer so uvajali sistem brez avtoritet, psihiatrične bolnišnice itn.
V Amsterdamu so bili kabouterji zelo priljubljeni predvsem zaradi socialne pomoči, ki so jo nudili starim in onemoglim.
V mestnem svetu so imeli celo pet poslancev.
Idejni vodja nizozemskih »palčkov« je bil Roel van Duyn, redni obiskovalec komun v Tacnu in na Brodu in nekaj časa stalni sodelavec študentskega časopisa Tribuna.
Van Duyn je še danes svetnik v amsterdamski mestni hiši.
Tacenski komunardi so, po vzoru nizozemskih somišljenikov, poskušali uvesti v Ljubljani »bela kolesa« za pot v službo, v šolo in so bili začetniki t. i. ekozavesti.
Komuna je bila zaradi svoje utopične intelektualne in politične profiliranosti trn v peti vladajočim garnituram, zato je bila pod nenehnim nadzorom (Sterle, J., 2005)10.
V tistih časih so bila potovanja v oddaljene kraje pomemben del študentske kulture in nekakšen statusni simbol.
Premagati kopensko pot skozi Turčijo, Iran, Afganistan in Pakistan ter prispeti v Indijo je bila nekakšna zapovedana preizkušnja in iniciacija.
Ta pot se je prekinila s padcem Pahlavijevega režima, ki je do tedaj omogočal nekoliko varnejšo pot čez Iran kot poznejša doba ajatola Homeinija.
»High-level insider« je prva oznaka za zgodovinske vire »multiperspektivne šole«.
S tem označuje ključne akterje, dejavno vpete v dogajanja.
V času študentskega gibanja 1968–1972 je dr. Štrajn še kot študent deloval v akcijskem odboru za zasedbo Filozofske fakultete 1971, leta 1972 pa je bil urednik študentskega časopisa Tribuna, pozneje pa eden izmed soustanoviteljev ŠKUC-a.
Leta 1974 je bil obsojen na deset mesecev strogega zapora zaradi »širjenja sovražne propagande«, obsodba je bila nato spremenjena v pogojno kazen.
Z zatonom študentskega gibanja in s ponovnim nastopom »svinčenih časov« mu je bila onemogočena državna služba, čeprav se je kot doktor znanosti izkazal kot družbeni analitik in publicist.
Od 1976 do 1986 je bil urednik in novinar Mladine, časopisa, ki je s svojimi prispevki bistveno pripomogel k demokratizaciji Slovenije.
Šele leta 1986 mu je bil omogočen dostop v državne ustanove, kjer kot direktor in nato raziskovalec šolskega področja na Pedagoškem inštitutu v Ljubljani deluje še danes.
