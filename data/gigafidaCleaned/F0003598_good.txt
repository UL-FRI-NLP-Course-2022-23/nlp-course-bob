Napaka zelenih poslabšala izid?
Odborniki izrazili zaupanje v pogajalce - Na zasedanju ni bilo ničesar, česar javnost ne bi smela izvedeti
Ljubljana - Odbor DZ za kmetijstvo, gozdarstvo in prehrano se je na včerajšnji za javnost zaprti seji seznanil s pogajalskimi dosežki in z dejstvi, s katerimi se ubada Slovenija na pogajanjih za vstop v EU na kmetijskem področju.
Odborniki - govorili naj bi bili o pooblastilu pogajalcem, do katere točke se lahko spustijo v trdih pogajanjih z evropsko stranjo - so sprejeli neobvezujoč sklep, da so bili seznanjeni s pogajanji, da so zadovoljni in da podpirajo pogajalce.
Šarmer (po mnenju ene od ženskih revij) je šel nekaterim na živce, še preden se je dodobra uveljavil v slovenskem javnem življenju.
Predvsem zaradi oblike, ki je bila brez vsebine.
Pa tudi zgodovina ni bila povsem čista.
Opozoril o pomanjkljivi strokovnosti in o temni preteklosti predsednika stranke in nekaterih njenih vidnih članov oblast ni želela ali hotela slišati.
Celo več, s podpisom pogodbe med največjo stranko in stranko mladih so opozorjeni dali vedeti, da imajo z mladeničem drugačne načrte.
Tega se je začel zavedati tudi mladi politik.
In tako kot so ga mediji sprva vzljubili (mladenič, ki bi ga vsaka slovenska mati imela za zeta), so ga kaj kmalu začeli sovražiti.
K temu je nedvomno pripomogel tudi sam, s svojimi dejanji in izjavami.
Kaj so volivci napovedali in kaj dejansko storili
Ljubljana - Zakon o političnih strankah kljub popravku na podlagi odločbe ustavnega sodišča še vedno ni bil skladen z ustavo.
Ustavno sodišče je namreč razveljavilo besedilo prvega in drugega odstavka 23. člena, ki je kot pogoj za financiranje političnih strank iz proračuna zahtevalo, da stranka na parlamentarnih volitvah kandidira vsaj v treh četrtinah od osmih volilnih enot.
Zlorabil Drnovška
Janez Drnovše k ima ob 11.30 intervju na Radiu Trbovlje, ob 20.00 pa se bo udeležil pogovora na TV Slovenija.
Notranja revizija v uradu za mladino je potrdila ugotovitve posebne komisije ministrstva za šolstvo, da so bile v postopku javnega razpisa za sofinanciranje dejavnosti mladinskih bonitetnih kartic v letu 2002 storjene nepravilnosti, o katerih smo že večkrat pisali.
Zato je 15. oktobra ministrica Čokova sprejela dva ukrepa: odredila je neodvisno revizijsko komisijo finančnega ministrstva in Černjaku naložila, naj v mesecu dni - torej do sredine novembra - predloži program ukrepov za izboljšanje vodenja urada in ukrepov, s katerimi bo zagotovljeno dosledno izvajanje predpisov na vseh področjih dejavnosti urada.
Ker smo želeli vedeti, zakaj si je ministrica zadnji hip premislila, smo se na ministrstvo obrnili s sila preprostimi vprašanji.
Zanimalo nas je, zakaj se je Lucija Čok odločila za razrešitev Dominika S.
Černjaka, če notranja revizija ni pokazala večjih nepravilnosti, in zakaj je predlagala njegovo razrešitev, če pa mu je dala mesec dni časa za predložitev programa za izboljšanje delovanje urada?
Konkretnih odgovorov ministrstva oziroma ministrice nismo dobili.
Tiskovna predstavnica Nataša Gerkeš Lednik nas je le še enkrat seznanila z že znanimi ugotovitvami notranje revizije in ukrepi ministrice za šolstvo.
Kaj se je zgodilo, da je do včeraj nedotakljivi Tasič izgubil podporo članov skupščine družbe Metal, kjer je bil prokurist dejansko le septembra in oktobra, ni znano.
Znana je le izjava vodstva koncerna Slovenske železarne v Ljubljani, da je Tasič ostal brez pooblastil zato, ker naj bi se uspešnost Metala začela naglo slabšati.
Iz Slovenskih železarn so včeraj poslali ne ravno razumljivo sporočilo, da je pri petih članih skupščine (Flander, Prešern, Umek, Šimonka in Vodopivec) dodatno prevladalo še mnenje, da je treba storiti vse za nemoteno izvajanje programa privatizacije družbe.
Zaradi padca cen in konkurence na skupnem trgu se Slovenija zavzema za podporo, kakršno imajo sedanje članice Unije
Ljubljana - Dopolnjevanje neposrednih plačil v prehodnem obdobju na ravni, pri kateri vztraja EU, bi bilo za slovensko kmetijstvo hud udarec, zato Slovenija v pogajanjih ne bo popuščala, čeprav je evropski komisar za kmetijstvo Franz Fischler med nedavnimi pogovori nedvoumno napovedal »uravnilovko« za vse pristopnice.
Slovensko pogajalsko izhodišče pa je, da bi EU dovolila pristopnicam, da iz svojih nacionalnih proračunov doplačujejo do višine plačil, kakršna imajo sedanje članice Unije.
Brez teh doplačil bi se dohodek na kmetijah, kot kažejo izračuni agrarnih ekonomistov, v primerjavi z zadnjim letom pred pristopom (2003), izrazito poslabšal.
Banski dvori predlagajo začasno razmejitev po sredinski črti v Piranskem zalivu in opozarjajo, da je bila hrvaška stran vedno pripravljena na kompromis.
Na slovenski strani da je bilo drugače, saj je državni zbor sprejel (iracionalni) memorandum s trditvijo, da je ves Piranski zaliv slovenski.
Glede na neuspeh pogajanj v zadnjih letih naj bi bila najprimernejša rešitev arbitraža.
Direktor Vursa zavrača očitke zveze proti mučenju živali in se zahvaljuje tistim, ki so posvojili pse iz Lahovega
Povedal je, da Zveza društev proti mučenju živali Slovenije ni stranka v postopku in kot taka ni upravičena do nobene dokumentacije in poročil, niti jih nima pravice zahtevati.
Vurs je že januarja letos izdal odločbo, iz katere je jasno izhajalo, kaj se bo zgodilo, če Močivnikova ne bo cepila psov in jih oddala.
Zato so taka vprašanja zveze navadno sprenevedanje, saj je tudi v septembrskem sklepu o izvršbi, ki ga je izdala veterinarska inšpektorica Anita Kermavnar, jasno pisalo, da bodo v obdobju enega meseca pse odpeljali in so to tudi naredili.
Ta sklep je bil vročen Močivnikovi.
Zoper njega se ni nihče pritožil in so ga po zakonu o upravnem postopku tudi izvedli.
Vurs bo poročilo o celotnem postopku izdal predvidoma do konca leta, ko na Lahovem ne bo več psov in bo postopek zaključen.
Takrat bodo tudi znani stroški, ki bodo gotovo znašali nekaj milijonov tolarjev.
Močivnikovi pa bodo poslali zapisnik o poteku postopka.
Kovač je zatrdil, da so živalim, ki so bile v Dolu, zagotovo uredili boljše bivalne razmere in preprečili njihovo nadaljnje mučenje.
Dodal je še, da si je Močivnikova prizadevala skrbeti za pse, vendar tega ni zmogla.
Starši želijo resnico in ne denar
Z oddelka za stike z javnostmi zdravniške zbornice so včeraj sporočili, da so vsi postopki pred organi zbornice potekali v skladu z veljavnimi akti.
»Zaradi objektivnih okoliščin je pridobivanje posameznih strokovnih mnenj zahtevalo daljša časovna obdobja, vendar zamude nikoli niso vplivale na zastaranje primera.«
Irena Petek, mati pokojne deklice, je prepričana o nasprotnem.
Kot je včeraj povedala za Delo : »Trdno sem prepričana, da je zbornica računala na zastaranje primera.
Zato vedno znova poudarjam: za najino pritožbo, zdaj pa tudi za ovadbo, nikoli ni in ne bo stala nikakršna zahteva po denarni odškodnini, ki nam izgubljenega otroka ne more povrniti.
Želim le dokazati, da je šlo za malomarnost, in doseči, da odgovorni to tudi priznajo.
Zato bova vztrajala.«
Avtor članka Celeste Wallander, programski direktor Centra za strateške in mednarodne študije (CSIS), med drugim opozarja, da v Natu ni mehanizma za izključitev članic, ki kršijo pravila in norme zavezništva.
Po njegovem mnenju bi bilo izključevanje oporečnih in neodgovornih članic nujno, če naj Nato ohrani učinkovitost.
Zato predlaga, da naj bi - tako kot od kandidatk - tudi od polnopravnih članic zahtevali dosledno izpolnjevanje prevzetih obveznosti.
Njegov sklep je jasen: na praškem vrhu bi bilo treba sestaviti kolektivno pogodbo o članstvu v Natu in tako omogočiti uvedbo mehanizma kaznovanja, suspendiranja ali izključitve neodgovornih članic.
Po sedmih tednih dogovarjanja v varnostnem svetu je resolucija o Iraku na obzorju
Po zadnjih diplomatskih izjavah iz New Yorka naj bi novi resoluciji Združenih držav, ki jo sosponzira Velika Britanija, preostale članice varnostnega sveta - ki imajo možnost, da z vetom zavrnejo resolucijo - ne nasprotovale.
Francija in Rusija sta bili doslej ostri v nasprotovanju kakršnemu koli predlogu, ki bi ZDA prižgal zeleno luč za strmoglavljenje Sadama Huseina.
Kitajska pa je bila glede svojega stališča redkobesedna: samo da podpira vrnitev inšpektorjev, ki so se leta 1998 umaknili iz Iraka.
Je res, da sta bila z gospodom Fitzgeraldom dodana trojki Ahtisaari-Ogata-Sammaruga prav na zahtevo Izraela?
Ne, ne, v ekipi sva bila že od začetka.
Sam sem bil celo navzoč pri prvem pogovoru med Ananom in Ahtisaarijem.
So bili po vašem mnenju v Dženinu zagrešeni vojni zločini?
O tem se veliko govori, a po mojem mnenju prenapihnjeno.
Najboljše razmere bi res bile januarja in februarja, toda sam nisem zaskrbljen zaradi tega.
Prepričan sem celo, da bi se ameriški vojaki v slabših vremenskih razmerah odrezali bolje od lokalne vojske.
Mislim, da je to kar dober povzetek, ob dodatku, da poseg ne bo nujno vojaški.
»Seveda Kitajce zelo zanima, kdo bo njihov prihodnji voditelj,« pravi lastnik manjšega podjetja za računalniško opremo, »a to ve le tistih nekaj posameznikov na samem vrhu.«
Nato pogleda skozi okno in doda: »Sicer pa, kdor koli že bo novi generalni sekretar, vsak se bo moral spoprijeti s problemom odpuščenih delavcev in strahotno korupcijo.«
Zadnji sunek novega vetra z vrha Zavarovalnice Triglav v sporu z Agencijo za zavarovalni nadzor je, da ne bodo razpihovali razbesnelih strasti.
To so pokazali tako, da na vrhovno sodišče niso poslali tožbe, s katero bi spodbijali odločbo agencije, zaradi katere je padla še do nedavna nepremagljiva Nada Klemenčič.
Njen naslednik Milan Tomaževič je v prvih nastopih videti spravljiv.
Očitno se zaveda, da je Triglav glinasti golob, na katerega preži tako agencija kakor tudi kdo drug.
Če bi odgovorni zares hoteli urediti razmere, bi zadoščal mesec dni analiz in priprave projekta, potem pa še nekaj mesecev za sprejetje zakona.
Vsekakor bi obalno stražo že lahko imeli.
Najbolj narobe je, da o njej pripravljajo predloge tisti, ki bi morali izgubiti nekatere pristojnosti na morju, a jih očitno nihče noče.
To nam je prišepnil nekdo iz ustrezne državne službe, ki pa seveda noče biti imenovan.
Seveda bo na odločitev najbolj vplivala ocena racionalnosti poslovanja.
Nenavadno je le, da se ves projekt tako počasi premleva in obdeluje.
Kot da si ga v resnici nihče ne želi in da stražo ustanavljajo predvsem zato, ker se dobro sliši.
Za nekatere je razlog za zamudo tudi to, da Evropska unija ni dala direktive o tem, kako bi morala biti takšna služba organizirana, in je zato stvar prepuščena presoji vsake države.
Slovenija pa (vsaj v državnih logih) očitno še težko razmišlja z lastno glavo.
Če pa enotna obalna straža ni dobra rešitev, naj vlada to (čim prej) na glas pove in poišče druge načine učinkovitejšega obvladovanja nalog na morju.
Na vprašanje, zakaj so se odločili za javni protest zaradi omalovaževanja mnenja prebivalcev že zdaj (ko še ni pripravljen niti osnutek sprememb ureditvenega načrta, ki bo, kot ga bo sprejel mestni svet, javno razgrnjen - tudi na sedežu krajevne skupnosti Rožna Dolina), je predsednik sveta KS zatrdil, da so glavni razlog slabe dosedanje izkušnje.
»Dejstvo, da so svet KS in prizadeti krajani izločeni iz postopkov soodločanja o spremembah ureditvenega načrta odlagališča odpadkov, kaže na to, da občinsko vodstvo hoče zaobiti interese krajanov.
Navedbe v 4. členu programa ne dajejo nobenih jamstev, da bodo v postopku javne obravnave upoštevane pripombe KS in krajanov,« je poudaril.
V 4. členu so namreč našteti organi in organizacije, ki morajo dati soglasje v postopku priprave spremembe ureditvenega načrta; med njimi ni krajevne skupnosti.
Zgodovina osnovne šole Grahovo sega tja v drugo polovico 19. stoletja, ko je bila to župnijska šola.
V njej so poučevali v slovenskem jeziku, znanje pa so otrokom posredovali župniki in obenem poučevali še verouk.
Takrat jo je obiskovalo 115 otrok.
Danes obiskuje šolo v Grahovem, ki je podružnična šola cerkniške šole Notranjskega odreda, 157 učencev.
Gre za popolno osemletko, brez kombiniranih oddelkov, uvajati so začeli tudi devetletko.
Prizidek k OŠLog - Dragomer bo imel štiri učilnice, kabinete, sanitarije, garderobe, manjši večnamenski prostor in knjižnico.
Graditi ga bodo začeli prihodnje leto, končan pa bo predvidoma jeseni 2004.
»Kakor vsako leto bomo tudi letos poskrbeli za blagoslov mladega vina.
Govorili bomo o boleznih in škodljivcih v vinogradih, razprava pa bo tudi o načinu ocenjevanja vin.
Letos in tudi že prej se pri ocenah mladih vin zgodi to, da so avtomatsko izločeni skoraj vsi predikati.
Med ocenjevanjem mladih vin v začetku novembra so grozdi za ledeno vino, suhi jagodni izbor pa tudi za jagodni izbor in izbor večinoma še na trtah.
Zato jih ni mogoče oceniti.
Leto zatem pa jih tudi ni več mogoče oceniti, ker to niso mlada vina in so iz prejšnjega letnika.
To je škoda,« je opozoril podpredsednik društva črnomaljskih vinogradnikov Alojz Hoznar .
Prevalje - V edini polnilnici sadnega mošta in drugih pijač na Koroškem, ki jo je v svoji enoti za razvoj in trženje produktov s kmetij na Fari na Prevaljah uredilo podjetje Alp Peca, so v zadnjih dveh mesecih ustekleničili več kakor deset tisoč litrov sadnega soka in približno tisoč litrov mošta.
Večina ga bo prišla na trg z blagovno znamko dobrote izpod Pece, pod katero kmetje iz Mežiške doline prodajajo še kruh in potico, domače žganje in marmelado, pa tudi ročno pletene košarice.
Mengeš - Kolodvorska cesta v Mengšu, na kateri so začeli prenavljati komunalno infrastrukturo že 20. avgusta, dela pa bi morala biti končana do 10. oktobra, še vedno ni odprta za promet.
Podjetje HIS iz Ljubljane, ki je bilo izbrano za izvajalca del na 390 metrov dolgem odseku od križišča pri Pavovcu do mostu čez Pšatin razbremenilnik, je imelo najprej veliko težav zaradi slabega projekta (hidrant je bil predviden kar sredi ceste, večkrat so prestavljali tudi pločnike), zdaj pa nikakor ne more dobiti asfalta.
Kdaj bo po Kolodvorski stekel vsaj primestni avtobusni promet, je težko napovedati, saj se je Andrej Urbanc, vodja naložb v mengeški občinski upravi, pri napovedih doslej že večkrat uštel.
Najprej je dejal, da bo za avtobusni promet odprta do srede oktobra, nato do 30. oktobra, zdaj od njega sploh ni mogoče dobiti izjave - na mobitel se namreč ne oglaša.
Toda na terenu smo videli, da bo treba marsikje urediti še nekaj komunalnih jaškov in dovoze do hiš ter položiti obcestne robnike.
Ker tam ni videti prav veliko delavcev, se je bati, da cesta ta mesec ne bo nared.
Prav tako zanjo še vedno niso pridobili niti gradbenega dovoljenja (oddali so le vlogo).
Vmes pa je začela v podjetju opravljati pregled poslovanja od leta 1999 naprej revizorka računskega sodišča.
Osnutek njenega poročila ugotavlja nekatere nepravilnosti, ki pa jih ima revidiranec po zakonu pravico pojasniti pred izdelavo dokončnega poročila.
Komunala Trebnje pod vodstvom spornega v. d. direktorja Povšiča te možnosti ni izkoristila, odgovornemu direktorju za čas revizije Pavlu Jarcu je ni dala, hkrati pa ob podpori pomladne koalicije v občinskem svetu skupaj z nadzornim svetom podjetja javno (tudi v brezplačnem Glasilu občanov, ki ga ureja Ivanka Višček) razširja še ne razčiščene ugotovitve.
Predsednik računskega sodišča dr. Antončič je vse pristojne Trebanjce pisno obvestil, da je šele končno revizijsko poročilo primerno za obravnavo na organih Komunale in ustanovitelja (občine).
»Direktorju javnega podjetja sicer ni mogoče preprečiti razširjanja zaupnega dokumenta, velja pa opozoriti, da gre po kazenskem zakoniku za kaznivo dejanje,« je nedvoumno zapisal.
Koliko je trebanjskim pomladnim svetnikom do zakonitosti, se bo pokazalo že danes popoldne.
O nespoštovanju občinskih aktov, zasutju kraške vrtače in nasprotovanju kakršni koli pozidavi tega območja je sredi oktobra gradbeni inšpektorat obvestil tudi izdelovalec zazidalnega načrta prof. mag. Peter Gabrijelčič.
Inšpektorat ministrstva za okolje in prostor je pred dnevi že izdal odločbo, s katero Tekavčiču nalaga »sanacijo kraške jame«.
Kako naj bi jo opravil, ni znano, saj jo je z materialom iz bližnjega kamnoloma polnil več let.
V piranskem centru za preprečevanje odvisnosti od prepovedanih drog trenutno obravnavajo okrog 160 odvisnikov
pes pojde
Duplek je prva slovenska podeželska občina z mednarodnim certifikatom - Koristen bo predvsem po vstopu v EU
Velenje - Ob koncu prireditev po oktobrskem 5. srečanju gospodarstva Savinjsko-šaleške regije je tukajšnja območna gospodarska zbornica v ponedeljek v hotelu Paka razdelila letošnja priznanja za najbolje urejeno delovno okolje.
Velenjsko Gorenje, ki se je ponovno uvrstilo na prvo mesto, je dobilo tudi plaketo za trajno in domiselno urejeno delovno okolje.
In kako daleč so rešitve posameznih odsekov za povezavo Severne Primorske z Gorenjsko in obe regiji z avtocestnim križem in Ljubljano?
Povezava Želin (Cerkno)-Gorenja vas je na ravni idejne zasnove.
Kot je povedal Janez Podobnik, sta izbrani dve različici predora, ki naj bi potekal od Dolenjih Novakov (vas pod cerkljanskim smučiščem) do Hotavelj, torej pod Kladjami.
Prva je ocenjena na 7,4 milijarde tolarjev, druga na 5,2 milijardi.
»S Cerkljanskega odhaja veliko mladih.
Predor jih bo lažje pripeljal nazaj,« je poudaril Podobnik.
Škofjeloška obvoznica je že predmet proračunskega načrtovanja, in kot je pojasnil Igor Draksler, župan občine Škofja Loka, je projekt vreden 4,3 milijarde tolarjev, za uresničitev pa potrebujejo tudi politično podporo.
Priključek na avtocesto Jeprca-Povodje je šele v fazi idejne zasnove.
Rekonstrukcija štiripasovnice Jeprca-Stanežiče je v fazi preučevanja različic, priključek Stanežiče-Brod naj bi začeli graditi leta 2006, prihodnje leto pa naj bi se začela gradnja avtocestnega odseka Šentvid-Koseze.
Nekdanje zapore na Metelkovi bodo preurejali v mladinsko prenočišče do februarja - Kljub temu odprtje na pomlad
Že zdaj pa je jasno, da kljub ugodnemu vremenu v Olševku letos ne bodo mogli končati vseh gradbenih del.
Načrt obnove 930-metrskega cestnega odseka skozi vas do podružnične šole namreč poleg ureditve zgornjega ustroja ceste z asfaltom obsega še vso drugo komunalno opremljenost, kot so pločnik, javna razsvetljava, vodovod, ureditev odvodnjavanja meteornih vod in primarnega fekalnega kanala.
A vse tisto, kar bo letos končano, bo še letos tudi plačano, napoveduje šenčurski župan Franc Kern .
So cono res zapravili?
Komen - »Ko se srečujem z volivci, rad povem, da slike, ki jih na svojih predstavitvah kaže sedanji župan, niso začele nastajati z njim, ampak v prejšnjem mandatu.
Zato sem se kot svetnik z osemletnimi izkušnjami zavestno odločil kandidirati za župana, ker želim delati v korist občine, Krasa, kjer živim in delam,« pravi Damjan Grmek, skupni kandidat ZZP, LDS in ZLSD za župana občine Komen.
Sežana - »Če sanjamo skupaj, sanje postanejo resničnost,« je zapisano na temeljnem kamnu za novo telovadnico Srednje šole Srečka Kosovela Sežana, ki ga je v Stjenkovi ulici včeraj skupaj z ministrico za šolstvo, znanost in šport dr. Lucijo Čok in z Davorinom Terčonom, poslancem v državnem zboru RS, ter drugimi gosti v Sežani postavil župan Miroslav Klun.
Vsega je kriva lokalna televizija
V Trebnjem jo ogovarjajo z županjo
K sreči se dogajajo spremembe na bolje.
Čeprav še daleč od idealnega, je politični položaj kot tudi splošno razpoloženje v državi danes občutno boljše kot v preteklih desetletjih.
Gvatemala je danes dejavnejša v predstavljanju svoje kulturne dediščine v tujini kot kdaj poprej.
Del njene premične dediščine bo do 13. januarja 2003 razstavljen v Etnološkem muzeju ( Museum für Völkerkunde ) na Dunaju.
Na razstavi, ki je bila pred tem v Madridu, si lahko publika ogleda predmete visoke kulture Majev in tiste, ki so nastali v obdobju španske kolonialne vladavine.
Del razstavljenih predmetov je prišel iz španskih zbirk, med predmeti, ki prihajajo iz Gvatemale, pa so nekateri prvič na ogled zunaj države.
Mini teater iz Ljubljane je z uprizoritvijo Walserjeve Schneewittchen - After Party v režiji Ivice Buljana gostoval v tekmovalnem programu Messa v Sarajevu in ob dnevu črnogorskega gledališča nastopil še v CNP v Podgorici.
Konec novembra je povabljen z njo na 27. mednarodni gledališki festival Teatro de Oriente v Venezuelo.
Uvodoma so prikazani nekateri novi zgodovinski podatki o gospodarstvu in kulturi v primorskih mestih, s poudarkom na solinarstvu, ki je bilo ena glavnih dejavnosti piranske družine Tartini.
O tem govori Darja Mihelič; poleg gospodarskih razmer razkriva zlasti odnose med Trstom in Koprom kot pristaniščema, ki sta bili v onem času približno enakovredni oziroma je bilo koprsko nekaj časa celo v prednosti.
Zlasti preseneča humanistična podoba, kot se kaže v prvi latinski šoli v Kopru že v 12. st. Iz Kopra je bil sloviti Peter Pavel Vergerij.
Drugo humanistično središče je bil Piran, kjer je v 17. st. delovala Accademia degli Intricati, v 18. st. pa Accademia degli Virtuosi, sicer pa je bilo v 18. st. v mestu znanih 39 laičnih šol - bratovščin.
Tretje humanistično središče je bil habsburški Trst.
Na širšem območju San Francisca in celega zaliva živi okrog 30.000 sledilcev starokeltskega verovanja in običajev.
Poleg mask okostnjakov so najbolj priljubljene maske čarovnic.
Že teden ali dva pred 31. oktobrom se pred trgovinami z maskami sprehajajo v Batmane, Drakule, Himane in druge filmske junake preoblečeni prodajalci in z zganjanjem norčij ponujajo po 50- in večdolarske kostume.
Tudi tržnice so polne buč, peki in gospodinje ali gospodinjci pa pospešeno pečejo bučne pite.
Slovenci se v turističnem svetu lahko pohvalimo, da nismo jezikovni analfabeti.
Prav nasprotno - veliko pohvalnih besed, namenjenih naši državi in njenim prebivalcem, je bilo izrečenih ravno zaradi našega znanja tujih jezikov.
Na to nas »obsojajo« predvsem elektronski mediji, televizija (čeprav mi je kolegica pred dnevi potožila, da so začeli podnaslavljati program discovery in ji tako odvzeli nekaj možnosti, da se uri v angleščini) in računalniki; že otroci čebljajo v angleščini, da o slengovskih besedah, ki jih uporabljajo najstniki in prav tako izhajajo iz tega jezika, sploh ne govorimo.
Če sem se najprej zmrdovala nad takšnimi hotelirji, ki ne znajo niti besedice angleško, se zdaj srečanja z njimi veselim.
Vtis so popravili s prijaznostjo, ki je bom verjetno šele deležna.
In tu, se mi zdi, je bistvena razlika med njimi in našimi turističnimi delavci, Slovenci nasploh.
Te naravne, nenaučene prijaznosti nam manjka.
Ne le v odnosu do turistov, kjer se še znamo pretvarjati - pristne prijaznosti tudi med nami ni (več).
Dokler pa je ne znamo gojiti med sosedi, znanci, bo tudi v odnosu do turistov umetna, prisiljena.
Saj turistu v mestu smo še voljni pokazati, kje lahko parkira in kje kupi parkirni listek; kolikokrat pa koga povabimo k sebi domov in mu skuhamo čaj?
Občina Semič je sprejela spremembo zazidalnega načrta in omogočila povečanje naselja Gričice ob smučišču - Namesto štirih želijo osem topov
S to spremembo so povpraševanju le trenutno zadostili, saj bi lahko takoj prodali še vsaj šestdeset enot.
Do naselja je od jeseni 2000 že urejena asfaltna cesta, zdaj pa bodo lahko napeljali še vodovod do vsake hiše.
Letošnje ocenjevanje krajev in drugih sodelujočih v projektu Turistične zveze Slovenije Moja dežela - lepa in gostoljubna je sklenjeno.
V njem je sodelovalo še več krajev kot prejšnja leta, najbolje ocenjeni v posameznih kategorijah tekmovanja, ki vključuje že več kot dve tretjini vseh slovenskih krajev, pa so: večja mesta: Nova Gorica, Velenje, Maribor; srednja mesta: Slovenj Gradec, Idrija, Domžale; manjša mesta: Cerklje na Gorenjskem, Metlika, Spodnja Idrija; izrazito turistični kraji: Radenci, Podčetrtek, Bled; turistični kraji: Laško, Izola, Ptuj; izletniški kraji: Kostanjevica na Krki, Šentanel, Gornji Grad; hribovski kraji: Gorenje nad Zrečami, Logarska dolina, Sorica; drugi kraji: Rašica, Zgornja Kungota, Vojnik.
Hkrati je bilo sklenjenih že nekaj panožnih tekmovanj.
Rezultati slednjih so: večja zdravilišča: Terme Zreče, Zdravilišče Moravske Toplice, Zdravilišče Radenci; manjša zdravilišča: Terme Topolšica, Zdravilišče Strunjan, Zdravilišče Šmarješke Toplice; osnovne šole: OŠGornji Petrovci, OŠZali Rovt, Tržič, OŠAntona Martina Slomška Vrhnika; srednje šole: Gimnazija Litija, Gimnazija Novo mesto, Gimnazija Ravne; Višja šola za gostinstvo in turizem Bled (posebno priznanje).
V projektu sodelujejo tudi vojašnice, ki so jim bila 25. oktobra v Ankaranu že podeljena priznanja.
Najlepše so bile letos urejene: večje vojašnice: Vojašnica Franca Rozmana Staneta Ljubljana, Vojašnica Kranj, Vojašnica generala Maistra - Maribor; manjše vojašnice: Vojašnica Bohinjska Bela, Vojašnica Ankaran, Vojašnica Ptuj.
Gre za levi del pobočja, gledano z vrha Krvavca navzdol proti Domu na Krvavcu, ki je zaradi večje strmine primerno za boljše smučarje.
Nanj so to jesen razširili cevovodno in kabelsko omrežje za dovod vode in zraka ter elektrike.
Pri tem so naredili 12 jaškov, kjer bodo postavili snežne topove ali tako imenovane žirafe, s katerimi bodo smučišče po potrebi dodatno zasneževali.
Pri iskanju mest sta za evropsko in severnoameriško celino v padajočem meniju na voljo ustrezni izbiri, ki prikažeta cestni zemljevid.
Te zadetke ali naslove iz izbranih trinajstih držav je možno uporabiti kot začetno ali končno točko potovanja v zavihku Directions, kjer bo mappoint izračunal bodisi najkrajšo bodisi najhitrejšo pot.
Mesta po vsem svetu je možno poiskati v svetovnem atlasu, vendar za preostale celine ni računanja poteka potovanja.
Zemljevide je možno prikazati v enajstih merilih, pri čemer je okno s prikazi na voljo v treh velikostih.
Zvečer po obilni večerji se na ladji začne prava zabava.
Med priljubljenejša zatočišča bi nedvomno uvrstil Lido v zadnjem delu ladje, po površini približno enak bežigrajski kinodvorani.
V njem se vsak večer najde kaj zanimivega; od cirkuškega šova polizanega Italijana in njegove brhke pomočnice, akrobatskih točk cirkuških artistov do kabaretne točke plesalk iz vzhodne Evrope ob malo kasnejših urah (ko otroci že spijo).
Bolj umirjenim je na razpolago manjša kinodvorana, ki jo lahko rezervirate (z doplačilom) zase in za svojo boljšo polovico.
Pravi hit med Azijci pa so karaoke, ki mimoidočega nasmejejo do solz.
Sam nisem opazil nobenega naslednika Toma Jonesa, in to kljub dolgotrajnim poizkusom nekaterih, da bi goste prepričali o svojem talentu.
So pa prav simpatično pijano mežikali v mikrofon.
Rekorder je bil nedvomno mladenič iz Osake, ki je štirikrat zapored odtulil svojo različico Sinatrove My way in se je naslednji dan nekako nestabilno vračal z zajtrka.
In če že sicer zadržani Azijci sproščajo svoja čustva s petjem karaok, kaj bi šele porekli na vzklike obupa ali neizmernega veselja, ki jih je slišati v veliki igralnici na drugem koncu ladje.
Casino je večinoma poln ljudi globokih žepov in malo manj globokega uma, ki kar tekmujejo med seboj, kdo bo zapravil več.
Oba kraja povezuje prastara jantarna pot (pot med njima, ki jo je danes mogoče prevoziti v približno šestih urah, je nekoč zahtevala dva tedna), deloma pa ju druži tudi skupna preteklost v dobi rimske države, denimo med Tiberijevimi napadi na ljudstva, ki so živela onkraj Donave, ali pa med vojno Marka Avrelija proti Markomanom (ti so si protiudarec zaslužili z zavzetjem Oderza ter obleganjem same Aquileje).
Mark Avrelij je nekaj časa, med epidemijo kuge, prebil v Aquileji, vsaj ena izmed njegovih knjig, ki sestavljajo stoična Razmišljanja o sebi, pa je nastala tudi v Carnuntumu.
Od slednjega sicer danes ni ostalo prav veliko (na njegovi lokaciji je urejen arheološki park); skozi stoletja so ohranila slavo predvsem Vrata poganov iz 4. st. (t. i. Heidentor), ki so pritegnila zanimanje popotnikov in raznih eruditov že od renesanse dalje in še danes ostajajo simbol nekdanjega mesta.
Z razstavo bodo predstavili pomemben dogodek za kamniško muzealstvo, donacijo 14 kipov enega osrednjih slovenskih kiparjev 20. stoletja, avtorja javnih naročil ter pobudnika slovenskih kiparskih simpozijev tipa forma viva Jakoba Savinška (1922-1961), ki jih je njegova življenjska sopotnica, igralka in pesnica Mila Kačič (1912-2000) v oporoki zapustila Kulturnemu centru Kamnik.
Savinšek se je v Kamniku rodil in preživel otroštvo; na gradu Zaprice, sedanjem sedežu Kamniškega muzeja, se je mdr. tudi igral, sicer pa je njegova družina živela v eni najstarejših in arhitekturno najzanimivejših hiš na Trgu talcev.
Zapuščina, ki jo bodo predstavili, zajema figuraliko v merah male plastike in portrete, v mavcu in patiniranem mavcu, patinirani žgani glini in bronu.
Kipi sodijo v štirideseta in petdeseta leta ter omogočajo kvaliteten vpogled v kiparjev opus, ki je sicer nastal v zelo kratkem obdobju umetnikove samostojne likovne kariere.
Savinšek se je med drugo svetovno vojno sprva zasebno izobraževal pri Karli Bulovec Mrak, Francetu Goršetu in Rihardu Jakopiču, po osvoboditvi pa je postal član prve generacije leta 1945 ustanovljene ljubljanske Akademije za likovno umetnost, kjer se je po diplomi leta 1949 odločil še za specialko pri Borisu Kalinu.
To je obiskoval do leta 1950, v naslednjem desetletju, do smrti sredi ustvarjanja leta 1961 na kiparskem simpoziju v Kirchheimu pri Würzburgu v Nemčiji, pa je ustvaril nad 20 javnih spomenikov, eksperimentiral z materiali in stili ter se ukvarjal še z risbo, ilustracijo in scenografijo.
Formalno se dela iz kamniške donacije gibljejo od zgodnje klasične umirjenosti do modernističnega stilnega izražanja, oplemenitenega z neevropskimi slogovnimi prvinami in domačo ljudsko umetnostjo.
Ob razstavi so izdali zloženko z zapisom Sonje Klemenc, na današnji otvoritvi pa bodo predstavili tudi poezijo Mile Kačič.
Brala jo bo igralka Iuna Ornik, ob spremljavi Borisa Šinigoja na lutnji.
Zaradi močno spremenjenih pogojev poslovanja, ki so povzročili veliko večji izpad dohodka od predvidenega, so se dogovorili, da bo pristaniška uprava prezaposlila 85 delavcev, ki jih je od nje prevzela družba TICT in jo zdaj zaradi prejšnjih pogodb finančno močno bremenijo.
Prezaposlovanje bi morala začeti s prvim novembrom, družba TICT pa bi potem po svojih merilih zaposlovala nove delavce s splošno kolektivno pogodbo.
Prav tako bi morala pristaniška uprava zmanjšati najemnino za pomol, ker se prek njega odvija veliko manj pretovorov, kot je bilo predvideno.
Vendar je predsednik pristaniške uprave Maurizio Maresca na seji pristaniškega odbora povedal, da uprava za zdaj ne bo začela niti s prezaposlovanjem niti ne bo zmanjšala najemnine mešani družbi, ker da mora TICT spoštovati tako pogodbena določila glede osebja kot tudi glede najemnine.
Na agenciji so doslej čakali na odločitev Triglava, ali se bo pritožil na vrhovno sodišče ali ne.
Ker o odločitvi Triglava uradno še niso bili seznanjeni, je Jurij Gorišek, direktor agencije, dejal, da če tožbe ne bo, »se lahko postopek za odvzem dovoljenja prekine, seveda, če se bo svet oziroma senat agencije strinjal, da je nadzorni svet Triglava uresničil odločbo agencije, poslano 17. julija letos.
Če pa bo senat ugotovil, da sporazumni odstop nekdanje predsednice in člana uprave Nade Klemenčič in Jožeta Obersnela ne zadošča, bo lahko postopek odvzema licence nadaljeval.
Postopek bo končan šele, ko bo odstranjen primarni vzrok, zaradi česar je bil začet, to je oviranje nadzora, kar bomo preskusili.«
Po njegovih besedah se v Triglavu lahko nadaljevanje nadzornega postopka nadejajo v treh do petih tednih.
Rečeno je bilo tudi, da poslancem, ki so o prodaji Okte razpravljali v parlamentu, niso poslali vseh delov pogodbe, takratni premier Ljubčo Georgievski pa je trdil, da je pogodba zelo ugodna, ker je tehnologija Okte, pa tudi vse drugo v tem podjetju, tako zelo zastarelo, da bi lahko šlo le še v - staro železo.
To je po eni strani povečalo proizvodne stroške (oziroma zmanjšalo konkurenčnost), po drugi strani pa podražilo izvoz, kar ni pogodu madžarskim podjetjem, ne domačim ne tistim v tuji lasti.
Fed naj bi znižal vodilne obresti
V mnogih državah že nekaj let svetujejo bodočim materam, da še pred zanositvijo in med nosečnostjo uživajo več folne kisline.
Najdemo jo v zeleni listnati zelenjavi, predvsem solati, špinači in ohrovtu, pa tudi v pšeničnih kalčkih in čičerki.
Med živili živalskega izvora je v ledvicah in jetrih.
A ker je samo s prehrano skoraj ni mogoče zaužiti dovolj, zdravniki svetujejo tablete.
Brez folne kisline se celice ne morejo razmnoževati in razvijati, najpomembnejša pa je njena vloga pri nastajanju proteinov, ki so nosilci dednega materiala.
Pomanjkanje folne kisline je zato grožnja plodu v prvih mesecih nosečnosti, saj poveča možnost za splav in nastajanje prirojenih telesnih okvar.
Nekatere raziskave so ta pozitivni učinek folne kisline želele zavrniti, češ da uživanje dodatnih količin povečuje tveganje za splav.
A študija, ki jo opravljajo na Švedskem, naj bi ovrgla tudi najmanjši sum.
Zato še vedno velja, da nosečnice potrebujejo skoraj dvakrat več priporočene dnevne količine folne kisline.
Krščanstvo je v prvih stoletjih le kot koprena prekrilo poganska verovanja in tako je podoba kače do danes ostala ambivalentna.
Dokaz je mit o beli kači s krono, ki čuva zaklad (kar pogosto zasledimo v slovenskem ljudskem pripovedništvu), toda v simbolnem pomenu je zaklad prispodoba skrivnih modrosti, ki jih varuje modra kača.
Posebno poglavje so »kačji« svetniki, ki so z njimi povezani v pozitivnem smislu in jih ne pokončujejo: na Slovenskem sta to sv. Urh in sv. Marjeta, ki jih paseta, na marjetino pa se kač celo ne sme ubijati.
S kačami je pri nas povezanih še veliko verovanj in vraž: na Gorenjskem so verjeli, da naj bi na sv. Petra in Pavla kače visele z dreves, a ker svetnika godujeta v juniju, je po eni razlagi to le svarilo kratkohlačnikom, naj ne trgajo zorečih sadežev.
Da bi bile kose ostreje nabrušene, so kosci modrasovo ali gadovo glavo dajali v oselnik (tulec, kamor so spravljali brusila za rezilo kose), v Prekmurju je v ta namen zadoščal le kačji jezik.
Ljubljana - Kot je bilo pričakovati, se dnevi Roberta Drydena med košarkarji Uniona Olimpije bližajo koncu.
Ameriškemu centru 8. t. m. poteče enomesečni poskusni rok v enoletni pogodbi in vodstvo tivolskega kluba je sklenilo, da bo pravočasno prekinilo sodelovanje.
Ovrglo je celo prvotno zamisel, da bi mu še za en mesec podaljšali »pripravništvo«.
Na četrtkovi tekmi z Maccabijem bo Dryden še zadnjič v moštvu, nato pa se bo vrnil v domovino.
»Finančnikov« ni v izobilju
V največji zagati se je zanesljivo znašlo Hondino zasebno moštvo West Honda Pons, katerega sta zapustila tako Loris Capirossi (Ducati) kot Alex Barros (Yamaha), do konca leta pa naj bi se uradno umaknil tudi nemški tobačni koncern West.
Ker lastnik moštva Sito Pons še vedno neuspešno išče novega sponzorja, je bil na pobudo Honde že prisiljen povleči prvo potezo in skleniti »partnerstvo« s Pramacom, letos samostojnim moštvom, za katerega bo v naslednjih treh letih nastopal svetovni podprvak Max Biaggi.
Tako rekoč idealna kombinacija, ki pa bo brez večjega denarnega vložka obsojena na propad.
Dolgoletni »Batmaxov« sponzor Marlboro se je namreč naveličal njegovih muh in ni pripravljen, da bi mu od Yamahe sledil v novo sredino.
Navzlic temu pa bo Honda tudi v prihodnje očitno prevladovala v SP, kjer bo imela kar štiri moštva - kot zadnji se ji je pridružil Bridgestone.
Na njenih motorjih bo, kot kaže, nastopalo osem tekmovalcev, prvi favorit za lovoriko pa ostaja Valentino Rossi.
V uradni ekipi HRC je dobil sicer novega »partnerja«, ameriškega »čudežnega« dečka Nickyja Haydna, s katerim želi Dorna, mati in oče SP obenem, prodreti na ameriški trg, na katerem zaenkrat ni niti ene dirke za VN. Japonec Toru Ukava se je moral z dekretom šefov preseliti h Pramacu Ponsu, medtem ko bo Daijiru Katu pri Gresiniju odslej družbo delal Sete Gibernau.
Slednji se je dokončno poslovil od nezanesljivega in letos nekonkurenčnega Suzukija ter s seboj odpeljal tudi sponzorja Telefonico.
Honvedu iz Budimpešte, od vekomaj valilnici odličnih vaterpolistov, pripada vloga favorita, Spandau in naš Triglav Živila naj bi se »udarila« za to želeno 2. mesto, Silema Burger King z Malte naj le ne bi ogrozil vrha.
A tudi v Kranju so si na jasnem, da bodo v trenutku, ko se pri nas še ni začela tekmovalna vaterpolska sezona, prav z vsakim morali igrati resno.
Za začetek (v petek, 8. t. m.) že proti Maltežanom, ko vaterpolski Kranj pričakuje uvodni točki.
Povrhu pa še morebitno višjo zmago, saj bi ob koncu morda lahko odločala tudi razlika v golih.
Vsekakor pa bo zanimiv že premierni petkov dvoboj turnirja med Madžari in Nemci (ob 18.30), ki bi tako slovenskim prvakom kot tudi njihovim privržencem lahko razkril dejansko moč nemškega moštva, nekoč z bolj vidnimi črkami zapisanega na evropskem vaterpolskem zemljevidu kot v zadnjih letih.
Bukarešta - Slovenska ženska namiznoteniška reprezentanca je tudi v zadnjem, 3. kolu evropske superlige doživela poraz.
Zelo oslabljena ekipa selektorja Jožeta Mikelna (Petra Dermastija je ostala doma zaradi študijskih obveznosti, Martina Safran pa trenira na Japonskem) je pričakovano klonila pred Romunkami, ki so že pred tekmo osvojile 1. mesto v skupini.
Še večji podvig je uspel branilcem istanbulskega brona Nemcem, ki so Čehom prepustili le pol točke.
Ali je znameniti nemški stroj začel pohod na sam vrh?
Ne bi se čudili preveč, saj poznate tisto: »Za Nemce ni nikoli prepozno!«
Zagrebčan prevažal ilegalce
Kmalu se je zvedelo, da jo je zadnja videla soseda.
Pogrešana je hodila proti Ljubljanici.
Nesrečno žensko so skupaj začeli iskati policisti in gasilci z Verda in Stare Vrhnike.
Pregledali so obrežje reke od izvira oziroma Močilnika do Verda in še naprej, s čolnom preiskali rečni tok, vendar Verjanke tja do enajstih zvečer niso našli.
Iskanje so potem prekinili in nadaljevali, ko se je zdanilo.
Objestneži zažgali tudi opuščeni vrtec
Ljubljana - Šišenski policisti so pred kratkim zaradi požigov ovadili pet mladoletnikov, starih od 15 do 17 let, 16-letnika pa še za poškodovanje tuje stvari.
Z nečednim početjem so naredili za okrog štiri milijone in pol tolarjev škode.
Tudi predrzneža, ki sta predzadnjega oktobra sredi belega dne vlomila v atrijsko stanovanje bloka na Reboljevi, so še pravi čas opazili.
Bežigrajski policisti so najprej prijeli 25-letnega D. P. iz Ljubljane, ki je že zbežal iz stanovanja, ko so se pripeljali.
V stanovanju pa so dobili njegovega tovariša, 25-letnega V. T. z Jesenic.
Oba sta povratnika.
Če ju ne bil dobili, bi ukradla za 120 tisočakov deviz.
Celje - Gasilci so imeli v ponedeljek in torek kar nekaj dela.
Prvi dan tedna je zjutraj zaradi v smeti odvrženih nedogorelih sveč najprej zagorelo odlagališče odpadkov na pokopališču v Šempetru.
Pogasili so jih šempetrski gasilci.
Istega dne okoli enih popoldan je zaradi kratkega stika na električni napeljavi izbruhnil požar v kletnih prostorih stanovanjske hiše v Ljubiji pri Mozirju.
Ogenj je povzročil za okoli četrt milijona tolarjev škode, pogasili pa so ga mozirski gasilci.
Predsednik ljubljanskega okrožnega sodišča Aleš Zalar, ki je odločal o odvetnikovi zahtevi, naj bi po nepotrjenih podatkih to zavrnil, sklep pa so včeraj poslali strankam.
(Če bi Zalar zahtevi ugodil, bi morali sojenje ponoviti, tokrat pred drugim sodnikom.)
Na sodišču so nam potrdili, da je Zalar dejansko odločil v zvezi z odvetnikovo zahtevo in da so sklep poslali tožilstvu in obrambi, kaj več pa nam niso hoteli povedati, dokler ga ne bodo prejele vse stranke, kar pa se do zaključka redakcije ni zgodilo.
Dunaj - V nasprotju s prvim potovanjem koroškega deželnega glavarja Jörga Haiderja v Irak letos spomladi - zunanje ministrstvo ga je razglasilo za zasebno pot in za avstrijsko zunanjo politiko irelevantno zadevo - je njegov letošnji drugi stisk roke Sadamu Huseinu povzročil precej več razburjenja.
Potovanje v Irak je sporočilo, da se je Haider »vrnil« na domače prizorišče, morda pa še več.
Po pisanju dunajskega dnevnika Presse je hotel razžaljeni arhitekt desnosredinske koalicije za vsako ceno preprečiti, da bi Schüssel ostal avstrijski kancler, in je zato vnaprej onemogočil, da bi njegova stranka prišla v poštev pri sestavljanju nove vlade.
Schüssel med volilno bitko vztrajno brani desnosredinsko opcijo in napoveduje, da se bo spet povezal s svobodnjaki, če bodo zbrali dovolj glasov.
Rim - Italijanska poslanska zbornica je 310 glasovi za, štirimi proti in enim vzdržanim - vsi so prišli iz klopi vladajoče koalicije - po treh mesecih vročih razprav in štirih glasovanjih sprejela zakon, ki na pravosodno sceno vrača utemeljeni sum o nepristranosti sodišč.
Poslanci stranke prenovljenih komunistov so pred glasovanjem odšli iz dvorane, poslanci vseh strank opozicijske Oljke pa so obsedeli, vendar niso sodelovali pri glasovanju.
Če hočete sramoto, jo izglasujte, se je glasilo redko doseženo skupno stališče Oljke.
Vse stranke, ki ne sodijo pod Berlusconijev dežnik, očitajo predsedniku vlade, da si je dal zakon izglasovati samo zato, da se bo izognil sodnim procesom in morebitnim zapornim kaznim zaradi očitane korupcije, ponarejenih bilanc in podobnega.
Novi zakon zagotavlja obtoženim, da bo vrhovno sodišče obravnavalo njihove pritožbe zaradi domnevno utemeljenega suma oziroma prepričanja o pristranosti sodnikov.
Medtem ko se vrhovno sodišče odloča, pa proces zastane in se pozneje, če je zadeva ugodno rešena, začne od začetka na novem sodišču.
Ker sodni mlini v Italiji meljejo skrajno počasi, je obtoženemu skoraj zagotovljen izid - zastaranje zadeve.
Italijanski parlament je v poldrugem letu, odkar je na oblasti Silvio Berlusconi, sprejel že več zakonov v duhu sedanjega o utemeljenem sumu.
Zakon, ki ponarejanja bilanc ne postavlja več na seznam kaznivih dejanj, je Berlusconija in njegove sodelavce oprostil obtožb, da so z denarjem iz črnih skladov plačali nogometaša Gianluigija Lentinija, da je prestopil v Berlusconijev klub Milan.
Moskva nadaljuje diplomatsko protiteroristično ofenzivo.
Včeraj so tudi od Ukrajine zahtevali, naj zapre predstavništvo Ičkerije.
Sekretar gruzinskega varnostnega sveta Tedo Džaparidze je včeraj v Moskvi izjavil, da so v Tbilisiju takšno predstavništvo že zaprli.
»Pričakujem, da bo zdaj tudi Moskva zaprla predstavništvo Abhazije,« je izjavil Džaparidze.
Triinpetdesetletni Paul Buclin je že kot mladenič sanjal o urarskem poklicu.
Sanje so se mu uresničile: zdaj izdeluje za Patek Philippe v Ženevi najdražje žepne ure na svetu: Star Caliber.
Izdelajo le po štiri primerke in vse prodajo v paketu.
Na trg jih dajo novembra in vse štiri stanejo 13,4 milijona frankov (9,16 milijona evrov).
Vendar izdelovalec, se pravi urar, običajno ne pozna cene.
Neznanska vrednost, ki jo ima v rokah, bi ga naredila nervoznega, roke bi se mu potile, mokrota pa je škodljiva, ker povzroča rjavenje.
Sploh pa sestavljavec ur Buclin pri delu pozabi na ceno in se nič ne boji.
Saj je tako ali tako fatalist: kar je namenjeno, da se bo zgodilo, se bo zgodilo.
»Doslej mi je bil Bog naklonjen in še nobena ura mi ni padla na tla,« je dejal v intervjuju za Süddeutsche Zeitung Magazin.
Pa kaj mu vzame toliko časa?
Buclin pojasnjuje, da je treba ročno vstaviti več kakor tisoč delov.
Preden je ura gotova, jih je treba najmanj dvajsetkrat sestaviti in spet razstaviti, da se res prilegajo.
Pa se čisto nič ne dolgočasi.
Te zapletene ure so mu nadvse všeč.
Lepe so, rad ima svoje delo, pa se je pred 29 leti prijavil na razpisano mesto urarja pri firmi Patek Philippe.
Imel je srečo, da je naletel na sijajnega mojstra, ki mu je predal vse svoje ogromno znanje.
