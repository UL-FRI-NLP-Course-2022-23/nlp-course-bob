Svetopisemske besede - in zadnji bodo prvi - se kdaj pa kdaj uresničijo.
Peter je prejšnji vikend, ko je pospravil razstavo, eno od svojih najbolj prepoznavnih del zato pustil v galeriji.
Ustanova, ki jo je v času krvavega razpada bivše Jugoslavije ustanovila skupina uglednih francoskih intelektualcev ne le kot pariško okno v njen bogat in raznolik svet umetnosti, marveč predvsem kot od zamer ali celo sovraštva odmaknjen prostor pristnih umetniških srečevanj in dialoga, praznuje namreč četrto obletnico obstoja.
Jubilej se je odločila proslaviti s predstavitvijo dela vsakega od 28 umetnikov s tega območja nesrečnega imena - poimenovanju bivša Jugoslavija se, kot je zapisal ugledni Le Monde, zaradi vsega hudega, kar se je na tem prostoru v zadnjem desaetletju zgodilo, pač vsi nekako izogibamo -, ki so v teh štirih letih gostovali v galeriji.
Razstava, na kateri se manj znani in priznani umetniki spogledujejo s slavnimi in uveljavljenimi, kakršen je denimo Safet Zec, Jagoda Buić ali Jože Ciuha, ni le privlačna, marveč v resnici razkriva, kot je ob otvoritvi dejal Predrag Matvejević, izjemno bogastvo umetniške in izpovedne moči nekega navsezadnje majhnega prostora, ki more postati velik prav zato, ker je ne glede na državne meje, ki so se tu od nekdaj prekrajale, bil in ostaja stičišče različnih kultur.
Jesihova pesem ne le zaradi oblikovne izbrušenosti, pretkane z duhovitimi citat,i umirja in sprosti.
Marsikomu bo ob njej na ustnicah zaigral nasmeh: kaj pa to sploh je, tale pararomantični ništrc o ta glavnem iglavem krmarju predvečerne ure?
Ja, kaj v resnici je?
Gutenbergovo izdajo Biblije, najdragocenejšo nemško knjigo, bodo izdali tudi na cederomu.
Nekaj strani knjige je že mogoče videti na internetu (http//www.gutenbergdigital.de).
Biblijo v dveh zvezkih na skupno 1282 straneh, ki jo je Gutenberg izdal okoli leta 1455, so listali v belih bombažnih rokavicah in jo računalniško obdelali na posebni mizi in v posebnih klimatskih razmerah.
Za računalniško obdelavo knjig so potrebovali pol leta; samo za barvne strani knjige so uporabili 710 cederomov.
Strokovnjaki domnevajo, da je Gutenberg za izdelavo Biblije uporabil kože cele črede ovac ali krav.
Poleg izdaje iz Goettingena obstajajo še tri izdaje te dragocene knjige, ki jih hranijo v Washingtonu, Parizu in Londonu.
Izvirno elektronsko različico knjige bodo predstavili na razstavi Gutenberg in njegovo delovanje, ki jo bodo od 24. junija do 29. oktobra pripravili v Goettingenu v počastitev 600. obletnice Gutenbergovega rojstva.
