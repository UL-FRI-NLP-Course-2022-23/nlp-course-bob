Povsem drugačna pa je bila slika, ki jo je prikazal Win van Dalen z nizozemskega inštituta za promocijo in varovanje zdravja.
Njihove raziskave so pokazale, kako močno se povečuje popivanje med mlado, predvsem študentsko populacijo.
Čez vikend tako denimo kar 57 odstotkov fantov (16 odstotkov deklet) popije po 10 alkoholnih pijač na noč.
Drugačna pa je izkušnja, ki jo prinašajo tovrstne počitniške »ekspedicije«, kjer fantje v povprečju popijejo 24, dekleta pa po 9 kozarcev alkohola na dan.
Van Dalen ne pričakuje čudežev od učinkov izobraževanja, predvsem zavoljo zelo zgovornih številk, ki povedo tako rekoč vse: na njihovem inštitutu so v letu dni za štiri kampanje, ki naj bi pripomogle k osveščanju o škodljivosti alkohola, dobili 1,5 milijona evrov, medtem ko budžet alkoholne industrije samo za oglaševanje v medijih znaša 110 milijonov evrov.
Na Nizozemskem so se v zadnjih dveh desetletjih že nekajkrat povsem neuspešno pogovarjali s proizvajalci alkoholnih pijač o oglaševanju.
Dokaz za to je denimo dejstvo, da ob vikendih v diskotekah privlačna dekleta predstavijo tudi po 20 različnih vrst alkoholnih pijač.
Njihova poraba se je v enem samem letu, od leta 1999 do 2000, povečala za 80 odstotkov.
