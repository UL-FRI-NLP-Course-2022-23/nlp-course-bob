Četudi rezultati decembrskega vrha Unije niso izpolnili pričakovanj, pa vendarle omogočajo nadaljevanje pristopnega procesa; Nica torej ni blokirala niti odložila sprejema najbolje pripravljenih kandidatk, recimo Slovenije, je za Delo še dejala Fontainova, ki kajpak ni hotela omenjati časa širitve skupnosti.
Slovenija je v sklepni fazi vključevanja v Unijo, zato bo naredila vse, da bo popolnoma pripravljena na članstvo in celo najboljša med kandidatkami, je Borut Pahor pritegnil spodbudni oceni Fontainove, potem ko jo je obvestil o ambicioznem načrtu državnega zbora, ki ni zgolj sklenil, da bo sprejem evropske zakonodaje na vrhu prednostnih nalog, temveč tudi, da se bo tega dela lotil z največjo odgovornostjo in političnim konsenzom.
Pred zasedanjem zbora se je sestal kviaz in sprejel predlog predsednika Boruta Pahorja za imenovanje Jožice Velišček na mesto generalne sekretarke.
Razpravo o sestavi nadzornih komisij DZ, pri kateri koalicija in opozicija vztrajata pri svojih zahtevah, pa je prekinila in jo bo danes nadaljevala.
