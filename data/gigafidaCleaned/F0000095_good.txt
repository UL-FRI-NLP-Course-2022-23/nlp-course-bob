Na tradicionalnem, zdaj že desetem popoldanskem izobraževalnem dogodku Marketinški fokus, ki bo v organizaciji časnika Finance 28. septembra v ljubljanskem hotelu Lev, bodo predavatelji Andrej Drapal iz Pristopa, Gregor Cuzak iz agencije Mayer McCann in Ana Pavlovčič iz Leka udeležencem predstavili različne vidike upravljanja blagovnih znamk na primerih Subrine, Nescafeja in Angala.
Mednarodna konferenca prakse v komuniciranju, ki jo pod pokroviteljstvom stanovske organizacije ZOJS organizirata SPEM Komunikacijska skupina in Londonska šola za odnose z javnostmi, bo 24. in 25. septembra v Portorožu.
Osrednja tema konference bodo javne zadeve, sodelovali pa bodo zanimivi gostje iz tujine, med njimi Donna Lucas iz kabineta guvernerja Kalifornije Arnolda Schwarzeneggerja, Boris Nemšić iz Mobilkoma Avstrija, Robin Pedler iz EIS iz Bruslja, medtem ko bo okroglo mizo z naslovom Pacient prihodnosti - izziv za komuniciranje moderirala Bojana Leskovar.
Devetinsedemdesetletni ameriški pisatelj, esejist, dramatik in provokator Gore Vida l (v slovenščini imamo dela Myra Breckinridge, Julijan, Washington D.
C. ) se poslavlja od pogleda na salernski zaliv iz zgodovinske vile Rondinaia na Capriju, ki so ga pred njim uživale mnoge zgodovinske osebnosti, tudi rimski cesar Tiberij.
Kot piše International Herald Tribune, prodaja svojo 465 kvadratnih metrov veliko vilo, v kateri je preživel 30 let, neutrudno delal in sprejemal prijatelje.
Invalidski voziček ob bazenu pove, zakaj se vrača v svojo drugo hišo v Hollywoodu.
V tem domovanju pomeni vsak korak vzpon.
To pove že ime Rondinaia: lastovičje gnezdo.
Domovanje ima 20 različnih ravni.
V ta samotni raj se je Vidal s svojim dolgoletnim tovarišem Howardom Austenom (ki je umrl lani) umaknil podobno kakor Greta Garbo pred svetom in sprejemal redke povabljence: Rudolfa Nurejeva, Micka in Bianco Jagger, Lauren Bacall, Paula Newmana, Tennesseeja Williamsa in princeso Margareto.
