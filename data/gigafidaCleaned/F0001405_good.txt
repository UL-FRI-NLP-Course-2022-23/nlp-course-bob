Predlagani zakon naj bi določil predvsem organiziranost, pristojnosti, postopek revidiranja ter pogoje za delo računskega sodišča.
Posebej pa je opredeljeno izvrševanje revizijske pristojnosti računskega sodišča in še zlasti porevizijski postopek.
Kljub uporabi pojma »sodišče« namreč računsko sodišče v ustavi ni predvideno kot del sodne oblasti, ampak kot najvišji revizijski urad v državi.
V predlogu zakona je število članov računskega sodišča zmanjšano na tri.
Poleg tega v računskem sodišču po tem predlogu deluje še do šest vrhovnih državnih revizorjev, ki jih imenuje in razrešuje predsednik računskega sodišča.
Spremenjene so še določbe o predčasnem prenehanju funkcije članov računskega sodišča in razrešitve namestnika predsednika računskega sodišča.
Dogovorili so se, da bodo za danes sklicano sejo ekonomsko-socialnega sveta preložili in ob istem času, ob 10. uri, nadaljevali pogajanja.
Podlaga za ta bodo predlogi, ki se jih je vladna strokovna skupina lotila oblikovati že včeraj - takoj po pogajanjih -, in sicer na podlagi delodajalskih in sindikalnih predlogov.
Za delodajalce in sindikaliste je bilo največje presenečenje, »ker vlada želi doseči konsenz na hitro, pa čeprav se ve, da moramo poprej poiskati soglasje zanj v organih svojih organizacij.«
V Konfederaciji sindikatov 90 Slovenije so že konec prejšnjega tedna v sporočilu za javnost poudarili, da ne sprejemajo predloga vlade, da bi pred iztekom veljavnega dogovora o politiki plač sprejeli novega; »zlasti zato ne, ker vladni predlog razveljavlja njegove nesporne pridobitve, kot so eskalacija plač v januarju 2001, regres za dopust in podobno«.
Kot smo izvedeli, so to stališče na pogajanjih zastopali vsi sindikati.
