Tožilske vrste bo oktobra zapustil tudi nekdanji predsednik okrožnega tožilstva v Ljubljani Gorazd Fišer, ki je vlado po naših informacijah že prosil za prekinitev delovnega razmerja.
Udeležba na evropskih volitvah pri nas je bila izredno nizka.
Menite, da je razlog ta, da smo Slovenci evroskeptiki?
Navedena izjava je iztrgana iz konteksta.
Pomislekov glede možnosti gradnje pešnadhoda je bilo več.
Poleg tega, ki je citiran, je pomislek tudi ta, da ljudje tovrstne nadhode manj uporabljajo.
Na lokaciji pri Europarku je urejen varen pohod ob Pobreški cesti.
Na vprašanje, v kolikšni meri pešci urejen pešpodhod uporabljajo, pa je avtor odgovoril že sam.
Ena najbolj žalostnih stvari v zvezi s šolo, ki jo zadnje čase pogosto slišim, je, da otrokom šola ni več v veselje niti med odmori, pred poukom in po njem, ko smo se s sošolci igrali ali rabutali češnje.
Za mnoge šola ni ne le mukotrpna učna obveznost, ampak tudi psihološko breme zaradi slabih odnosov z drugimi otroki.
Za to seveda ne morejo biti krivi le učitelji, tem je kvečjemu mogoče očitati, da se ne uprejo neverjetni količini balastnih snovi znotraj programa in da podpihujejo popolnoma bedast boj za ocene in nezdravo tekmovalnost, namesto da bi jim šlo v prvi vrsti za to, da se otroci naučijo kaj pametnega in da se v okolju vrstnikov dobro počutijo.
Če kdaj, potem ima šola oziroma ministrstvo za šolstvo zdaj priložnost narediti šolo prijaznejšo, saj se generacije zmanjšujejo in bi lahko razredi končno postali humanejše, bolj organske enote z neposrednejšimi stiki med učenci in učitelji, ne tako kot pred leti, ko se je poslednja baby boom generacija tlačila v skupinah po 33 otrok.
In če kdaj, potem bi lahko zdaj nehali s to histerijo okoli točk v osnovni šoli ter vsem zagotovili dostojno srednješolsko izobrazbo kajti ta postaja vse bolj le osnovna, nujno dosežena raven.
A vse kaže, da te možnosti ne bodo izkoristili, marsikje bodo zmanjšali število oddelkov in marsikje učitelji ne bodo zaznali, da je že zdavnaj minil čas avtoritarnega učenja ex cathedra.
Leta 1974 je monarhija na Švedskem z ustavnim zakonom doživela zadnje spremembe in te veljajo še danes.
Monarhove pristojnosti so večinoma protokolarne.
Uradno je šef države, ki ob zamenjavah vlade vodi poseben kabinetni svet.
Vsako leto odpre zasedanje parlamenta, predseduje pa tudi posebnemu posvetovalnemu telesu o zunanjih zadevah, ki razpravlja o mednarodnih usmeritvah in aktivnostih Švedske.
Poleg tega je glavni predstavnih švedskih oboroženih sil, častni vrhovni poveljnik vsake vojaške enote, pripadajo pa mu še najvišji čini v vseh vojaških rodovih.
Oseminpetdesetletni kralj Karl Gustaf je poročen z dve leti in pol starejšo Silvijo Sommerlath.
Spoznala sta se na olimpijskih igrah v Münchnu leta 1972, kjer je hčerka nemškega poslovneža za olimpijski organizacijski odbor poučevala hostese.
Amor je tako dobro izstrelil svojo puščico, da sta štiri leta kasneje okronala svojo ljubezen s poroko.
Imata tri otroke; najstarejša hčerka princesa Viktorija, ki je tudi prestolonaslednica, bo čez mesec dni dopolnila 27 let, sin princ Karl Filip je star 25 let, princesa Madeleine pa je pravkar slavila 22. rojstni dan.
Vse skupaj pa ne velja le za Sadama Huseina, proti kateremu bo morala nova iraška vlada vložiti vsaj začasno obtožnico, če se želi izogniti pravnim težavam.
Nove okoliščine bodo veljale tudi za preostalo štiridesetterico njegovih sodelavcev, ki so jim Američani, tako kot njemu, podelili položaj vojnih ujetnikov.
Večina med njimi nima nobene konkretne krivde, zaradi katere bi jim lahko sodili, za zapahi so le zato, ker so bili Huseinovi sodelavci, kar pa seveda ni dovolj za obtožnico.
Američani so jih zajeli in zaprli, ko so zbirali podatke o tajnem skrivališču Sadama Huseina, pa tudi o domnevno skritem orožju za množično uničevanje.
Toda Sadam Husein je že nekaj mesecev v ameriških rokah, že dolgo pa je tudi jasno, da Irak ni imel nobenega orožja za množično uničevanje, zato njegovi priprti sodelavci za ameriške preiskovalci niso več zanimivi.
Po namigih iz mednarodnega odbora Rdečega križa se Američani niti ne zanimajo več zanje in jih tudi ne zaslišujejo več, očitno pa ne vedo, kaj storiti z njimi.
V ameriškem vodstvu so nekateri prepričani, da bi bilo najbolje, če bi jih do nadaljnjega zadržali za zapahi, ne glede na opozorila Rdečega križa.
Z njimi naj bi ravnali kot z zajetimi alkaidovci ali talibani.
Toda pravniki jih opozarjajo, da so okoliščine bistveno drugačne kot v Afganistanu, kajti tamkajšnjih ujetnikov nikoli niso obravnavali kot vojne ujetnike.
To pravzaprav napoveduje, da kakšnih posebnih premikov v primerjavi z lanskim decembrom pri ustavnih vprašanjih ne bo.
Da ne gre samo za nemško-francosko vztrajnost, pa priča tudi včerajšnje sporočilo britanske vlade, da Velika Britanija na vrhunskem zasedanju Evropske unije ne bo sprejela sporazuma za vsako ceno, temveč samo pogodbo, ki bo v skladu z njenimi nacionalnimi interesi.
Tiskovni predstavnik premiera Blaira je tudi poudaril, da mora evropska ustavna pogodba ohraniti temeljne nacionalne interese Velike Britanije na področjih socialne politike, financ, obrambe in zunanje politike.
S povezovanjem premaznikov je zadovoljen tudi predsednik uprave Save Janez Bohorič, ki je želel prvi speljati ta projekt: Prvi korak, ki smo ga naredili, je bil nakup Colorja.
Potem smo želeli kupiti še Helios in Belinkin Belles.
To jim ni uspelo, pa ne zaradi uprav, temveč zaradi lastnikov, ki pod Savinimi pogoji niso želeli prodati svojih naložb.
Sicer pa Sava s prodajo Colorja, pravi Bohorič, ni ustvarila izgube, temveč simbolični dobiček.
Tudi direktor Colorja Tomaž Bučar je s prevzemom zadovoljen: Povezovanje premaznikov je strateška nujnost.
Skromen promet z najpomembnejšimi delnicami je spominjal na lansko poletje
Kot posledica naše razdelitvene privatizacije je v Sloveniji veliko število delniških družb, le manjši del pa jih kotira na borzi.
V primerjavi z evropsko prakso je močno razvito notranje lastništvo zaposlenih.
Še vedno je krepko čutiti državno ali paradržavno lastništvo v gospodarskih in finančnih družbah.
Mnoge imajo več močnejših lastnikov s precejšnjo močjo odločanja, njihovi odnosi in interesi pa so neredko razvojno premalo pregledni, kar je v razvitem svetu izjema.
Tam poznajo v glavnem izrazito razpršeno lastništvo institucionalnih investitorjev ali pa odločilen vpliv močnih družinskih lastnikov.
Določene pomanjkljivosti in nejasnosti pri opravljanju funkcije nadzora in upravljanja ter njune razmejitve niso redke, mali delničarji so prevečkrat šibko zaščiteni, lastniške spremembe pa so včasih premalo pregledne.
Trg raste hitreje, kot pa so doslej predvidevali v Nokii.
Letošnjo pričakovano prodajo vseh proizvajalcev mobilnih telefonskih aparatov skupaj so zato zvišali na 600 milijonov.
To bi bilo 120 milijonov aparatov več kot lani.
Od tega bo po predvidevanjih Nokie približno tretjina aparatov opremljena s kamerami.
BLED Blejski naravovarstveniki in Odbor za rešitev Save Dolinke so včeraj začeli zbirati podpise za pobudo za razpis referenduma o noveli občinskega odloka, s katerim so blejski svetniki kljub glasnemu nasprotovanju številnih občanov po hitrem postopku umaknili zaščito z območja povirij in rastišč ob Savi Dolinki.
CELJE Na delovnem sodišču v Celju se je včeraj končal dokazni postopek tožbe, v kateri Samo Fakin svetu zavoda celjske bolnišnice očita, da ga je oktobra predlani nezakonito razrešil z mesta direktorja.
Kako bo odločilo sodišče, bo znano šele v prihodnjih dneh, ko bosta obe strani prejeli od sodišča pisno sodbo.
FAKIN: TO JE FARSA
Davor Šenija zahteva, naj mu z dokumenti dokažejo, da je res vpleten v kazniva dejanja
Zato zahtevam, da mi Albin Šrimpf osebno ali kdor koli drug, ki morda ima pri sebi kakšen obremenjujoč dokument, tega tudi pokaže v roku osmih dni, je dejal Šenija in napovedal, da bo v nasprotnem primeru zoper Šrimpfa vložil tožbo zaradi obrekovanja, ki njemu osebno in Steklarni Rogaška povzroča gmotno in moralno škodo.
V igralnici v Hotelu Creina so na novo zaposlili 15 ljudi, zato bi bilo tragično, če bi igre z Maxom na koncu prinesle maksimalno škodo ljudem, ki v tem salonu delajo.
Zagotovo pa se je še enkrat izkazalo, da so posli z igralnicami mnogokrat zamotani, kot je dejal Daniel Vidic, pa vsemu skupaj še ni videti konca.
Tudi zato, ker so mu mnogi na tihem in anonimno očitali, da je do koncesije sploh prišel.
Z igralnico nimam nič več, denar pa so mi vzeli! je dejal Vidic.
Ni pa pojasnil, zakaj je poleg lani decembra plačane kupnine terjal še dodatnih 100.000 evrov.
Daniel Vidic včeraj pri Voklem: V vsem poslu ni šlo za izsiljevanje, temveč zgolj za civilnopravna pogajanja in sklenitev civilnega posla, kupci pa so izkoristili policijo za dosego svojih ekonomskih interesov.
V razpravi je bilo kar nekaj vprašanj, na primer o mejnih vrednostih in dopustnih stopnjah onesnaženosti ter odstopanjih, pa glede nedoslednosti v identifikaciji virov onesnaženja, o načrtih in nadzoru ter kakovosti vode.
Na nekatera vprašanja o vodovarstvenih območij in sredstvih je na kratko odgovoril tudi državni sekretar na ministrstvu za okolje in prostor Radovan Tavzes.
Še pred točko dnevnega reda o lokaciji novega stadiona je postalo počasi jasno, da še zdaleč ni videti konca zapletom.
Najprej se je razkrilo, da med svetnicami in svetniki LDS ni prave prijazne enotnosti, zato so se zbrali na usklajevanju.
V gradivu je bil sicer predlog sklepa: Na podlagi študij in primerjanja pogojev za izgradnjo novega stadiona v Stožicah oziroma celovite prenove stadiona Bežigrad mestni svet ugotavlja, da je ustreznejša celovita prenova centralnega stadiona Bežigrad.
Celovita prenova mora biti izvedena tako, da bo po prenovi stadion lahko pridobil licenco za izvedbo mednarodnih tekem in drugih prireditev.
Že prvi razpravljalec Dominik S. Černjak (SMS) je požel aplavz ljubiteljev nogometa na galeriji, ko je menil, da je boljša rešitev gradnja novega stadiona v Stožicah.
Peter Sušnik (SDS) je predlagal, da se pooblasti podjetje Stadion, naj izpelje projekt: Naj direktor Stadiona Tomo Bjedov stadion postavi, kjer se mu zdi najprimerneje, saj trdi, da stoji za dokumenti in analizami, ki nam jih je razdelil.
Viktorija Potočnik se je zbala, da se bo prenavljanje bežigrajskega stadiona, ki traja že desetletja, še nadaljevalo.
Miha Jazbinšek (Zeleni Slovenije) pa je neprizanesljivo poudaril, da če kdo računa na sposobnost direktorja Bjedova, da bo stvar izpeljal, stavi na napačnega konja.
Glede gradiva je bil še bolj nazoren: Najprej moramo sploh ugotoviti, koliko denarja potrebujemo iz gradiva tega ni mogoče razbrati, ker je vse pomešano, pa še lokacija za Bežigradom ni prava.
Po besednem dvoboju med podžupanom Slavkom Slakom (LDS) in Andrejem Bručanom (SDS) o tem, ali je minister Slavko Gaber res izjavil, da ministrstvo ne bo prispevalo niti tolarja, če bo stadion v Stožicah, so glasovali o predlogu, da bi sejo prekinili.
Sem za to, da danes sprejmemo odločitev in nisem za prelaganje odločanja, vendar dajem ta predlog na glasovanje, je bila vidno slabe volje županja Danica Simšič.
S 17 proti 13 so predlog za prekinitev zavrnili in razprava se je nadaljevala v noč.
Naslov razstave s švedsko in slovensko besedo povzema njeno temo, se pravi grafično ustvarjanje, in njena dva sestavna dela; Grafik predstavlja izbor sodobne švedske grafike od leta 1980 do 2000, Grafika pa izbrane grafične liste slovenskih umetnikov med letoma 1950 in 1980.
Že v začetku smo si zastavili cilj, da Slovenijo predstavimo s starejšimi deli iz naše zbirke, je povedala direktorica MGLC Lilijana Stepančič, in s tem nakažemo nekakšno kontinuiteto ustvarjanja obeh držav, saj v središču razstave ni primerjalnost.
Na razstavi bodo na ogled dela osmih slovenskih vrhunskih in večkrat nagrajenih grafičnih ustvarjalcev: Jožeta Ciuhe, Rika Debenjaka, Štefana Galiča, Danila Jejčiča, Borisa Jesiha, Lojzeta Logarja, Vladimirja Makuca in Lojzeta Spacala, ki se vsi predstavljajo z deli več obdobij svojega ustvarjanja.
Vzeli smo nekaj mlajših in nekaj starejših grafičnih ustvarjalcev preteklih dveh desetletij, da bi hkrati pokazali na močno tradicijo grafike na Švedskem, hkrati pa predstavili tudi sodobnejše poglede na njo, je povedal Mikael Kihlman, švedski kustos, sicer tudi sam grafik, predvsem specialist za suho iglo: Grafika je zelo dobra za komunikacijo.
V izboru pa je mogoče opaziti vplive od vsepovsod, zato je mešanica različnih izrazov in tehnik.
Kustos Karl Hastel, sicer tudi predsednik Švedskega združenja za umetniško grafiko, ki deluje že več kot sto let, in režiser dokumentarnega filma o kraljevem grafičnem ustvarjanju, pa je še dodal, da je tradicija grafike na Švedskem res močna, saj je imajo tudi Združenje ljubiteljev grafike, ki šteje 117 let.
Podrl triletno deklico
LJUBLJANA V soboto okoli 16. ure se je v Knobleharjevi ulici zgodila nesreča, ko je neznani voznik seata cordobe peljal proti Linhartovi ulici in je pred njegov avtomobil stekla triletna deklica.
Kljub zaviranju ni mogel pravočasno ustaviti in je deklico zadel.
Ta na srečo ni huje ranjena, moški pa je naprej ustavil in njeno mamo vprašal, ali je z otrokom vse v redu, toda še preden se je o tem prepričal, je raje odpeljal.
Policisti prosijo vse, ki bi kar koli vedeli o nesreči, da pokličejo na 113 ali anonimno številko 080-1200.
Če boste zdaj odšli nekaznovani, boste morda prihodnjič znova poskusili...
Poznam takšne!
Koliko zahtevate?
Jezna je iz torbice potegnila denar.
Vedel je, da ne bo poklicala policije.
Njegov zaslužek je bil brez davkov, dela pa je bilo na pretek.
Vsak teden v trgovinah ukradejo za petdeset tisoč dolarjev blaga.
Razmišljal je o počitnicah v Mehiki.
Svetlolaska iz trgovine bi lahko bila prav prijetna družabnica.
Popoldne, ko je zaslužil še štirideset dolarjev, je stopil v blagovnico.
Svetlolaska ga je opazila.
Avto je moj.
Le kako bi drugače prišla sem?
Kam zdaj, sestrica? je slišal rdečelasko.
Superzvezdniški status Lennyja Kravitza ne izhaja samo iz njegovega glasbenega ustvarjanja, mnogi ga poznajo kot rednega gosta na straneh rumenega tiska, predvsem po zaslugi njegovih ljubezenskih zvez z nekaterimi najlepših in najbolj slavnih žensk.
Tokrat ga bomo obdelali tudi s tega, bolj tračarskega vidika.
O svojih bolj ali manj resnih avanturah z Vanesso Paradis, Kylie Minogue, Natalie Imbruglio, Madonno, Gino Gershon, Devon Aoki, Naomi Campbell in pred kratkim z Nicole Kidman pravi: Zelo lahko mi je spoznavati ženske, toda težko je najti pravo.
Če bi iskal samo seks, bi bilo vse v redu, dovolj bi ga imel do konca življenja.
Toda nikoli me ni zanimal samo seks.
Za vse tiste, ki tega še ne vedo: koncert skupine Pixies, ki bo v nedeljo, 20. junija, v ljubljanskih Križankah, je razprodan že kakšen mesec dni.
Organizatorji pravijo, da so bile vstopnice za njihov nastop od vseh koncertov, ki so jih organizirali doslej, razprodane najhitreje.
Kljub trudu naj jim ne bi uspelo zagotoviti še enega koncerta nekaj dni kasneje ali vsaj tega prestaviti v veliko dvorano Hale Tivoli, saj naj bi Pixies hoteli nastopiti le v Križankah.
Zato pa naj bi si organizatorji prizadevali skupino čim prej spet pripeljati v Ljubljano.
Ob petdesetletnici neprekinjenega folklornega delovanja Milana Pavlihe, člana FS Tine Rožanc, mu je komisija za priznanja Javnega sklada RS za ljubiteljske kulturne dejavnosti (JSKD) nedavno podelila jubilejno priznanje.
To je le še eno v vrsti drugih priznanj, ki si jih je Pavliha že prislužil (zlata Gallusova značka, odličje svobode z zlatim listom, jubilejna Maroltova značka, zlata medalja Bojana Adamiča).
Pavliha, rojen leta 1935 v Ljubljani, je po poklicu profesor pedagogike, z glasbo pa se je najprej srečal prek igranja orglic in diatonične harmonike.
Po vojni je postal član mladinske godbe v Šiški, na bežigrajski gimnaziji pa je sodeloval tudi v tamkajšnjem orkestru in pevskem zboru.
Kasneje je sodeloval še pri drugih pihalnih orkestrih, kot so Litostroj, Tine Rožanc, Papirniški pihalni orkester in Pihalni orkester Bežigrad ter v Ljubljanskem sindikalnem simfoničnem orkestru, kjer je bil klarinetist in duša orkestra.
Večer slovenskih viž v narečju je festival, na katerem ne poslušamo samo narodno-zabavne glasbe, temveč glasbo oplemenitijo besede.
Besedila skladb so namreč napisana in odpeta v narečju.
Zato je ta festival, ki ga organizirata Radio Sora iz Škofje Loke in Geržina Videoton iz Maribora, edinstven v slovenskem prostoru in še kako dragocen.
Na letošnjem festivalu, ki je se je odvijal na vrtu škofjeloškega gradu, je sodelovalo devet ansamblov, ki jih je strokovna komisija izbrala izmed več kot 30 prijavljenih.
Razen Modrijanov, ki so kot lanskoletni zmagovalci občinstva nastopili zunaj konkurence, letos na tem festivalu ni bilo Štajercev, prevladovali so ansambli iz Gorenjske, Dolenjske in Prekmurja.
S skladbo Dragocen dariv se je predstavil ansambel Zarja iz Gorenjske, ansambel Brežiški flosarji iz Dolenjske s skladbo Miče žlajfi, žlajfi, prekmurski Strici so odpeli in odigrali skladbo z naslovom Gostuvanje.
Ansambel Narcis se je predstavil s skladbo Ptruona piuskih duš, ansambel Objem pa s skladbo Prid u Š'ntjern, skladbo z naslovom Dejte nu žie enkrat mir pa so zapeli člani ansambla Rubin.
Skladbo z naslovom Rada zaplesava b' so peli in igrali ter popestrili s citrami člani ansambla Tulipan iz Šenčurja, da je hudir, če te trka luna, so peli člani ansambla Karavanke, da je Vsak cvejt kukr lbiezn pa fantje mladega ansambla, nastalega šele pred pol leta, Novi spomini.
V revijalnem delu je z odličnim glasbenim programom nastopil tržaški ansambel Ano Ur'co al pej dvej.
Malokdaj, če sploh, se zgodi, da so ocene občinstva, strokovne komisije za izvedbo in celo radijskih postaj Slovenije tako enotno porazdeljene, kot se je to zgodilo tokrat v Škofji Loki.
Zato lahko mirno zapišemo, da je vsa tri mesta zasluženo prejel ansambel Karavanke, ki je v novi zasedbi kot klasični kvintet začel ponovno delovati leta 2001, vodi pa ga harmonikar Matjaž Slivnik.
Občinstvo, strokovno komisijo in predstavnike radijskih postaj so očarali s simpatično vunco (lunco), ki ima vselej dva krajca, a to menda le zato, da nam meša glavo.
Kozorog Ste opazili, da ste v obdobju neodločnosti?
Zato ni čudno, da ste se znašli v podrejenem položaju.
V ljubezenskem odnosu je čas, da se prepustite čarobnosti trenutka.
Vprašanje je, kdaj bo prišel naslednji.
Williamsova Ralf Schumacher in Juan-Pablo Montoya sta dirko prvotno končala na drugem in petem mestu, Toyotina Cristiano da Matta in Olivier Panis pa na osmem in desetem mestu.
S tem je do točk prišlo kar nekaj zanimivih dirkačev, v prvi vrsti pa omenimo Tima Glocka, testnega dirkača moštva Jordan, ki je vskočil namesto Giorga Pantana.
Moštvo Jordan namreč ni hotelo dati dirkalnika Pantanu, ker le-ta ni plačal novega obroka, zamuda pa je posledica spora med Panatanovim očetom in Giorgiovim menedžerjem.
Timo Glock, ki je dirko sicer končal na enajstem mestu, je napredoval na sedmo mesto in tako postal eden redkih dirkačev, ki so že na svoji prvi dirki formule 1 uspeli osvojiti točke.
Na olimpijskih igrah me nastop na 400 mešano čaka že prvi dan, tako da bom naslednje dni v Atenah verjetno prosta.
Mogoče bom plavala tudi na 200 mešano, a moram še odplavati normo.
No, ko pridem domov, si bom vzela 14 dni prosto.
Počitek mora biti, saj se bom le tako lahko znova osredotočila na novo sezono.
Upamo si staviti, da tale tekmovalec ni kaj dosti videl...
Angleški navijači so vodstvo svoje reprezentance proti Franciji z 1:0 burno pozdravili.
Berem Dnevnik in tukaj piše 'neznani Avstralec Paul Crake'.
Poizvedite, ali ni to tisti Avstralec, ki je pred dvema letoma tekel pri nas na gorskem teku na Šmarno goro (5. mesto), ob tem pa je še petkrat zmagal po stopnicah 86-nadstropne znamenite stolpnice Empire State Building v New Yorku.
Takrat je rekel, da bo pustil gorski tek in se preusmeril v kolesarstvo, hoče na Tour de France.
Tako je Tomo Šarf, prvi mož gorskega teka v Sloveniji, začel zgodbo o Avstralcu, ki je skoraj kot marsovec padel na veliko kolesarsko sceno na dirki Po Avstriji.
Tam, kjer kraljujejo hribolazci.
Enako presenečeni nad neznancem so bili tudi kolesarji, saj Crakea do Kitzbühla ni poznal nihče, razen ljudje v majhni avstrijski ekipi.
Na vrhu Kitzbühel-Horna so ga vsi.
Potem je bil največja senzacija, zgodbam pa so komaj verjeli, dokler niso dobili potrdila iz Slovenije.
Tudi naš Jure Golčer, s katerim sta o Šmarni gori spregovorila nekaj besed, je bil Avstralcu, ki sedaj živi na Tirolskem, komaj kos v končni razvrstitvi.
V cilju sta bila po enem tednu z istim časom, Crake pa je vzel skalp petemu na Giru Ukrajincu Jaroslavu Popoviču (9.).
Crake je torej dokaz, kakšni preskoki so možni v aerobnih vzdržljivostnih disciplinah.
Si veslač Iztok Čop s prestopom med smučarske tekače ne bo premislil?
LA Lakers v finalu košarkarske lige NBA zaostajajo že z 1:3 v zmagah
Wallace je s 26 točkami in 13 skoki dosegel rekord končnice, skupaj z Benom Wallaceom pa je imel tudi levji delež v obrambi.
Neusmiljeno je polnil Detroitov koš le Shaquille O'Neal, ki je zgrešil le pet metov iz igre (21-16), zelo slab odstotek metov pa je imel Kobe Bryant (25-8).
Po treh četrtinah sta bili moštvi izenačeni, odločilne pa so bile prve minute zadnje četrtine, ko je Detroit hitro povedel, v nadaljevanju pa prednosti ni več izpustil iz rok.
V odločilnih trenutkih sta poleg Rasheeda Wallacea blestela Richard Hamilton in Chauncey Billups, ki vse bolj trka na vrata najkoristnejšega igralca končnice.
GUIMARAES - Čeprav se je derbi skupine C med Italijo in Dansko končal brez zadetkov, podobno kot nedeljski obračun med Švico in Hrvaško, je primerjava omenjenih tekem podobna tisti med dnevom in nočjo.
Italijani in Danci so namreč v mestu, kjer je svojo nogometno pot na Portugalskem začel Zlatko Zahovič, prikazali izjemen nogomet in si pripravili kopico priložnosti, a sta bila vratarja Thomas Sorensen in Gianluigi Buffon razpoložena kot že dolgo ne in sta s skrajnimi napori svoji mreži ohranila nedotaknjeni.
Italijanski napadalec Francesco Totti (v ospredju) se proti Dancu Christianu Poulsenu ni naigral.
Tudi v drugem polčasu so bili več pri žogi Bolgari, a jim je švedski zvezdnik Henrik Larsson v pičli minuti zabil dva gola in že v 58. minuti dokončno odločil zmagovalca.
Najprej je po podaji Edmana zadel z glavo, nato pa po predložku Svenssona še z nogo.
Bolgari so se vdali in Švedi so dosegli še dva gola.
Da se je Mengele prostovoljno vrnil v Nemčijo in je pripravljen stopiti pred sodišče, je senzacija prve vrste.
Zagovarjal naj bi ga prav Peter Bohm, ta pa te vloge noče sprejeti.
Elliot in Carla spoznata, da nimata ničesar skupnega.
To je za Elliot problem, ki ga morata čim prej rešiti, za Carlo pa je popolnoma normalna zadeva.
Dr. Kelso namerava na podlagi napisanih poročil izbrati udeleženca konference v Renu.
Vsi se trudijo, da bi za svoje poročilo izbrali čim bolj zanimiv primer in J. D. se odloči, da bo opisal primer moža, ki si je zlomil penis.
16.30 Bodi idol 2004
21.00 Kaj pričakujemo od evr. poslan.?
Slovenski promet počasi končuje enega največjih projektov v Sloveniji, to je graditev sodobnih cestnih komunikacij, s katerimi nadomeščamo zaostanek, ki je nastal še v nekdanji jugoslovanski državi.
Vendar se ob tem postavljajo nova vprašanja, ali nismo s cestami hkrati zavrgli železnico kot bolj učinkovit in ekološko bolj sprejemljiv ter cenejši način transporta, kaj je z gradnjo novih tirov, ki bodo omogočili razvoj gospodarstva, in kako je z lastnino v prometu.
Ali je res smiselno izločati infrastrukturo v državnih podjetjih, potem pa organizirati podjetja, ki upravljajo to infrastrukturo?
Ali bomo z reformo tega sektorja v resnici ustvarili podjetja, ki se bodo znala primerjati in kosati z evropsko in svetovno konkurenco, ali pa bodo nastala zgolj podjetja, ki jih bo še naprej obvladoval politični interes?
Ali imamo po vstopu v Evropsko unijo na področju energetike konkurenco ali monopol?
Na to dilemo so na okrogli mizi, ki jo je vodila dr. Nevenka Hrovatin z ljubljanske Ekonomske fakultete, poskušali odgovoriti direktor Termoelektrarne-toplarne Ljubljana Aleksander Mervar, direktor Elektro Primorske David Valentinčič in Robert Golob iz Istrabenza Energetski sistemi.
Robert Golob je menil, da slovenski trg z električno energijo ne deluje, vendar za to ni kriv Holding Slovenske elektrarne, pač pa je to odgovornost lastnika, torej države.
Po Valentinčičevi oceni smo trg imeli pred dvema letoma, ko je Slovenija imela še polovico zdaj hrvaške elektrike iz krške nuklearke.
Mervarju pa se zdi pravilna odločitev vlade, da distribucija in proizvodnja električne energije ostaneta v slovenskih rokah, podpira pa idejo o ustanovitvi še enega energetskega stebra, v katerem bi ob prvem stebru Holdinga Slovenske elektrarne združili na primer ljubljansko Termoelektrarno-toplarno in Termoelektrarno Trbovlje, oba stebra pa bi si med seboj vsaj delno konkurirala.
Golob je še pripomnil, da smisel trga niso nižje cene električne energije, kar si po njegovi oceni želita druga dva sogovornika, pač pa konkurenca.
Govorili so tudi o vlogi države pri naložbah v energetski sektor, pri čemer je Robert Golob dejal, da želi zasebni sektor graditi dodatne zmogljivosti, vendar država nad tem ni navdušena.
Po besedah Aleksandra Mervarja naj bi država letos privatizirala Termoelektrarno-toplarno.
David Valentinčič, ki je osebno naklonjen mešanemu lastništvu v energetskem sektorju, je opozoril, da so stare članice Evropske unije energetski sektor večinoma ohranile v državni lasti in da bi eden od stebrov nacionalnosti morala biti tudi energetika.
Udeleženci so opozorili tudi na zdaj najbolj aktualno dogajanje v energetskem sektorju, to je napovedano združevanje elektrodistribucijskih podjetij v holding.
Po Golobovi oceni je ključni problem pri tem ta, da si država ni postavila cilja, kaj sploh bo združevanje prineslo.
Po njegovi oceni je ta projekt nepremišljen.
Borza električne energije se v prvem letu delovanja še ni razživela
Proizvajanje, distribucija in prodaje električne energije je bilo dolga leta tradicionalno v rokah države, predvsem zaradi velikih vlaganj, ki so potrebna za gradnjo in vzdrževanje naprav, pa tudi zaradi stabilne in zanesljive dobave električne energije.
Slovenija je na pot liberalizacije tega trga krenila z energetskim zakonom iz leta 1999, aprila leta 2003 pa je prek podjetja Borzen, ki ga je ustanovil državni Eles, začel delovati organizirani trg električne energije.
Direktor Borzena Damjan Stanek pravi, da podjetje z vstopom na organizirani trg in s kupovanjem električne energije pri različnih prodajalcih lažje obvladuje tveganja.
Podjetja namreč zelo težko natančno vnaprej načrtujejo, koliko električne energije bodo porabila, zato je del električne energije smiselno kupovati na dnevnem trgu in ne celotno načrtovane porabe elektrike zakupiti za leto vnaprej.
Še pomembnejše pri tem je, da je to tudi ceneje, kot če spreminjajo vnaprej zakupljeno količino po letnih pogodbah, meni Stanek.
Tako v EU kot pri nas na dnevnih trgih trgujejo za dan naprej, na najrazvitejših svetovnih borzah z električno energijo pa z elektriko trgujejo že za nekaj ur naprej.
Kot je napovedal minister za informacijsko družbo dr. Pavel Gantar, bo Slovenija v letu 2005 začela privatizirati Telekom Slovenije.
Ob privatizaciji Telekoma Slovenije bo država lahko izpolnila tudi obveznosti iz naslova vlaganj v javno telekomunikacijsko omrežje, vendar država privatizacije Telekoma Slovenije ne podreja izpolnitvi teh obveznosti.
Država namerava pridobiti strateškega investitorja, kateremu bo prodala en del državnega deleža, drugi del pa bo ostal v državni lasti še naprej.
Privatizacija naj bi okrepila Telekom Slovenije, tako da bo prerasel sedanje meje države in postal pomemben igralec na širšem, regionalnem trgu.
Konkurenca obeh infrastruktur lahko največ prispeva k hitri rasti števila širokopasovnih dostopov v Sloveniji, kjer precej zaostajamo za razvitimi evropskimi državami.
Nekatere države že presegajo 10 širokopasovnih priključkov na 100 prebivalcev, Slovenija pa komaj 3.
Poučna je povezava med razširjenostjo širokopasovnih dostopov in dostopnostjo do dveh konkurenčnih omrežij: v tistih evropskih državah, v katerih omogočata širokopasovni dostop dve omrežji telefonsko in omrežje kabelskih operaterjev je število širokopasovnih dostopov dva- ali celo trikrat večje kot v državah, kjer širokopasovni dostop omogoča samo eno omrežje.
Zaradi praviloma nižjih plač za primerljiva delovna mesta je realen strah v javnem sektorju strah pred begom možganov.
A Bohinc odgovarja, da je tega razmeroma malo.
Več je mobilnosti znotraj državne uprave, to pomeni, da bežijo iz ene v drugo inštitucijo.
Tega sicer ne spodbujamo, vendar tudi ne moremo preprečiti ta trg znotraj državne uprave pač obstaja."
V letu 2002 je sektor prometa, skladiščenja in zvez ustvaril šest odstotkov slovenskega BDP.
Zadnjih deset let se je bruto dodana vrednost prometa v Sloveniji povečevala enako hitro kot BDP.
Število zaposlenih v sektorju prometa, skladiščenja in zvez narašča in je leta 2002 doseglo skoraj 50.000.
Zadnjih deset let narašča količina prepeljanega blaga in upada število prepeljanih potnikov.
Zdravstvene storitve niso tržno blago
V zdravstvu ne moreš uničiti sistema, samo da bi dokazal, da je v svobodni konkurenci slabše.
Eni vozijo kolo, drugi mercedes, eni jedo kruh, drugi potico.
To lahko sprejmem.
Ko pa ljudje zbolijo, moramo obravnavati vse enako, je v pogovoru o vprašanju, ali je zdravstvena reforma v Sloveniji propadla, nizal argumente minister za zdravje Dušan Keber.
Poudaril je, da smo na področju zdravstva dosegli manj, kot smo upali, hkrati pa več, kot so napovedovali pesimisti, saj smo presegli vprašanja o solidarnosti, pravičnosti in dostopnosti zdravstvenih storitev.
Zdravstveni ministri v EU se skupno trudimo preprečiti, da bi postale zdravstvene storitve tržno blago, je pojasnjeval minister.
Povedal je, da si v vseh evropskih državah prizadevajo, kako preprečiti razslojevanje državljanov na tiste, ki si zdravstvene storitve lahko privoščijo, in na druge.
Ob upoštevanju dejstev, da se na eni strani naše prebivalstvo stara in bo tako vse več pozornosti in sredstev namenjenih zdravljenju kroničnih bolezni, da se tehnologija v zdravstvu izredno hitro razvija, da naraščajo cene zdravil in da so ne nazadnje vse večja tudi pričakovanja prebivalstva, da pa po drugi strani izgube ZZZS naraščajo, postane zelo jasno, da bodo nekatere spremembe v slovenskem zdravstvu nujne, tudi če bela knjiga ne bo dosegla svojih rezultatov.
Slovensko zdravstvo bo preprosto prisiljeno izpeljati vsaj nekatere od predlaganih reform.
S tem se bo naš zdravstveni sistem zagotovo bolj posodobil, v večji meri privatiziral in postal bolj racionalen pri gospodarjenju s sredstvi in delovno silo.
Ni pa rečeno, da bo postal tudi bolj zaokrožen, skladen in prijazen za bolnika.
Zato ne bi bilo dobro, da bi bila celovita in smiselno zaokrožena reforma slovenskega zdravstvenega sistema, izzvana z belo knjigo, pozabljena.
