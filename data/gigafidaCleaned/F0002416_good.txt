Koper - Delničarji zavarovalnice Adriatic bodo na skupščini 21. decembra odločali o imenovanju dveh članov nadzornega sveta.
Namesto Milana Vergana (Istrabenz), ki mu je potekel mandat, naj bi postal član nadzornega sveta Zvone Ivanušič (predsednik uprave Slovenice).
Mirko Pavšič (Luka Koper) je zaradi prodaje delnic Luke v Adriaticu odstopil, namesto njega pa je za novega člana nadzornega sveta Adriatica predlagan Tomaž Kačar iz Slovenice, je včeraj sklenil Adriaticov nadzorni svet.
Delničarjem člani nadzornega sveta med drugim predlagajo tudi spremembo statuta, da bosta po novem v javnosti lahko nastopala tudi namestnik predsednika uprave Mojmir Suhar in članica Milena Georgievski.
Te pristojnosti naj ne bi imel več le predsednik uprave Dušan Novak.
Pariz - Francoska letalska družba Air France je v šestmesečnem obdobju od aprila do septembra dosegla za 5,6 milijarde ameriških dolarjev prihodkov, kar je za 12,9 odstotka več kot v istem lanskem obdobju.
Rast prihodka je predvsem posledica povečanja potniških prevozov.
V tem času je družba Air France predvsem povečala število poletov med Evropo in Severno Ameriko, kar jim je omogočilo povezovanje z ameriškimi letalskimi družbami.
Bolje so bili zasedeni tudi poleti v Evropi, medtem je na poslovanje južnoameriških trgov vplivala tamkajšnja gospodarska kriza.
Letala so bila v tem polletju zasedena 77,1-odstotno, kar je za šest desetink odstotne točke bolje kot lani v istem času.
Air France pričakuje ugodne poslovne rezultate tudi v prihodnjih mesecih.
Za nakup so se potegovali le tuji kupci, kajti na Češkem ni nikogar, ki bi Česko sporitelno lahko kupil, tujci pa so v pogajanjih nihali med dvema stališčema: ali kupiti banko za znižano ceno skupaj z vsemi njenimi slabimi posojili, ali pa plačati realno ceno, vendar brez neizterljivih terjatev.
Češka pogajalska stran je med kandidati izbrala avstrijsko banko Erste, ki je v primerjavi s hranilnico bistveno manjša: v Avstriji ima 360 podružnic in 5200 zaposlenih, vendar deluje tudi na Madžarskem in Hrvaškem (tam je lastnica Bjelovarske banke).
Predhodnico Česke sporitelne je leta 1826 ustanovila prav predhodnice te današnje avstrijske banke.
»Novolesova prednost je eden najširših programov lesnih izdelkov v Sloveniji; proizvajamo vse od masivnega lesa, vezanih plošč, do furnirja, furniranih vezanih plošč, mediapana in laminata ter zahtevnih pohištvenih izdelkov.
Naš strateški cilj za prihodnost so izdelki lastnih blagovnih znamk.
Tako že imamo izdelke, ki se prodajajo v londonskem Harrodsu in ki se uporabljajo za opremo hotelov v Ameriki, vsak profitni center pa naj bi imel svojo blagovno znamko, po kateri bi bil prepoznaven na domačem in tujih trgih.
Novoles je tudi pred kapitalskim povezovanjem, horizontalnim-programskim in vertikalnim-razvojnim, nabavnim, proizvodnim in prodajnim.
V naslednjem srednjeročnem obdobju nameravamo na ta način trgu ponuditi vse, kar diši po lesu: ne le stola, mize in spalnice, ampak vse od hiše, oken in vrat do vrtnih garnitur.
To pomeni povezave od gozdarjev v straški dolini do oblikovalcev v New Yorku, Nemčiji, Angliji, Italiji in Franciji, ki so naša najpomembnejša trgi.
Dejstvo je, da moramo danes vsak mesec prodati za 5 milijonov mark izdelkov; če jih ne bi bili sposobni, bi se nam slabo pisalo,« meni Zvone Novina.
