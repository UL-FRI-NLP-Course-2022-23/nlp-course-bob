Ponedeljkova napada sta bila najhujša v Bombaju po marcu 1993, ko je v več eksplozijah umrlo 200 ljudi.
Ti napadi so bili menda povezani z rušenjem mošeje Babri in so jih pripisali islamski teroristični skupini Laškar-i-Taiba, ki se bori ne samo za priključitev Kašmirja in Džamuja Pakistanu, ampak tudi za obnovitev islamske oblasti v vsej Indiji (kjer je sicer le desetina prebivalstva muslimanske vere).
- Kljub resnemu nestrinjanju z vsebino v četrtek poslane slovenske diplomatske note Hrvaška nanjo ne bo odgovorila, je namestnik hrvaškega zunanjega ministra Ivan Šimonović na ponedeljkovem sestanku povedal slovenskemu veleposlaniku Petru Bekešu.
To naj bi bilo znamenje želje Zagreba, da bi odpravili sporna vprašanja z neposrednim dialogom in končali vojno not, ki se je začela, ko so hrvaški funkcionarji napovedali, da bo Hrvaška v Jadranskem morju razglasila izključno ekonomsko cono (EEZ).
Ljubljana - Vsi proračunski porabniki ministrstvu za finance še niso predložili svojih finančnih načrtov za proračunski leti 2004 in 2005, čeprav bi morali to storiti do prejšnjega petka.
»Proračunski priročnik smo izdali šele zadnji dan julija, in kot veste, gre državna uprava na dopust pretežno avgusta.
Zato moramo biti tudi do takih zamud tolerantni,« je včeraj povedala Helena Kamnar, državna sekretarka na ministrstvu za finance.
Kamnarjeva pričakuje, da bodo zamudniki med proračunskimi uporabniki svoje proračunske želje ministrstvu za finance sporočili ta teden.
- Vrhunec prvega dela SP v atletiki 2003 je bil za nas sijajen nastop slovenskega metalca kladiva Primoža Kozmusa (na fotografiji), ki je v velikem finalu zasedel 5. mesto.
Triindvajsetletnemu Brežičanu se je nasmihala celo kolajna, saj je z metom 79,68 m za bronom zaostal le za 44 centimetrov.
Za slovensko reprezentanco pa je prišla vesela novica iz Linza, kjer je bila pretekle dni (po poškodbi noge) na okrevanju Jolanda Čeplak.
Danes zvečer se najboljša slovenska atletinja vrača v Pariz, jutri pa bo poskušala nastopiti na 1500 m. Več na 8. strani.
Nasploh hrvaški časopisi zadnje dneve zelo poenostavljeno enačijo stališča Zmaga Jelinčiča s slovensko uradno politiko.
Hrvaški dnevnik La voce del popolo je poročal s tiskovne konference predstavnikov hrvaških sindikatov, ki so zatrdili, da je bil Jadran doslej žrtev slovenskih in italijanskih »piratov« in da je podoben kravi, ki jo vsi molzejo ...
Včerajšnji Vjesnik je na polnih dveh straneh pisal o odnosih z zahodno sosedo, dokazoval in razkrinkaval slovenske »izgovore« in »nedosledna stališča«.
Zapisali so tudi pomenljivo misel, da bi zgodba o slovenskem koridorju do odprtega morja padla v vodo z razglasitvijo gospodarske cone na Jadranu.
Mate Granić je izjavil, da je treba z aktivno diplomatsko akcijo prisiliti Slovenijo v mednarodno arbitražo zato, da bi to bil prijavljen spor pred njenim vstopom v EU.
Slovenija ni prijavila mednarodnemu pravdnem sodišču mejnega spora.
Račanova napaka pa je, da ni prisilil Slovenijo v to, je izjavil Granić.
Objavili so tudi članek s pomanjkljivimi podatki o slovensko-hrvaški gospodarski menjavi, saj v članku manjka vrsta podjetij in podatkov, v gospodarsko menjavo pa niti približno ne računajo turizma ...
Uradniški svet s šestletnim mandatom je nova inštitucija, uvedena z reformnimi zakoni za javno upravo.
Svet bo bedel nad izbiro najvišjih državnih uradnikov: generalnih direktorjev, generalnih sekretarjev, predstojnikov organov v sestavi ministrstev, predstojnikov vladnih služb in načelnikov upravnih enot.
Z uveljavitvijo zakona o javnih uslužbencih, 28. junija letos, je namreč načelnikom upravnih enot začel teči štiriletni mandat, večini od več kot 70 predstojnikom organov v sestavi ministrstev in vladnih služb pa je prenehala funkcija.
Odtlej v večini primerov opravljajo enako delo kot vršilci dolžnosti s statusom uradnika in ga bodo opravljali do dne, ko bodo na podlagi javnega ali v nekaterih primerih internega natečaja (recimo za direktorja Slovenske obveščevalno varnostne službe) izbrani novi direktorji ali sekretarji, ki bodo vodili upravno in strokovno delo na zaokroženih delovnih področjih znotraj ministrstev oziroma vlade.
Za Christopha Bertrama, šefa berlinske fondacije za znanost in politiko, je scenarij že jasen, piše revija
- V ljubljanski Energetiki se že nekaj let spogledujejo s projektom uvedbe daljinskega hlajenja, za kar bi izkoriščali toplotno energijo vroče vode iz že dodobra razvejenega omrežja daljinskega ogrevanja ali kurjenja zemeljskega plina.
Za zdaj na zemeljski plin deluje hlajenje v upravni stavbi Energetike, poskusno pa tudi hlajenje z izkoriščanjem energije pare v novem prizidku poslovne stavbe Leka.
Prihodnje leto Energetika načrtuje še izvedbo pilotnega projekta hlajenja svoje druge poslovne stavbe na vročo vodo, že nekaj časa pa preučuje tudi možnost uvedbe daljinskega hlajenja v Kliničnem centru.
Za zadnje pokole so domnevno krivi pripadniki manjše uporniške organizacije, Gibanja za demokracijo v Liberiji (Model), ki da jih podpira vlada premiera Laurenta Gbagba iz sosednje Slonokoščene obale.
Upornike večje organizacije Združenih Liberijcev za spravo in demokracijo (Lurd) domnevno podpira sosednja Gvineja, oborožujejo in urijo pa jih ZDA.
Voditelj Lurda Seku Koneh je družinsko povezan z gvinejskim predsednikom, saj je poročen z njegovo posvojenko.
se zgledujejo pri igralcih tenisa.
Ti žogico pri dotiku z loparjem »porežejo« in jo zavrtijo, da najprej spremeni krivuljo letenja, nato pa leti bodisi nizko pri tleh ali pa zelo visoko, v obeh primerih pa bolj nepredvidljivo.
M Club začasno ostaja na igrišču
Prvošolci škofjeloške Osnovne šole - mesto bodo imeli enoizmenski pouk v dijaškem domu - Kdaj nova telovadnica?
je občina stavbo od železarske družbe Acroni lani kupila za 45 milijonov tolarjev.
Drugo je stalo okoli 300 milijonov tolarjev.
Od tega opremo in del zunanje ureditve plačujejo iz proračunskih sredstev, prenova, vredna okoli 200 milijonov tolarjev, pa je potekala prek lizinga.
Medtem ko so prej imeli 900, imajo zdaj 1300 kvadratnih metrov prostora, dovolj veliko pa bo tudi parkirišče.
Občina je doslej delovala v svoji stavbi na Plavžu, v kateri so še Zdravstveni dom Jesenice, Upravna enota in Davčna uprava.
Medtem ko se je v eno od železarskih stavb (nekdanji »pokojninski«) najprej preselil Center za socialno delo, naj bi se v isto stavbo preselila tudi davčna uprava.
Upravna enota naj bi se v letu 2006, 2007 preselila v prenovljeno stavbo nekdanje železarnine kadrovske službe.
Nekoč je bila Amerika
Nocojšnja podelitev, tudi letos združena z literarnim večerom, bo potekala v okviru Poletja v Celju, knežjem mestu.
Poleg avtorjev nominiranih pesniških zbirk bosta kot gosta sodelovala pesnika Tone Kuntner in Miroslav Košuta.
Po gostovanjih pesnikov iz Hrvaške in Srbije v prejšnjih letih so organizatorji letos na branje pesmi povabili sarajevskega gosta, literata in pesnika
si že z dekorjem v dvorani zagotovi sklenitev ustrezne pogodbe z gledalcem: umesti ga v lagodno, večerno atmosfero restavracije, v kateri se dogajajo različne, a zelo poljubno zložene odrske točke.
Njihova glavna značilnost so nepričakovane motnje, napake, hibe, ponesrečene situacije, posiljeni scenariji, vsemu pa
V lanski sezoni sem spremljal repertoar treh institucionalnih gledališč; vsa tri sodijo ob koprskem in Gleju med manjša, tako po številu uprizoritev kot po igralskem ansamblu, eno od njih je celo brez njega.
Seveda takšno stanje zahteva drugačen način dela, gostovanja igralcev, kar načelno omogoči večjo pretočnost; na delu je tisti način delovanja gledališča, ki ga v svojih dokumentih predvideva tudi ministrstvo za kulturo, ki bi dalo umetniškemu vodji, v tem primerih pa tudi režiserju, mandat za sestavo ekipe.
Brežičanu se je nasmihala kolajna
- Minuli konec tedna je pokazal, da čaka slovensko košarkarsko reprezentanco težko delo v prvem krogu evropskega prvenstva.
Za Francijo, ki je osvojila 1. mesto na turnirju v Braunschweigu pred Nemčijo in Hrvaško, si je lepo turnirsko zmago priigrala tudi Italija.
V finalu Efescupa je premagala domačo reprezentanco Turčije in v končni razpredelnici pustila za seboj še Srbijo in Črno goro, Rusijo, Latvijo in Novo Zelandijo.
»Seveda nam je žal, da smo ostali brez Tomaža, a sam se je odločil poskusiti srečo na Češkem in pri tem ga nismo ovirali.
Še vedno pa menimo, da imamo močnejšo zasedbo kot v prejšnji sezoni.
Ta ekipa je sposobna vrniti dolgo pričakovani naslov državnega prvaka na Jesenice ter tudi igrati vidno vlogo v mednarodni hokejski ligi,« je ponudil optimizem že ob uvodu srečanja z novinarji Slavko Ažman, predsednik Acronija Jesenic.
- Poraz nogometašev Dravograda s Šmartnim je povzročil nesoglasja v vodstvu kluba.
Tako je Elvo Kerič sporočil, da nepreklicno odstopa s položaja predsednika kluba.
O svoji odločitvi bo seznanil člane upravnega odbora na izredni seji.
Prav tako mesto trenerja zapušča tudi Zagrebčan Rajko Magić, ki je nogometaše Dravograda prevzel sredi preteklega tedna.
Očitno Magić pri nekaterih članih UO ni dobil zadostne podpore, da bi vodil moštvo.
Za zdaj bo nogometaše Dravograda treniral dosedanji Petrovićev pomočnik Zoran Gluhovič.
V razredu laser, v katerem je evropski prvak Vasilij Žbogar 6. z minimalnim zaostankom za drugouvrščenim Matejem Arapovom (vodeči Brazilec Robert Scheidt je v vodstvu z velikim naskokom), in ženskem enosedu evropa (Teja Černe je 23. med 27 jadralkami iz prav tolikih držav) včeraj zaradi prešibkega in nestabilnega vetra niso mogli odjadrati niti ene regate.
Pred sklepnima regatnima dnevoma so na predolimpijski regati v Atenah slovenske jadralske pozicije naslednje: Vasilij Žbogar je 6. med 35 jadralci razreda laser, vse boljša Karlo Hmeljak in Mitja Nevečny sta 7. med 31 posadkami v moški konkurenci razreda 470, Vesna Dekleva in Klara Maučec 9. med 23 ženskimi posadkami razreda 470, Gašper Vinčec 14. med 24 jadralci razreda finn, Puh in Strahovnik 16. med 19 posadkami v tornadu ter Teja Černe 23. med 27 jadralkami razreda evropa.
Čehi hitijo domov z dopusta, precenjujejo svoje moči in tako dvigujejo že tako grozljivo statistiko prometnih nesreč.
To potrjujejo tri hude nesreče v zadnjih dnevih.
Na hrvaški avtocesti od Zagreba proti Reki je umrla tričlanska družina.
Razlog: češki voznik je zaspal za krmilom opla in zavil na nasprotno stran.
Gasilcem je pomagal dež
Italijan tihotapil prepelice
Očitno slovenski policisti, seveda z vednostjo najbolj odgovornih v generalni policijski upravi, nadaljujejo tradicijo starega nepisanega pravila, da zaposlenih na isti policijski upravi praviloma ne kaznujejo niti takrat, ko so v civilu.
Na območju celjske policijske uprave pa naj bi bili izvzeti tudi člani njihovih družin, sorodniki in prijatelji.
Pri tem ne gre prezreti, da je prometna varnost v celjski regiji že nekaj let med najslabšimi v državi in da so odgovorni večkrat trdili, da gre vzroke za takšne razmere iskati v preobilici tranzitnega prometa in v neustreznih cestnih povezavah.
Kmalu za tem je od Škofljice proti Ljubljani pripeljal potniški vlak, strojevodja je opazil možakarja, ki je ležal med tiri, in začel trobiti.
Nesrečni Ljubljančan je sicer poskušal vstati in se umakniti s proge, a ni in ni šlo, tako da se je raje ulegel nazaj med tire in čakal, kaj bo.
Vlak, ki je zapeljal čezenj, ga sicer ni povozil, podvozje pa ga je vseeno zadelo in hudo poškodovalo po hrbtu.
Tudi več reber mu je zlomilo.
Ponesrečenega Ljubljančana so reševalci odpeljali v Klinični center, kjer je ostal na zdravljenju.
V nedeljo nekaj čez deveto zvečer je počilo na cesti Koper-Portorož
Reševanje ponesrečencev in pospravljanje razbitin je trajalo dobre tri ure.
V tem času so cesto zaprli za ves promet, vozila iz Kopra in Portoroža pa so usmerjali po stari cesti skozi Izolo in Belveder.
- Še ne šestnajstletni Ljubljančan se je v noči na ponedeljek menda odločil, da bo imel čoln.
Mladoletnik se je namreč včeraj okrog enih zjutraj z neregistriranim subarujem zapeljal na parkirišče ob Vodnikovi v Šiški, kjer je stala prikolica, na njej pa motorni čoln kvarnerplastika, oboje vredno približno četrt milijona tolarjev.
Fant je ročno pripel prikolico k avtu in čoln odvlekel za Bežigrad, kjer so ga, prav tako na parkirišču, odkrili in prijeli bežigrajski policisti.
Plovilce je lastnik že dobil nazaj.
Nesojenega pomorščaka bodo seveda ovadili.
- Na parkirnem prostoru v Brežicah je v soboto nebodigatreba z ostrim predmetom poškodoval lak na renaultu meganu.
Lastnik ima za približno 300 tisoč tolarjev škode.
Med recesijo vse pogostejše razvrščanje delavcev od najboljših do najslabših Ocene usmerjajo odpuščanja - Zaposleni živčni, vendar vsaj na tekočem
Jeza in zaskrbljenost zaradi ocenjevanja vplivata tudi na tiste zaposlene, ki jih ne razvrščajo, ker postajajo ocene na delovnem mestu vse bolj pomembne pri izboljšanju učinkovitosti zaposlenih v današnji tekmovalni družbi.
Sodeč po raziskavi DDI, namerava 40 odstotkov anketiranih podjetij že v naslednjih dveh letih bistveno spremeniti svoj sistem ocenjevanja.
»Podjetja znižujejo stroške, zaskrbljenost zaposlenih zaradi recenzij pa narašča,« je povedal Bob Rogers, predsednik v DDI, za USA Today.
»Podjetja, ki znižujejo stroške, iščejo tudi ljudi, pri katerih bi jih lahko znižale.
Mislijo, da lahko s prisiljenim razvrščanjem izločijo najmanj učinkovite.«
Kako zadržati najboljše delavce
Brian Bretan ne želi, da bi kdo mislil, da ne zmore toliko kot nekoč.
Da bi pomladil svoj videz, si je 59-letnik iz New Yorka z lepotno operacijo odstranil podočnjake, dodal lase in izbrisal starostne pege, je zaupal novinarju Seattle Time.
Pravi, da si je zdaj všeč.
V zadnjih dveh tednih je imel dva pogovora za službo in v naslednjih tednih pričakuje vsaj še dva.
Glede na to, da so to njegovi prvi pogovori v več kot 30 letih, je zelo samozavesten.
Pravi, da še ni naletel na čeri.
Delodajalci pravijo, da starost ni pomembna pri najemanju ljudi, a to tudi morajo reči.
Jean Kuzelman, regijska podpredsednica na kadrovski agenciji Robert Half International, pravi, da je osredotočanje na prvi vtis zgrešeno.
Veliko podjetij najprej preizkusi ljudi tako, da jih najame honorarno.
Karierni svetovalec Barry Cohen je primerjal iskanje službe z iskanjem partnerja.
»Na zmenku te ocenijo v sedmih sekundah.
Delodajalec pa se v 20 sekundah odloči, ali te bo vzel v službo ali ne.«
Vendar Cohen meni, da ni rešitev v lepotni kirurgiji, ampak v obnašanju.
Od leta 2001 se je število zaposlitev v turizmu zmanjšalo za 11,5 milijona - Krivca sta predvsem terorizem in sars
A veliko raje stoji za kamero - kot režiser.
Njegovo veliko življenjsko delo je Gandhi (1982), triurna zgodba o bojevniku za osvoboditev Indije.
Attenborough je te dni dopolnil 80 let.
, ki ga je režiral leta 1977, je bil eden prvih filmov o drugi svetovni vojni, posnet v angleščini, ki dogajanja ni prikazoval črno-belo kot boj med dobrim in zlim.
, h kateremu je po Gazpromovem prevzemu pobegnila večina novinarjev nekdaj izvrstnega tednika
- Včerajšnji dan v Srbiji in Črni gori sta zaznamovala uradni prevzem dolžnosti novega šefa Unmika na Kosovu Harrija Holkerija, ki ga je generalni sekretar OZN Kofi Anan imenoval 25. julija, in nadaljevanje sojenja nekdanjemu jugoslovanskemu predsedniku Slobodanu Miloševiću, ki je bilo prekinjeno štiri tedne, sicer pa traja že od 12. februarja lani.
Medtem ko so krvavi kosovski dogodki v zadnjih dneh izzvali Holkerijevo posredovanje še pred prevzemom dolžnosti, je Milošević, v zanj neznačilnem slogu, tokrat sam pritegnil pozornost srbske javnosti.
