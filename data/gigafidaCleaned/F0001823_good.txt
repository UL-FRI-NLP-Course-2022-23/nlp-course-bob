Po zakonu o plačilnem prometu bo imela po 30. juniju vsaka bančna stranka v eni banki le en osebni račun, na katerega se bodo stekali vsi njeni dohodki različnih izplačevalcev, mogoče pa bo imeti transakcijski račun v več bankah.
Splošna načela o tem novem, transakcijskem računu predpisujeta zakon o plačilnem prometu in navodila, ki jih je izdala Banka Slovenije.
Ta tudi naštevajo, kateri podatki so za transakcijski račun neizogibni - banka ga ne bo mogla odpreti brez davčne številke.
Ni dvoma, da bodo po uvedbi transakcijskih računov veliko bolj pregledni vsi prilivi vsake bančne stranke, podatki o njih pa bodo še naprej tajni in jih bodo smele od banke poleg lastnika računa zahtevati le ustanove, ki jih našteva zakon o plačilnem prometu.
Tudi v banki SKB bodo transakacijske račune za fizične osebe imenovali osebni računi.
ČZdaj veljavne račune občanov bomo 1. junija 2003 množično preoblikovali v transakcijske oziroma osebne račune.
Naše stranke smo o tem obvestili po pošti v sredini aprila in jim poslali nove kartice maestro ter osebna gesla zanje,C s pojasnjuje Jelka Novak Katona v imenu banke SKB.
Postopek preoblikovanja računov so v SKB zasnovali tako, da blizu 80 odstotkom strank zaradi novega računa ne bo treba priti v banko.
Nove kartice maestro in osebna gesla bodo lahko začeli uporabljati 1. junija.
Petino strank je SKB zaradi urejanja formalnosti povabil v banko.
Tam jih že čakajo dokumenti, tako da jih le prevzamejo.
V SKB ne morejo govoriti o pomembnih težavah zaradi uvajanja osebnih računov.
ČNa preoblikovanje računov smo se začeli pripravljati dovolj zgodaj, da smo imeli čas razmisliti o vseh možnih implikacijah glede obstoječih in novih računov strank, pooblaščenih osebah na računih, trajnih nalogih, limitih in podobnem.
Prav tako je celoten postopek večinoma avtomatiziran.
Zasnovan je tako, da čim manj obremenjuje stranke.
Vsekakor pa so bili banki v veliko pomoč pravočasno posredovani manjkajoči podatki, za katere smo naše stranke prosili v preteklih mesecih,C s pojasnjuje predstavnica banke.
Stranke s prilivno-odlivnimi bančnimi knjižicami je banka obvestila, da jih bo nadomestila z osebnimi računi.
Lastniki takšnih knjižic so tudi v SKB zvečine upokojenci.
ČKnjižic strankam ne bomo zaprli.
Če bodo želele, bomo v SKB njihova sredstva iz osebnega računa po prilivu prenesli nazaj na knjižico, ki bo tako še vedno uporabna,C s pojasnjuje Jelka Novak Katona.
Nova Kreditna banka Maribor je stranke razdelila na ciljne skupine in tako načrtovala tudi zamenjavo veljavnih računov za osebne oziroma transakcijske.
ČKer s stranko sklepamo nov pogodbeni odnos, ki sicer izvira iz veljavnega računa, mora podpisati pogodbo o odprtju in vodenju transakcijskega računa.
Ob podpisu pogodbe vnesemo tudi manjkajoče podatke, ki so za odprtje računa potrebni,C s pojasnjuje Jure Tršavec iz NKBM.
Največ težav je imela banka zaradi usklajevanja nove tehnološke podpore z zakonom o plačilnem prometu, ki narekuje uvedbo transakcijskih računov.
Teh težav je zdaj vse manj.
Pri poslovanju s strankami je delo banke ob uvedbi osebnih računov precej lažje, če stranke pravi čas sporočijo nujne podatke.
Za upokojence je pomembno, da NKBM uvaja tudi transakcijski račun, pri katerem bo mogoče še vedno uporabljati tudi knjižico.
ČKomitenta, ki se odloči za tak račun, obvestimo, da ima tak račun manj funkcionalnosti kot transakcijski račun brez knjižice, kar sicer tudi zdaj velja za knjižice v primerjavi s tekočim računomC s pojasnjujejo v Novi Kreditni banki Maribor.
»Rušitelji« federacije so po zatrdilu Miloševića uživali podporo v tujini, predvsem v Nemčiji in Vatikanu.
To naj bi bil med televizijsko debato potrdil nekdanji hrvaški član zveznega predsedstva Stjepan Mesić, ki je menda celo dejal, da sta zunanji minister Hans-Dietrich Genscher in papež Janez Pavel II. z osebno podporo »razbijanju« Jugoslavije največ pripomogla k razpadu države.
Še več, sedanji hrvaški predsednik naj bi bil, kakor pravi Milošević, dejal, da je obstoj Jugoslavije »popoln nesmisel«.
Trditve o kršitvah mednarodnega prava je obtoženi poskušal podkrepiti s citiranjem izvlečkov iz bele knjige, zapisnika koprskega sodišča, tožilstva v Mariboru in dokumentov helsinškega monitorja, ki naj bi jih uvrstili tudi med dokazno gradivo.
»Se spomnite, da so na pet obmejnih karavl pripeljali otroke jugoslovanskih častnikov, naj očete pregovorijo k vdaji?« je vprašal Milošević.
»Tega nismo storili,« je odvrnil Kučan.
»Ste iz stanovanj preganjali oficirje JLA in jim grozili z likvidacijo?« je vprašal obtoženi.
»Ne,« je dejal nekdanji slovenski predsednik.
Zastopniki sindikatov ( Lučka Böhm, Drago Lombar, Nevenka Lekše, Boris Mazalin, Brane Mišič, Dušan Rebolj ) so predvsem opozarjali, da bi morali spričo velikih neenakosti v državi dosledneje izvajati nedavno podpisani socialni sporazum za obdobje 2003-2005.
Vlado so pozvali k hkratni obravnavi deindeksacije na vseh področjih (zlasti davčne, plačne politike), ne le na socialnem področju.
Minister Mramor jim je zagotovil, da vlada to upošteva že zdaj.
Ker bo gospodarstvo ob vstopu v EU čakalo še več šokov, se bo moralo prilagoditi.
In deindeksacija je le eden od nujnih pogojev, ki jih je treba izpeljati v ta namen; odpravili naj bi še ostanke inflacijske preteklosti in vzpostavili zdrave javne finance.
Anton Kožar, Gospodarska zbornica Slovenije (GZS), je opozoril, da računovodstva in kadrovske službe v 115.000 poslovnih subjektih porabijo na mesec vsaj deset minut samo za vnašanje in obdelavo raznih indeksov (bruto plače, tečaji valut, točke, koeficienti) po različnih zakonih in uredbah.
Pri povprečnem strošku dela (bruto osebni dohodek) 1403 tolarjev na uro to pomeni 162 milijonov tolarjev na mesec ter 1,9 milijarde na leto.
Pri tem pa niso upoštevani celotni stroški, ki nastanejo na raznih ministrstvih za pripravo teh indeksov.
»Tuji svetovalci iz Mednarodnega denarnega sklada (IMF) nas že od leta 1995 opozarjajo na odpravo indeksacije ne le na finančnem trgu (ta se že izvaja), ampak tudi na trgu dela ter pri odhodkih proračuna.«
Kožar je za Delo pojasnil, da je opozorilo na mestu.
»Za obdelavo enega indeksa (podatka) v službah porabijo deset minut dela.
Če je takih obdelav najmanj šest na mesec, je to ena ura razpoložljivega mesečnega delovnega časa oziroma 0,6 odstotka, kar pa je veliko, a to očitno nekaterim ni mar.«
Maccanico je svoj, za nekatere sporni predlog, pred dnevi umaknil, vendar se v obeh političnih opcijah o njem še vedno pogovarjajo.
Debate se bodo spet začele po lokalni volitvah, ki bodo v večini dežel to nedeljo, v obmejnih (tudi v posebej vroči Furlaniji - Julijski krajini) pa v začetku junija.
To soboto se bo v Milanu ponovno začel proces v zadevi Sme proti Berlusconiju.
Ločili so ga od soobtožencev, ker ga ni bilo nikoli na zaslišanje, kadar so ga klicali.
Po novem se bodo prilagajali premierovim državniškim dolžnostim.
- Odbor DZ za obrambo, ki se je sešel v Izobraževalnem centru za zaščito in reševanje na Igu, se je seznanil s temeljnimi razvojnimi usmeritvami sistema varstva pred naravnimi in drugimi nesrečami in usklajenost z obrambnim sistemom.
Ob splošni pozitivni oceni sistema so bili predstavniki obrambnega ministrstva in člani odbora najbolj kritični do financiranja sistema - po njihovi oceni občine v ta namen prispevajo premalo sredstev.
Člani odbora so sicer izrazili zadovoljstvo tudi nad uspešnim opremljanjem in razvojem Slovenske vojske.
Poslancem so predstavili tudi Mednarodno ustanovo - Fundacijo za razminiranje in pomoč žrtvam min (ITF).
- Nemški parlamentarci so zaščiteni kot indijske svete krave.
V 46. členu ustave dobesedno piše: »Poslanca se nikoli ( zu keiner Zeit ) ne sme sodno ali službeno preganjati ali drugače zunaj parlamenta klicati na odgovornost zaradi glasovanja ali izjav v parlamentu ali katerem koli njegovih odborov in komisij.«
Kakšna bo odločitev glede sprememb 83. člena, pred današnjo sejo ustavne komisije torej še ni jasno.
Pozanimali pa smo se, kako je to vprašanje urejeno drugje.
Slovenija ima parlamentarni in ne predsedniški sistem, poleg tega pa slovenska ustava zelo omejuje funkcije predsednika republike.
Večkrat je bilo slišati mnenje, da je bila ustava pisana na kožo Milana Kučana, s čimer naj bi poskušali zajeziti njegov izjemno velik vpliv.
Tudi nasprotniki priznavajo Kučanu preudarno in pozitivno vlogo v prelomnih časih osamosvajanja, sicer pa ga imajo za nekakšnega botra slovenske tranzicije.
Bodočo ženo Štefko je Milan Kučan spoznal na krvodajalski akciji; imata dve hčeri, Ano in Špelo.
Leta 1997 je Milošević dosegel politični vrh: postal je predsednik Jugoslavije.
Takrat se je počasi začel tudi njegov padec.
Na oboroženi upor kosovskih Albancev leta 1998 je odgovoril s silo, pozneje pa zavrnil sporazum iz Rambouilleta, kar je marca 1999 sprožilo vojaško posredovanje Nata.
Maja 1999 ga je haaško tožilstvo obtožilo vojnih zločinov na Kosovu.
Oktobra 2000 je izgubil oblast, aprila 2001 so ga aretirali, junija 2001 pa, na Vidov dan, izročili tribunalu.
Odtlej biva v scheveninškem zaporu.
Sledili sta še obtožnici za Hrvaško in BiH.
Milošević se je poročil s svojo dijaško ljubeznijo Mirjano Marković, ki izhaja iz ene najvplivnejših srbskih družin.
Imata sina Marka in hči Marijo.
Zanimanje za privatizacijo srbskih naftnih podjetij preseglo pričakovanja
Dolgovi - Sodnica za prekrške si je vzela čas za temeljito analizo primera
Kaj piše v tretji anonimki v zvezi s kobilarno Lipica, o kateri je govoril kmetijski minister, ne vemo.
Minister je povedal le, da jo je prejel zjutraj.
»Z anonimkami se niti slučajno ne ukvarjam več in tudi ministrstvo za kmetijstvo se nima kaj ukvarjati z njimi.
Ko pridejo do mene, romajo v koš, kamor sodijo, in nič me ne zanima, koga hvalijo, koga kritizirajo, po kom pljuvajo.
Upam, da bodo organi pregona ugotovili, kdo ima tako veselje s pošiljanjem anonimk.
Kdor koli to počne, je zame motena oseba.
Moja vrata so odprta, z vsakim se z veseljem pogovarjam, če mi ima kaj povedati,« je za Delo povedal minister But.
Na domnevo, da bi lahko pisce anonimk ali sokrivce zanje iskali v krogih ministrstva, pa je odgovoril, da »težko sodi, očitno pa prihajajo iz vrst ljudi, ki vsaj približno vedo, za kaj gre«.
Na vprašanje, ali je možno, da so v to vpleteni celo njegovi najožji sodelavci, je But odgovoril, da ne more nikogar kriviti in ničesar prejudicirati.
Kot smo včeraj že poročali, krajani nasprotujejo prevozu domnevno nevarnih materialov iz jalovišč do jame rudnika po cesti mimo cerkve, vrtca, šole in zdravstvenega doma.
»Zahtevamo prevoz radioaktivne rude po alternativni poti, ki je možna, če bi se na nasprotni strani vasi speljal trikilometrski asfaltni odsek.
Glede na to, da je rudnik za svoje potrebe v času svojega obstoja naredil ogromno cest, je to očitno mogoče.
V nasprotnem primeru je nujno treba z razširitvijo, pločniki in javno razsvetljavo urediti obstoječo cesto, saj je njena trasa komaj dovolj široka za kamion,« pojasnjuje Koprivnikar.
Finančni minister Mramor je kljub temu, da slovenska inflacija ni tako zelo visoka, predlagal postopno deindeksacijo.
Februarja je predlagal, da bi se za začetek plače začele usklajevati z evropsko inflacijo.
Delni in zelo načelen dogovor glede plač v zasebnem sektorju je res dosežen.
A le za zasebni sektor in spet le delno, ne gre pa za pravo deindeksacijo.
Nato je Mramor predlagal ukinitev temeljne obrestne mere - ki na opisan način generira inflacijo v različnih pogodbenih, finančnih razmerjih.
Kot tretji korak je Mramor predlagal, da se indeksacijo izključi tudi iz nekaterih transferjev, ki jih različnim skupinam državljanom iz svojega proračuna posreduje ministrstvo za delo.
Še zdaleč ne gre le za socialne transferje in še zdaleč niso vsi namenjeni socialno ogroženim.
Mramor je socialne pomoči na primer že v izhodišču izločil iz tega paketa zakonov.
Gre torej pri indeksaciji res za poseg v socialne pravice?
France Križanič, direktor ekonomskega inštituta pravne fakultete, tudi sam član ZLSD, je v časniku Finance najbolj nazorno in odkrito razbil to tezo: »Če se indeksacija odpravi, to ne pomeni, da se bodo socialni transferji zmanjšali ali pa ostali zamrznjeni.
Tisti, ki si prizadevajo, da bi indeksacija ostala, bi namesto tega lahko predlagali, da se transferji povečajo.
Ministra za delo Vlada Dimovskega bi morala zanimati višina omenjenih transferjev, ne pa način njihovega oblikovanja, saj ima vse možnosti, da predlaga njihovo povečanje - zakon o izvrševanju proračuna pa ne zavira zviševanja plač in socialnih prejemkov.«
Tako je - če Dimovski zagovarja stališče, da socialni transferji niso dovolj veliki, naj jih sistemsko povečuje.
Ne pa da njihovo rast vzdržuje na nepregleden in v končni fazi prav za socialno šibke na dolgi rok najmanj ustrezen način.
Naj jih spremeni, naj jih ciljno preusmeri.
Kot ministru so mu vse poti odprte.
Na načelni ravni je podpora zagotovljena.
Na dejanski ravni pa se bo to šele videlo.
Podpora je bila dejansko doslej zagotovljena le na področjih, ki so politično neobčutljiva oziroma manj občutljiva.
Na področjih, ki pa pomenijo delno povečan kratkoročni pritisk na volivce (dolgoročno pa prinašajo neprimerno manjši pritisk), pa dejanske podpore za zdaj še nismo videli.
Pri tem ne mislimo le na Dimovskega in združeno listo.
Nič manj negotova ni podpora predsednika vlade Toneta Ropa.
Če se bo čutil politično šibkega, bo njegovo ravnanje lahko zelo hitro podobno ravnanju politikov iz vrst ZLSD.
Deindeksacija ni nujna zaradi vstopa v Evropsko unijo ali zaradi vstopa v t. i. evro območje.
Resnica indeksacije je, da z inflacijo oziroma indeksacijo največ izgubljajo prav tisti, v imenu katerih se danes bije politični in sindikalni boj zoper deindeksacijo.
Po besedah državnega sekretarja za energetiko Djordjeta Žebeljana se bo moral zdaj najprej minister za okolje, prostor in energijo Janez Kopač s hrvaškim gospodarskim ministrom, ki mu je zahtevek tudi poslal, dogovoriti, kako se začeti pogajati in kdo se bo pogajal.
Prepričan je tudi, da so Hrvati zahtevek pripravili precej na hitro, ker se jim je mudilo zaradi roka, ki jim ga je spomladi postavil sabor.
Sekretar zaradi tega pričakuje, da do rešitve ne bo tako težko priti, kot je videti na prvi pogled.
Hrvaški kapital v JE Krško ni bil zlorabljen, znano je, kako se izračuna njegova vrednost, kakšen je bil njegov donos, odprta je samo cena energije.
Ribčev Laz - Ugibanja o novem lastniku hotela Kompas v Ribčevem Lazu ni več.
MMB, d. o. o., iz Ljubljane je lani postalo večinski lastnik največjega bohinjskega turističnega podjetja Alpinum, d. d., zdaj pa je direktor MMB in prokurist Alpinuma, d. d., Miha Ažman potrdil, da so z Lesnino Inženiring iz Ljubljane podpisali kupoprodajno pogodbo za hotel Kompas.
Hotel, katerega prenavljanje traja že dalj časa, bodo odprli sredi julija.
Ravne na Koroškem - Ali se je na Ravnah začela vojna med upravljavci stanovanjskih hiš, še ni mogoče prav reči.
A dejstvo, da se stanovalci velikega bloka na Javorniku 45 - od oktobra lani z njihovo stavbo upravlja družba Pin - o nekaterih rečeh nikakor ne morejo dogovoriti s prejšnjim upravljavcem, stanovanjskim podjetjem Ravne, kaže na to.
Primer je postal zanimiv potem, ko je novi upravljavec stavbe, družba Pin, od prejšnjega upravljavca, Stanovanjskega podjetja Ravne, hotel zvedeti, kje je denar od najemnine za lokal, ki je bil nekaj let v skupnih prostorih etažnih lastnikov stavbe.
Zanimanje zanj so pravzaprav izkazali stanovalci sami, ki se tudi ne morejo načuditi, da je skupni prostor še vedno pod ključem Stanovanjskega podjetja Ravne.
Igor Fujs, ki je prevzel upravništvo nad tem javorniškim blokom, je na ponedeljkovem večernem sestanku stanovalcev rekel, da odgovora od stanovanjskega podjetja še po šestih mesecih ni dobil.
Nekdanji najemnik je ključe vrnil stanovanjskemu podjetju, čeprav to ne upravlja več bloka, stanovalci pa so prepričani, da se etažnim lastnikom tako dela škoda.
Vsem šestindvajsetim delavcem, ki jim podjetje dolguje pet plač in pol, del letnega regresa, potne stroške in druga denarna nadomestila v skupni vrednosti več kot petdeset milijonov tolarjev, je včeraj velikodušno ponudil v podpis sporazum o načinu in pogojih poplačila Agrantinih obveznosti do njih in prenehanju delovnega razmerja.
V zameno za ponujeno rešitev naj bi delavci umaknili zahtevek za uvedbo stečajnega postopka za Agranto in ga shranili pri notarju.
Ta bi njihov zahtevek za stečaj podjetja sodišču posredoval takoj, ko bi se delavci znašli na seznamu brezposelnih na zavodu za zaposlovanje.
Druga cvetka je zagotovilo direktorja Rebrice, da bo podjetje poplačalo terjatve do delavcev.
Seveda v primeru, če bi sporazum podpisali.
Aprilsko plačo bi dobili v nekaj dneh, preostale finančne obveznosti do njih pa bi podjetje poravnalo v časovnih rokih, ki veljajo za podjetja v stečaju.
Delavci v ta čudež ne verjamejo, saj so brez dela že pet mesecev.
Podjetje nima denarja za organizacijo tekoče proizvodnje, kaj šele za 435 milijonov tolarjev za poplačilo upnikov.
Brez pretiravanja, Agranta je revna bolj kot najbolj revna cerkvena miš.
Po besedah Justine Šepetavc, vodje sektorja ekologije v Vipapu, je čistilna naprava že v trimesečnem poskusnem obratovanju dosegla načrtovane učinke čiščenja organskih snovi iz odplak.
»To je zgolj prva faza projekta.
Že prihodnje leto bomo na napravo priključili komunalne vode iz tovarne, dograjena pa bo tudi za potrebe obrata za predelavo odpadnega papirja, ki bo zagnan že v avgustu.«
Predvidoma že čez tri leta pa bo na čistilno napravo priklopljen tudi nov kanalizacijski sistem mesta Krško.
Celo papež svari pred požarom v politiki
Pred desetimi leti, pravi premier, ki zadnje čase rad pove, da je italijanska ustava iz leta 1947 v resnici sovjetska, je Italijo rešil prevlade komunizma samo Berlusconijev prihod na politični oder.
Berlusconijeva revija Panorama je v zadnji številki narisala viteza Berlusconija, ki s sulico, poslikano z barvami italijanske zastave, prebada na rdečem konju sedečega rdeče poslikanega Romana Prodija ; ta v roki drži preboden ščit, na katerem je znak, ki povezuje komunizem in katolicizem, srp in križ (namesto kladiva).
Cinkarna Celje je vzorčni primer sodobnega pristopa k zaposlovanju invalidov - V Nemčiji zanje 70-krat več sredstev
Plesna šola Urška bo v sodelovanju s Plesno zvezo Slovenije (PZS), občinami in sponzorji že tretjič pripravila Maturantsko parado.
Tokrat bo zaplesalo še več mladih kot prejšnji dve leti.
Število sodelujočih mest se je z lanskih deset povečalo na petnajst, prireditelji pa pričakujejo, da bo točno opoldne na Straussovo melodijo zakorakalo kar dvanajst tisoč fantov in deklet.
Upajo tudi, da bodo izboljšali lanski svetovni rekord v sinhronem plesanju.
Ravno tako v petek, na datum, ki ga je PZS razglasila za dan plesa, se bodo lahko zavrteli tudi tisti, ki so že maturirali, in sicer na Pomladnem plesu ob 20. uri v dvorani Millenium v BTC.
Komu je še mar?
Take so denimo izkušnje na lendavski upravni enoti, ki so jih med drugimi predstavili na nedavni okrogli mizi o varovanju zaščitene kulturne dediščine v Lendavi, ki jo je pripravila območna izpostava sklada za kulturne dejavnosti.
Čeprav je bila razprava o večinoma precej indiferentnem pristopu tako lastnikov, kot lokalne skupnosti in države do reševanja problema propadanja nepremične kulturne dediščine le prikaz sedanjega stanja in prepričevanje že prepričanih o bolj sistematičnem pristopu, je prinesla toliko, da se v lokalnem okolju ponovno - vsaj - govori o problemu.
V Lendavi so denimo res poskrbeli za solidno obnovo nekdanje sinagoge, tudi grad se počasi, a le obnavlja, vendar imajo »na vesti« povsem propadlo naselje starih zidanic Ujtomaž (medklic: kaj je z napovedanim skanzenom?), pa židovsko šolo...
Čisto svež primer izginotja zaščitene kulturne dediščine v Pomurju je Kavarna v Radencih...
Poleg finančne in upravno-pravne plati problema pa zakonskih vrzeli (lastniki denimo nimajo odločb o tem, da posedujejo zaščiten kulturni spomenik) na tem področju, pa se pogosto pozablja na še en, v svojem bistvu zelo pomemben dejavnik, na povsem sociološko-antropološki vidik: veliko ljudi v spomenikih, starih stavbah in pročeljih ne vidi zgodovinsko-kulturno dediščine kraja, ne potenciala za prihodnost.
Nima nobenega odnosa do tovrstne dediščine in stremi za tem, da se staro čimprej umakne novemu.
Pa bi se dalo včasih tudi z dobro voljo in neškodljivim kompromisom rešiti kakšno stavbo.
Težko je verjeti, da bo novi zakon, ki je v pripravi in bo kulturno dediščino kvalificiral po lestvici državno, lokalno in - preprosto - dediščina, prinesel rešitev iz začaranega kroga.
Kaj bi bolj koristilo kot modra zastava?
Modra zastava v Žusterni torej je.
Glede na vse, kar se dogaja v zvezi s tem kopališčem, pa so tudi taki, ki zdaj pravijo, da kopališče v Žusterni trenutno dosti bolj kot modro zastavo potrebuje »modro ravnanje«.
Krepak kratek stik, ki je nastal med občino oziroma županom in plavalci ter vaterpolisti, bo relativno težko odpraviti, kajti vsaka stran je tako trdno prepričana o svojem prav, da se kopališču v Žusterni - kdo neki bo prevzel upravljanje?
- ne obetajo prav mirne vode.
In ko danes doživljamo Žusterno, prihajajo na dan stare misli in ideje, kako prav bi bilo, če bi bazen za športnike naredili tam, kjer je njegovo mesto - v sklopu dvorane Bonifika.
»Matematika« je bila v času gradnje bazena v Žusterni zelo preprosta: denar, ki ga je občina namenila za Žusterno, bi dali v dvorano in tudi denar od koncesije za turistične potrebe Term Čatež, ki jim je menda bilo kar nekaj do tega, da bi lepo uredili kopališče, naj bi dali za dvorano; še nekaj malega bi Bonifika že zbrala in bazen bi bil na pravem mestu in takih problemov, kot smo jim priča danes, ne bi bilo.
Rezultat je osupljiv.
Otroci, ki imajo do eksponatov tudi dostop, znanje o živalih povezujejo z drugimi znanji, recimo o človeku.
Učilnica je opremljena tudi z videoprojektorjem.
Prihodnji mesec jo bodo odprli prav posebnim obiskovalcem, slepim in slabovidnim.
Z eksponati in razlagami jim bodo omogočili doživeti to, česar ne morejo videti.
Učilnico bodo uporabljali tudi za izobraževanje lovskih pripravnikov.
Šolo je stala tri milijone tolarjev.
Z milijonom ji je pomagala lovska zveza.
Šola na Mostu na Soči je bila že prej znana kot odprta in prilagodljiva.
Sredi nje je arheološki muzej, v katerega so ujete ostaline velike staroželezne stavbe, ki je pred več kot 2000 leti stala prav tam.
Šola je predlani izpeljala velik projekt Kosmačeve učne poti, ki ga nenehno nadgrajuje.
Ima jedilnico, ki je hkrati tudi krajevna galerija.
»Učiteljem, ki imajo ideje, puščam proste roke.
Samo spodbujam jih in skrbim za materialno plat,« je recept za uspeh te šole povedal njen ravnatelj.
Svetniki NSi: zaman smo pričakovali, da bo županja reorganizirala upravo
Kočevje - V prostorih Zdravstvenega doma Kočevje je te dni začela delovati metadonska ambulanta, ki jo bo v začetku obiskovalo od 35 do 40 pacientov.
Ambulanta bo do poletja prerasla v center za preprečevanje in zdravljenje odvisnosti od prepovedanih drog, ki bo verjetno kmalu le ena od oblik pomoči za zdravljenje odvisnosti na območju občine Kočevje.
Tako naj bi imeli metadonski program za odvisnike, ki niso sposobni sodelovati v kakšnem drugem programu oziroma naj bi bil metadonski program priprava za kakšno drugo obliko zdravljenja.
Za to pa bi potrebovali prostor za dnevni center, kjer bi izvajali program aktivnosti za odvisnike in njihove starše oziroma partnerje.
»Prednost Projekta Človek je, da v njem sodelujejo tudi starši in da odvisnik ni iztrgan iz svojega okolja,« je pojasnila Andreja Rako.
Prav tako pa bi bila ta oblika zdravljenja v domačem kraju veliko cenejša kot pa, če bi se morali pacienti voziti kam drugam.
Celje - ČKo mi je po nekaj letih igranja uspelo kupiti svoj prvi stratocaster, se mi je prikazala Marija v kompletu,C s je zaupal Celjan Brane Mihajlovič - Kosta (na fotografiji), avtor knjižice Štoparski priročnik za kitariste, ki je te dni izšla pri Društvu glasbenih in drugih umetnikov Blues Deluxe Celje.
Kosta, kakor ga kličejo mnogi Celjani, je glasbeni navdušenec in kitarist, predvsem pa izvrsten poznavalec kitar in dodatne opreme zanje.
Že četrt stoletja je del mestne glasbene scene, igral je v tako rekoč vseh celjskih zasedbah, zadnje čase pa največ doma in v tujini nastopa sam in najraje preigrava rockʼn roll v električni blues izvedbi.
Zamisel, da svoje izkušnje s kitarsko opremo izda v posebnem priročniku, ki bo dobro služil vsem mlajšim in tudi malo starejšim kitaristom, je pri nas izvirna.
Kosta pravi, da želi kitaristom prihraniti marsikatero zablodo in nepotreben nakup, saj trgovci nimajo za kupce ne dovolj časa ne znanja.
V priročniku je zbral navodila za izbiro in nakup kitare, opisal osnovne vrste kitar, zvok kitar, načine njihovega ozvočenja, izbiro strun, nasvete za nastavitve vratu, kobilice in mostu, vrste in razlike med električnimi kitarami, ojačevalci za akustične in električne kitare ter marsikaj o dodatni opremi, predvsem efektih.
Knjižica pred tiskom sicer ni doživela lektoriranja, a bo morda prav zato bliže kitaristom, ki se med seboj pač pogovarjajo v svoji latovščini.
V Delu sem 20. maja na 7. strani v članku Veliko denarja za vrtce, napačno zapisal, da je 74 milijonov tolarjev v logaškem proračunu namenjenih kulturnim društvom.
V resnici je ta denar namenjen celotnemu področju kulture in ne le društvom.
Za napako se opravičujem.
Lani je sejem obiskalo 8000 ljudi, letos pa pričakujejo nekoliko večji obisk na račun nekaterih posebnosti v ponudbi.
Ena so že omenjene »vzporedne« prireditve, druga je nedvomno ta, da bo šest razstavljavcev avtomobilov ponudilo kar 20 vozil za testne vožnje, tretja pa je že uvodoma omenjena odločitev o prostem vstopu, ki je poslovna odločitev, s katero so razstavljavcem »obljubili« relativno večji obisk, obiskovalcem pa omogočili lažjo odločitev za obisk sejma.
To prakso bodo uporabljali še v prihodnje.
Busheva administracija si na tem položaju želi Brazilca Sergia Vieira de Mella (na fotografiji).
Generalni sekretar Svetovne organizacije Kofi Anan je predlagal Lakdarja Brahimija, a nekdanji alžirski zunanji minister je službo takoj odklonil.
Parecag - Malce nenavadno je, toda v Cetorah (ki sodi v izolsko občino) so pred dnevi ustanovili novo oljkarsko društvo Štorta Piran.
Društvo ima že nekaj deset članov.
Za predsednika so izvolili Egidia Žiberja iz Parecaga 168, kjer bo tudi sedež novega društva.
Podpredsednik je Peter Deržek, drugi člani upravnega odbora pa so še Branka Javornik, Bojan Brecelj in Toni Biloslav.
Podtlačna kanalizacija za 4000 ljudi z dvema lokalnima čistilnima napravama v Rakovi jelši in Sibiriji bi stala 1,5 milijarde tolarjev - skupaj s stroški obratovanja, vzdrževanja in amortizacije 1,7 milijarde.
Prav tak sistem s tlačno kanalizacijo bi stal 2,6 oziroma 3,3 milijarde tolarjev.
Če bi imeli Rakova jelša in Sibirija skupno čistilno napravo, bi bili stroški sto milijonov tolarjev manjši.
Cene vključujejo tudi hišna črpališča ali jaške.
En jašek stane 350.000 tolarjev.
Na Odprtih vratih Slovenj Gradca letos največ pozornosti spominu na velik požar pred stotimi leti - Cela ulica nori, gori
Slovenj Gradec - Letošnja prireditev Odprta vrata Slovenj Gradca od 24. maja do 12. junija bo v znamenju stoletnice požara Meškove, nekdaj Cerkvene ulice.
Sto let po usodnem 10. maju 1903 bo slovenjgraška Meškova ulica spet enkrat dobila tudi novo podobo.
V njej bo poslej več prostora za ljudi, več bo zelenja, več prostora za družabnost in manj parkirišč.
Kitajska spoznava, da zastopanje interesov tretjega sveta v OZN ne zadostuje več za globalni vpliv, kakršnega si želi
Trenta - Evropske dneve parkov so v Triglavskem narodnem parku zaznamovali z Belarjevimi dnevi, ki so posvečeni spominu na profesorja, seizmologa in naravoslovca ter daljnega leta 1908 pobudnika za ustanovitev Triglavskega narodnega parka dr. Albina Belarja.
Dnevov, ki so že peti po vrsti, se bo te dni udeležilo kakih 800 otrok s 15 slovenskih osnovnih šol.
Zamisel o skritih pismih je plod razmišljanj, kako otroke motivirati, da bi v skupinah prehodili zgornji del soške poti.
Pisma z opisi, kako nadaljevati pot, in z vprašanji z naravoslovno, družboslovno in naravovarstveno vsebino, so skrita na štirih zanimivih mestih.
Ta so nadzorniki TNP izbrali nalašč zato, da bi bila tam njihova pripoved o življenju parka in doline Trente bolj privlačna.
Pohod, ki ga bodo otroci končali danes (četrtek) povezuje znamenitosti, kot so izvir Soče, Kugyjev spomenik, Mlinarico, alpski botanični vrt Julijano in cerkvico Marije Lavretanske.
Poslanstvo Belarjevih dnevov pa je predvsem širjenje znanja in zavesti o pomenu narave, biotske raznovrstnosti in trajnostnega razvoja v širših zavarovanih območjih narave.
Belarjevi dnevi so postali tradicionalni na pobudo slovenskega šolstva.
Med petnajstimi zaposlenimi šest dnevnih informativnih oddaj pripravljajo trije novinarji in dva dopisnika, sicer pa z radiom sodeluje kar 40 zunanjih sodelavcev, ki poročajo, komentirajo in pripovedujejo o življenju ter delu v dvajsetih občinah od Pohorja pa do Sotelskega in Kozjanskega.
Štajerski val premore tudi več stalnih oddaj, med katerimi je vodilna že od vsega začetka kmetijska oddaja.
Zdaj imajo še več svetovalnih in izobraževalnih oddaj, čedalje bolj priljubljene pa so kontaktne oddaje, saj poslušalci radi sprašujejo in se pogovarjajo o vsakdanjih rečeh.
Kot zanimivost velja zapisati, da ima Štajerski val svoj klub poslušalcev, ki se dvakrat letno tudi srečajo.
Največji poseg (in niti ne novost) bo Apart hotel, ki naj bi imel 161 enot (kakih 400 ležišč) in vkopano garažo za 206 parkirnih mest.
Prej je bil na tem mestu predviden Hotel Vas z 298 sobami in 24 apartmaji (brez parkirišč).
Ob novem hotelu bodo zgradili tudi novo povezovalno cesto, ki se bo nadaljevala od sedanje Bernardinove garaže proti vzhodu.
Ob zgornjih teniških igriščih novi načrt predvideva športni center z večnamensko športno dvorano (dolgo 45 in široko 40 metrov).
Pri hotelu Histrionu bodo nadzidali kuhinjo in uredili novo restavracijo.
Na mestu stare stanovanjske stavbe Ladjedelniška reber 2 je predviden nov poslovno-stanovanjski objekt.
Parkirišča pri hotelu Emona naj bi povečali za vsaj 100 mest, nadzidali naj bi obstoječo garažo pri Histrionu, teniška igrišča bodo zaščitili tako, da veter z njih ne bo nosil več prahu.
Na kopališču Grand hotela Emona naj bi zgradili nov kopalni pomol, in to tako, da bi bil vzporedno z obalo, 20 metrov od nje in dolg 60 metrov ter širok osem metrov.
Pri novem hotelu naj bi zgradili še mini golf igrišče in otroški park - igrišče.
Klestil je v nadaljevanju pogovora poudaril, da sta ga izvolili dve tretjini volivcev in je torej legitimiran za zastopanje koristi večine Avstrijcev.
Tipično je, da je svoje namere zaupal časopisu iz Švice, ki je s teorijo in prakso družbene formule soglasja avstrijski formuli »družbene harmonije« nemara najbliže.
Tako je razumljivo, da ima Thomas Klestil avstrijsko, deloma neformalno politično ureditev druge republike za tako pomembno vrednoto, da razmišlja celo o koraku, katerega posledice bi bile zelo daljnosežne.
Izkušen politik, kakršen je Klestil - kmalu bo enajst let na predsedniškem položaju -, je moral upoštevati, da bo naletel na ogorčen odpor.
Celo papež svari pred požarom v politiki
Busheva administracija si na tem položaju želi Brazilca Sergia Vieira de Mella (na fotografiji).
Generalni sekretar Svetovne organizacije Kofi Anan je predlagal Lakdarja Brahimija, a nekdanji alžirski zunanji minister je službo takoj odklonil.
Hu Jintao se bo od 26. maja do 5. junija v Moskvi udeležil 300-letnice Santk Peterburga, vključil se bo v neuradni dialog v okviru letnega vrhunskega srečanja G 8 v Evianu, nato pa bo obiskal še Kazahstan in Mongolijo.
V Moskvi se bo sestal s Putinom, v Sankt Peterburgu pa z Bushem, Koizumijem in drugimi svetovnimi voditelji.
Med vso njegovo turnejo bo ena od tem tudi razprava o sarsu.
Maja Breznik je dramaturginja, pričujoče delo je njena predelana doktorska disertacija.
Obrt in učenost si za predmet jemlje začetke evropskega novoveškega gledališča, kakor se je po domala tisočletnem zatišju (oziroma obdobju paragledaliških in religioznih oblik) ponovno ČrodiloC s v obdobju renesanse.
In to, kakor pravi avtorica, Čiz nesporazuma z antiko.
Pristop je trojen: najprej utrditev ideološke oz. spoznavne podlage, nato, kakor se za teater kot umetnostno prakso spodobi, analiza materialnih podlag renesančnega gledališča (rimski in grški model gledališča, odrske naprave; dramski žanri, ki izhajajo iz materialne pojavnosti gledališča kot takega in jo hkrati tudi določajo) in končno analiza Čpesniških sistemovC s (Minturna, Scaligerja in Castelvetra).
Zanimiva je ponazoritev omenjenih (treh) dramskih žanrov, s katerimi se ujemajo trije družbeni stanovi, ta implicitna Čteorija drameC s pa se manifestira tudi v scenografskem pogledu, z različnimi scenografijami za komedijo, tragedijo in satiro.
Delo je - na prvi pogled - hkrati zanesljivo teoretsko podprto in iskrivo praktično ponazorjeno, tako da je tudi njegov domet lahko dvojen: dopolnjuje naše vedenje o renesančnem (s tem v zvezi tudi o antičnem grškem in rimskem) gledališču, ki ga opremlja z zgoščenim pregledom predstav v 15. in 16. stoletju v Italiji ter bogato bibliografijo; ponuja pa tudi dovolj ČuporabnihC s iztočnic za njegovo morebitno novo uprizarjanje v gledališki praksi.
Golo naključje je, da je ta prispevek nastajal, ko se še ni vedelo, da bodo strokovni sodelavci Slovenskega verskega muzeja v Stični dobili letošnje Valvasorjevo priznanje za postavitev stalne razstave Zgodovina krščanstva na Slovenskem.
To je vsaj delna tolažba in potrditev, da zna stroka bolj ceniti njihovo delo kot pobudniki za ustanovitev muzeja, ki naj bi poskrbeli tudi za njegov status in ustrezno obliko financiranja.
Po drugi strani pa v. d. direktorice Nataša Polajnar Frelih pravi, da je ministrstvo za kulturo vsa ta leta financiralo njihovo dejavnost, saj so iz proračuna prejemali denar za plače, programe, investicije in materialne stroške, odobrilo je tudi nova delovna mesta, tako da je muzej prerasel v resno institucijo s štirimi redno zaposlenimi muzejskimi delavci z visoko izobrazbo in znanstvenimi nazivi.
Leta 2000 mu je kot posebnemu muzeju v ustanavljanju že bilo priznano opravljanje javne službe na področju premične sakralne dediščine v Sloveniji, uvrščen je bil v mrežo slovenskih muzejev, včlanjen pa je tudi v druge domače in tuje stanovske organizacije (Skupnost muzejev Slovenije, ICOM).
Orkester ni bil pripravljen slabo, kljub robatostim.
Dirigent Igor Švara je marsikje dosegel muzikalni vzgon; izstopali so solisti, žal ne vsi v dobrem (kakor koncertni mojster Igor Grasselli, še bolj pa čelist Damir Hamidulin).
Solo trobente (v valčku in napolitanskem plesu) je bil namreč zmaličen.
Kaj še iščejo nemarneži v profesionalnem orkestru državnega gledališča?
Slovenska športna javnost po evropskem vrhuncu Krimovih deklet diha za nove rokometne spektakle v izvedbi moštev z najvišjim ratingom v Evropi - celjskega in ljubljanskega.
Slovenija premore vselej prestižni nogometni derbi Olimpija - Maribor, pa hokejskega Olimpija - Jesenice in zadnje čase tudi košarkarskega Olimpija - Novo mesto, toda rokometni Ljubljana - Celje si je vendarle ustvaril absolutni primat.
Začetno zmoto je Beširevič popravil ob odmoru.
Grabiča je zamenjal še s tretjim napadalcem Pucem, po nekaj minutah v 2. polčasu pa z menjavo Handanagič-Ilič še bolj napovedal lov na izenačenje, po katerem je že zadišalo, saj so se Celjani povlekli v obrambo in bili hitro kaznovani.
Predložek z desne strani je namreč v gneči pred Fornezzijevimi vrati spretno in z volejem s sedmih metrov v izenačenje spremenil Žlogar.
V 65. minuti je bilo že 1:2.
Z mojstrskim prostim strelom z 28 metrov je Prosinečki poskrbel za šok na tribunah.
Toda na vodstvo gostov so gostitelji hitro odgovorili.
Kvas, ki je v 67. minuti zamenjal že utrujenega Čadikovskega, si je na robu kazenskega prostora priigral prav toliko prostora, kolikor ga je potreboval, da je v 72. minuti s prefinjenim strelom v desni kot premagal Mavriča.
A izenačenje Celjanom še ni zadostovalo za prvo lovoriko.
Olimpija se je še drugič v Celju veselila pokalnega zmagoslavja in četrtega skupno.
Elista - Med 32 udeleženkami ruskega državnega ženskega šahovskega prvenstva je kar 17 velemojstric.
Po dveh kolih s po 2 točkama vodijo: Demina, Slavina, Fatalibekova, Pogonina, Čistjakova in Ovodova.
Moskva - Po petih kolih ruskega ekipnega prvenstva v svojih skupinah vodita prva favorita.
V skupini A je Tomsk zbral 22,5 točke in ima 7 točk prednosti pred drugouvrščenim Jekaterinburgom, ki pa je bil že prost.
Nekdanji evropski prvak Norilsk je zbral 19,5 točke v skupini B in ima pet točk več od St. Peterburga na drugem mestu.
Ljubljana - Ko so košarkarji New Jerseyja ob začetku zadnje četrtine 2. tekme finala vzhodne konference NBA zaostajali za 11 točk za Detroitom, so se začeli živčno ozirati za razpoloženim strelcem.
In potem ko so v uvodnih 36 minutah zmogli le 58 točk, so ga našli v krilnem centru Kenyonu Martinu.
V odločilnem delu tekme je dosegel 16 od svojih 25 točk, kar 14 od teh med prelomnim nizom 16 točk, ki je Mrežicam prinesel novo tesno zmago v Detroitu.
Potem ko je Chauncey Billups sekundo pred koncem tekme zgrešil še zadnji rešilni met, so se morali domači Bati soočiti z grenko resnico: v zgodovini NBA sta namreč le dve moštvi dobili dvoboj do štirih zmag po dveh uvodnih porazih na domačem igrišču.
Gorenc se je poslovil
- Na Ministrstvu za šolstvo, znanost in šport so včeraj počastili zadnje velike uspehe slovenskih športnic.
Minister dr. Slavko Gaber (na fotografiji v sredini) je namreč sprejel rokometašice Krima Ete Kotexa, evropske klubske prvakinje, in judoistke, ki so se z evropskega prvenstva v Düsseldorfu vrnile s kolajnami, zlato Rašo Srako, srebrno Petro Nareks in bronasto Lucijo Polavder.
»Sredstva, ki vam jih lahko namenimo, niso velika, je pa zato naše veselje ob vaših uspehih iskreno,« je k čestitkam dodal Gaber, ki je Krimu in Judo zvezi Slovenije izročil sklepe o višini sredstev, ki jih prejmeta za uvrstitve svojih športnic.
Klub z Galjevice bo za evropsko krono od ministrstva prejel dobrih pet milijonov in pol tolarjev, JZS pa slaba dva milijona in pol, 1,11 milijona za zlato kolajno Srakove, 833.000 tisoč za srebrno Nareksove ter 555.000 za bronasto Polavderjeve.
Naši vaterpolisti so v zadnjih dneh vadili skupaj z »azzurri«, ki so skupaj z reprezentancama Rusije ter Srbije in Črne gore, uvodnim tekmecem naših vaterpolistov, favoriti res kakovostnega turnirja, omenjene tri reprezentance pa bodo tudi med najbolj vročimi kandidati za naslov ali vsaj stopničke na bližnjem šampionatu.
»Jugoslovani« sicer branijo naslov z zadnjega EP.
Nekaj nezdravega je v zdravstvu
Ameriški raziskovalci so po naključju odkrili, da interferon skupaj s starim protivirusnim zdravilom ribavirin pozdravi kar dve tretjini obolelih za hepatitisom C, boleznijo, ki nezdravljena uniči jetra in bolnika ponavadi ubije.
Za dnevni odmerek pa Schering-Plough zahteva kar 37 evrov, čeprav proizvodni stroški ne dosegajo niti stotinko te vsote.
Če bi z zdravilom zdravili vseh štiristo tisoč nemških bolnikov, bi morale blagajne plačati 3,4 milijarde evrov preveč.
Namesto tega raje sploh ne dovolijo predpisovati tega zdravila.
Samo kakšnih deset tisoč nemških okužencev z virusom hepatitisa C dobi vse, kar jim danes lahko ponudi zdravniška in farmacevtska znanost.
Ljubljana - Dušan Dolamič je obljubil, da bo svojo ženo Ariano Vetrovec, ki je te dni na službeni poti, z veseljem spomnil, da mora v sredo priti na zaslišanje.
Če bo prišla tudi nekdanja tajnica Magente Mojca Gala, bo sodišče lahko končalo dokazni postopek in po sklepnih besedah razglasilo odločitev, ali je predsednik uprave Leka Metod Dragonja s financiranjem predvolilne kampanje SLS in Metke Karner Lukač zlorabil položaj oziroma pravice, česar ga bremeni tožilstvo.
Nasprotno, na včerajšnjem sestanku, ki so se ga udeležili tudi predstavniki italijanskih carinikov, družbe SDAG (ta upravlja blagovni terminal na italijanski strani MMP Vrtojba - Štandrež), novogoriške policijske uprave, šempetrsko-vrtojbenskega komunalnega podjetja, novogoriškega Cestnega podjetja in občinske civilne zaščite, je bilo mogoče slišati celo napoved, da bodo italijanski cariniki nadaljevali s stavkami.
Tako je na novinarski konferenci po njem povedal šempetrsko-vrtojbenski župan.
Italijanski cariniki zdaj stavkajo zaradi neurejenega delovnega statusa.
Nedvomno pa je čedalje očitnejše nezadovoljstvo carinikov povezano tudi s pričakovanimi razmerami po vstopu Slovenije v Evropsko unijo čez leto dni.
»Zato lahko pričakujemo njihove odzive na posledice spremenjenih razmer na meji po vstopu Slovenije v EU, torej na presežke delavcev v carini, špediciji.
Očitno pa imajo italijanski cariniki tudi še neurejena plačila nadurnega dela,« je med drugim poudaril Dragan Valenčič.
Stavke carinikov, občasne prekinitve ali upočasnitve carinskega dela na italijanski strani MMP Vrtojba - Štandrež bodo torej tudi v prihodnjih mesecih pogosto povzročale zastoje pred slovensko-italijansko mejo.
Celje - Lastnik belega golfa je ta teden prijavil, da so mu že prejšnji teden s parkirnega prostora v Milčinskega ulici avto ukradli.
Na njem so bile registrske oznake CE V0-001.
Škofja Loka - Loški policisti so šele pred kratkim izvedeli, da se je v prvem tednu maja neznanec ČpovabilC s v stanovanjsko hišo v Škofji Loki.
Odnesel je nahrbtnik z digitalnim fotoaparatom canon, ročno uro, dvoje očal, denarnico z nekaj tuje valute in ključe.
Lastnika je oškodoval za sto tisočakov.
Črnomelj - V podjetju Esol v Črnomlju je v ponedeljek neznani tat iz garderobne omarice ukradel denar.
Lastnico iz okolice Črnomlja je olajšal za 14 tisoč tolarjev.
Obrežje - Kot potnica v osebnem avtu nemške registracije se je v ponedeljek na mejni prehod Obrežje pripeljala 20-letna makedonska državljanka.
Ker je policist ugotovil, da bolgarski potni list in osebna izkaznica nista njena, se je morala vrniti na Hrvaško, pa še ovadili jo bodo.
Nasprotja v vrstah Yorkov so 1469. povzročila upor Warwicka - ta je premagal Edvarda in ga interniral.
Edvard je marca 1470 obnovil svojo vladavino in Warwicka prisilil, da je zbežal v Francijo; tam se je povezal z Lancastri.
Septembra 1470 se je vrnil v Anglijo, odstavil Edvarda in okronal Henrika.
Edvard je zbežal v Nizozemsko, kjer si je pridobil pomoč Burgundcev, se marca 1471 vrnil v Anglijo in pri Barnetu popolnoma potolkel Warwicka, Margaretine čete pa pri Tawkesburyju, kjer je umrl tudi njen sin.
Kmalu potem je bil v londonskem Towru umorjen Henrik in Edvard je mirno vladal do smrti 1483.
Takrat je Edvardov brat Rihard III. s prestola izrinil nečaka Edvarda V. in razočarani Yorki so se obrnili na Lancastra Henrika Tudorja.
Ta je pri Bosworth Fieldu avgusta 1485 premagal in ubil Riharda III. in končal vojne ter s poroko z Edvardovo hčerjo Elizabeto Yorško združil dedne zahteve obeh družin.
Na newyorškem Broadwayju so minulo nedeljo še zadnjič izvedli pop opero Nesrečniki.
Znano delo, ki temelji na romanu Victorja Hugoja iz leta 1838, so umaknili s sporeda po 16 letih, kar pomeni, da je bilo drugo najdalj časa prikazovano delo na Broadwayju.
Predstavo so od premiere leta 1987 v Broadway teatru izvedli 6680-krat.
Samo muzikal Mačke je bil na sporedu večkrat, namreč 7485-krat.
Na zadnji izvedbi v gledališču Imperial je v zadnjem prizoru sodelovalo 300 dosedanjih nastopajočih.
Nesrečnike pa še naprej uprizarjajo po svetu, med drugim v londonskem West Endu.
Po uporabi zavrzi
Naj počiva v miru, ob začetku zborovanja »romske vlade« mesta Gnjilane na Kosovu posvetimo minuto molka spominu na Josipa Broza Tita.
Zleknjeni smo na kričeče pisanih in nadvse udobnih blazinah v majhni, topli, svetlo modri dnevni sobi oziroma spalnici šestčlanske družine Demiri.
V mrzlem delu leta, natančneje v kurilni sezoni, se bivalno okolje v večini romskih domov zoži na en ogrevan prostor.
Romi le redko zapustijo domove, še redkeje svojo ulico, imenujejo jo mahala: ozko, blatno cesto, z vrstama neometanih enonadstropnih hiš ob robu.
Njihovi izleti zunaj mahale so vedno skupinski, saj se prenekateri samotni sprehajalec menda nikoli ni vrnil domov.
Položaj se po srbsko-albanskih spopadih februarja in marca v srbskem Bujanovcu znova ostri.
Romski vsakdanjik znova pestrijo albanske zasede.
Adi, učitelj angleščine v romski podružnici gniljanske srbske osnovne šole, je pred dnevi ubežal uličnemu streljanju.
Bajram, Alma, Mensur in preostali njegovi učenci na poti v šolo nenehno poslušajo žaljivke in grožnje z obračunavanjem, občasno dobijo tudi kakšno zaušnico.
Dogaja se čisto blizu nas.
Po besedah asist. dr. Nike Goljar, dr. med, je v Sloveniji vsako leto okrog štiri tisoč primerov možganske kapi: pri desetih odstotkih prizadetih ni zaznati nikakršnih težav in njihovo življenje tudi naprej teče po bolj ali manj ustaljenih tirnicah; deset odstotkov bolnikov ni sposobnih za nobeno rehabilitacijo, ampak potrebujejo le ustrezno nego; okrog 40 odstotkov jih je blažje do zmerno prizadetih in se zatorej zatekajo k določenim oblikam rehabilitacije (k fizioterapiji, denimo); medtem ko je 40 odstotkov ljudi po možganski kapi vsaj nekaj časa huje prizadetih in jih je treba kompleksno obravnavati.
Podatki, ki so primerljivi z izidi raziskav zahodnoevropskih držav in boljši od vzhodnoevropskih, še kažejo, da je »kar 84 odstotkov prizadetih hospitaliziranih, petina ali okrog 800 od 4000 jih v prvih tridesetih dneh umre«.
Bolniki oziroma bolnice, med katerimi je delež bolj ali manj izenačen, res pa je med mlajšimi nekoliko več bolnikov, so povprečju stari 71 let, petina jih še ni dopolnila 55, kar pri tretjini izmed njih je neljuba posledica kapi tudi motnja govora.
Delež je dokaj visok, še posebno ob védenju, da v Sloveniji primanjkuje logopedov.
Nada Žemva bi jih naštela okrog 150, večino pa postavila v zdravstvene domove - na oddelke za otroke in mladostnike, »kamor seveda ne sprejemajo odraslih.
Logopedov, ki bi se intenzivno ukvarjali le z bolniki, ki jih je prizadela kap, je pri nas zelo malo.
V glavnem se s tovrstnimi pacienti srečujejo občasno, premalokrat za dobre izkušnje.«
Ni Sizifovo delo
- Notranje ministrstvo Srbije je napovedalo kazenski pregon proti podpredsedniku srbske vlade Nebojšu Čoviću.
Notranjega ministra Dušana Mihajlovića, ki je tudi podpredsednik vlade, in njegove sodelavce je vznemirila Čovićeva navedba, da so pri aretaciji bivšega jugoslovanskega predsednika in haaškega obtoženca Slobodana Miloševića 31. marca 2001 sodelovali nekateri člani zemunske mafije.
»To so grobe laži in klevete,« je v sporočilu zapisalo notranje ministrstvo Srbije.
Podpredsednik Čović je nato izjavil, da je bil napačno razumljen, češ da je samo domneval o sodelovanju mafije pri Miloševićevi aretaciji.
»Kakor koli že, gre za nevarne igre.
Na Zahodu bi napoved kakšne varnostne službe kazenske prijave zoper podpredsednika vlade izzvalo hude politične pretrese.
V Srbiji pa se blebeta o marsičem in tudi grožnje s sodišči so postale vsakdanji pojav,« ocenjuje beograjski politolog Zoran Stojilković.
Novi nuncij izročil poverilna pisma
