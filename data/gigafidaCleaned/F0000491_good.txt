LJUBLJANA Predsednik republike Milan Kučan je po pogovorih s predstavniki poslanskih skupin včeraj državnemu zboru za mandatarja predlagal Toneta Ropa.
Kot je dejal, je ugotovil, da omenjeni predlog lahko dobi potrebno podporo, razlog, da je razmeroma hitro ukrepal, pa je prepričanje, da država potrebuje vlado čim prej.
LJUBLJANA Praško povabilo Sloveniji, naj se pridruži Natu, so člani parlamentarnega odbora za zunanjo politiko in obrambo na svoji skupni seji pozdravili in obenem izrazili priznanje vsem, ki so k temu prispevali.
Po mnenju večine govorcev gre za diplomatsko in politično uspešno izpeljan projekt, ki pa ga je treba v kratkem času nadgraditi in skleniti še z referendumom o vstopu v severnoatlantsko zavezništvo.
Kolegij predsednika državnega zbora je včeraj določil tudi dnevni red redne novembrske seje državnega zbora, ki se bo začela v ponedeljek, 16. decembra.
Dnevni red je zaradi božičnih parlamentarnih počitnic te se uradno začenjajo 20. decembra in trajajo do 10. januarja precej krajši od običajnega.
Predvidenih je okoli 20 točk.
Kljub temu bo poslancem zmanjkovalo časa, zato je vodja poslancev LDS Tone Anderlič predlagal, da bi izpustili po poslovniku sicer obvezno točko poslanska vprašanja in pobude.
Pri tem se je skliceval tudi na logiko, kajti komu naj bi poslanci postavili prva štiri vprašanja.
Podobno po njegovem ni smiselno poslanskih vprašanj postavljati bivšim ministrom, ki lahko opravljajo le tekoče zadeve.
Zanimivo bi bilo tudi videti, kako bi parlament ukrepal, če ministri v odstopu k tej točki dnevnega reda sploh ne bi prišli.
Vodje poslanskih skupin strank opozicije so ne glede na te utemeljitve vztrajali in predsednik Borut Pahor je odločil, da točka poslanska vprašanja bo, a nekoliko krajša, kot je navadno.
Na ministrstvu so predstavili tudi zakon o pritožbenih postopkih v zdravstvu, saj so bile, tako minister, pritožbene poti do zdaj nejasne, večinoma prepuščene iznajdljivosti bolnika.
Bolniki so v odvisnem položaju, zato morajo biti pritožbeni postopki jasni in formalizirani.
Cilji uveljavitve zakona so predvsem v prizadevanju, da bi se pritožba rešila tam, kjer je problem nastal, želimo pa tudi, da so postopki enostavni, pregledni in hitri, pravi Simon Vrhunec, državni sekretar na ministrstvu za zdravje.
NEW YORK V Združenih narodih pričakujejo, da bodo iraško poročilo o orožju pregledovali kar nekaj tednov, odvisno od tega, kako dolgo bo.
Irak ga mora po sklepu varnostnega sveta predložiti najpozneje jutri, vendar je njegov predsednik Sadam Husein že pred dnevi napovedal, da bo poročilo pripravljeno že danes in da ga bodo takoj predložili svetovni organizaciji.
Potem ga bo petnajst izvedencev temeljito pregledalo in primerjalo s podatki, ki jih imajo Združeni narodi.
Iračani sicer ves čas zanikajo, da bi imeli orožje za množično uničevanje.
Če volitve vendarle ne bodo uspešne, bo predsedniške naloge za tri mesece začasno opravljala predsednica srbskega parlamenta Nataša Micić, ki velja za zaveznico srbskega premiera Zorana Djindjića.
To bo moral upoštevati tudi Vojislav Koštunica, če bo hotel uresničiti tisto, kar je obljubljal v zvezi s srbsko vlado in predčasnimi parlamentarnimi volitvami.
Prvi dan zasedanja OVSE v Portu potekal tudi v znamenju očitkov
Hrvaški in jugoslovanski zunanji minister, Tonino Picula in Goran Svilanović, sta včeraj ob zasedanju evropske varnostne organizacije končala pogajanja o začasni ureditvi režima na Prevlaki.
Napovedala sta, da bosta njuni državi ustrezni protokol podpisali že prihodnji torek.
S tem bo zaprto eno od spornih poglavij v hrvaško-jugoslovanskih odnosih, dogovor pa bo omogočil tudi boljše življenjske razmere tamkajšnjih prebivalcev.
Hrvaški zunanji minister Tonino Picula je na novinarsko vprašanje, koliko časa bo potrebno, da se bo sedanji dogovor spremenil v dokončni in trajni sporazum, odvrnil, da se bo to zgodilo prej, kot marsikdo pričakuje, če bosta državi še naprej tako dobro sodelovali.
Hrvaška vlada je protokol o začasnem režimu na svoji južni meji z Jugoslavijo potrdila že predvčerajšnjim, vendar tudi njen premier o podrobnostih ni hotel govoriti.
Na kratko je le pojasnil, da bosta državi s protokolom uredili začasni režim za polotok in določili pristojnosti na meji, s čimer pa zadeva še ni dokončno urejena.
Savdov kraljevi dvor je namreč že kmalu po koncu zavezniške operacije v zalivu ugotovil, da je neomejena podpora ZDA v politiki do Iraka pravzaprav njihova edina izbira.
Takratni dogodki na Bližnjem vzhodu so potrdili, da Sadam predstavlja veliko, celo eksistenčno nevarnost za kraljevo družino in da ga je zato treba z vsemi razpoložljivimi sredstvi zadrževati.
Zato je Savdska Arabija brez kakšnih posebnih pomislekov dopustila ameriški vojski, da na njihovem ozemlju ustanovi tudi svoja vojaška oporišča ter uporablja njihovo ozemlje in njihov zračni prostor za morebitne nadaljnje napade na Irak.
Ko je Savdov dvor kasneje ugotovil, da ameriška politika containmenta (zadrževanja) Iraka kar dobro deluje, je postal v podpiranju ZDA pri nadaljnji slabitvi Sadamovega režima nekoliko bolj zadržan.
Sredi devetdesetih let je bilo uradno savdsko stališče do Iraka le v podpori krepitve politike containmenta.
Načelno sicer niso imeli nič proti zamenjavi iraškega režima, vendar ameriške politike do Iraka niso več tako brezpogojno podpirali kot takoj po zalivski vojni.
Njihova praksa v tem obdobju je bila, da so rajši podpirali stališča in resolucije varnostnega sveta ZN kot pa politiko ZDA.
Ob tem je vodja slovenskih pogajalcev opozoril, da je dogovor o večini odprtih vprašanj dosežen le z danskim predsedstvom Evropske unije na podlagi za sklenitev pogovorov predloženega kompromisnega svežnja.
Zato gre za dogovor s predsedstvom, ki nima soglasja članic, je poudaril.
Predsednik Adriine uprave dr. Branko Lučovnik je prepričan, da se bo sodelovanje z Jatom, ki se je včeraj tudi udejanjilo, razvijalo.
Kot je povedal, se že pogovarjajo o prihodnjih skupnih projektih.
Predrag Vujović, glavni direktor Jata, meni, da se je z dogovori med slovenskim in jugoslovanskim letalskim prevoznikom že pred poldrugim letom odprlo novo poglavje v njunem sodelovanju.
To že nekaj časa poteka predvsem na tehničnem področju, saj si družbi izmenjujeta strokovnjake in vzdrževalce letal.
Tudi po njegovem mnenju bo treba povečati število poletov in vsem, ki to želijo, omogočiti, da pridejo v Ljubljano oziroma Beograd, še preden preberejo časopis.
Tudi Vinko Može, predsednik uprave Aerodroma Ljubljana, je izrazil svoje zadovoljstvo, ker se Jat po toliko letih spet vrača na ljubljansko letališče.
Zaradi letalske povezave med državama, ki je potnikom zdaj omogočena, se bodo po njegovem mnenju povečali tudi dosežki na področju gospodarstva, politike in kulture.
LJUBLJANA Odločitev Evropske centralne banke (ECB), ki je tri najpomembnejše obrestne mere znižala za pol odstotka, je bila pričakovana, menijo nekateri domači ekonomisti.
Znižanje obrestnih mer v pogojih nizke inflacije in nizke gospodarske rasti predstavlja tipičen šolski primer, pravi Janez Šušteršič, direktor Urada za makroekonomske analize in razvoj.
Znižanje obrestnih mer ECB naj bi sicer pozitivno vplivalo na poživitev gospodarske rasti na območju evra.
Ker je Slovenija gospodarsko dokaj močno vpeta na območje evra, pa naj bi omenjena odločitev ECB posredno vplivala tudi na nekoliko večjo gospodarsko rast v naši državi.
Zadnjih deset let je z blejskim otokom upravljala župnija.
VELENJE Velenjski grad vabi otroke, naj v nedeljo ob 10. uri prisluhnejo babici Hermi Groznik in njeni pravljici ter dolinski bajki.
Starejši otroci bodo lahko, če bodo hoteli, pri tem sodelovali v novoletni ustvarjalnici.
Njihovi starši bodo prišli na svoj račun ob 18. uri, ko bo v kulturnem domu ponovitev koncerta ob 30-letnici šaleškega folklornega društva Koleda.
GORNJI GRAD Center za starejše občane v središču Zadrečke doline so zgradili prej, kot je bilo predvideno, je na včerajšnjem odprtju, ki se ga je udeležil tudi minister za delo, družino in socialne zadeve dr. Vlado Dimovski, poudaril gornjegrajski župan Toni Rifelj, ki dolgoročno že razmišlja o univerzi za tretje življenjsko obdobje.
Za ljudi, ki želijo starost preživeti v domski oskrbi, je seveda med bistvenimi vprašanji strošek bivanja.
Ob upoštevanju spreminjajoče terminologije je pomembno vedeti, da želi država cenovno poenotiti osnovno in dodatno oskrbo.
Stanovalci z dodatno domsko oskrbo naj bi predvidoma odšteli 170 tisočakov, osnovna oskrba pa naj bi se v povprečju gibala med 80.000 in 100.000 tolarji na mesec.
Med 65 zaposlenimi bo največ medicinskega osebja, pravi direktorica Frančiška Voler, pri izbiri zaposlenih pa so upoštevali predvsem osebnostne lastnosti, saj je pomemben čustven odnos do starejših ljudi.
Vsem 147 oskrbovancem bosta na razpolago popolna zdravstvena in sanitetna oskrba, vključno s fizično in delovno terapijo.
Poleg domske oskrbe bodo za starejše okoličane organizirali tudi oskrbo na domu in dnevno varstvo, dodaja Volerjeva, ki je prepričana, da bo center pomembno vplival na druženje različnih generacij tako med stanovalci kot v širšem lokalnem okolju.
O javnih zbiranjih in združevanjih, problemih organiziranja javnih shodov in prireditev ter o nalogah policije so včeraj govorili na strokovnem posvetu v Zrečah, ki ga je pripravilo Združenje strokovnih delavcev upravnih notranjih zadev.
Za organizacijo prireditev, na katerih se zbere množica ljudi, je vsekakor odgovoren organizator, ki mora zagotoviti red, določiti vodjo in redarsko službo.
Pomembno vlogo pa ima pri tem policija, ki mora, če je potrebno, tudi z uporabo prisilnih sredstev, posredovati ob izbruhih množice, ko pride do nemirov, pretepov in povzročanja škode.
Branko Gradišnik: Graditi bomo morali stabilne, odporne gozdove in izbirati primerne vrste dreves, ki bodo pripravljene na šoke onesnaženja iz okolja.
Besedilo, nagrajeno s kresnikom, so do danes prevedli v več tujih jezikov, po njem so posneli celovečerni film Halgato in istoimensko televizijsko nadaljevanko, letos pa so ga uvrstili tudi v program Cankarjevega priznanja za srednješolce.
Ponatisu romana je dodan slovarček manj znanih izrazov, knjiga (stane 3000 tolarjev) pa obsega še spremni esej avtorice Mirjam Podsedenšek in bibliografijo Lainščkovih knjižnih objav.
-krat so posredovali policisti, in sicer 13-krat v zasebnih prostorih ter 41-krat na javnih krajih.
V 83 prometnih nezgodah se je osem ljudi lažje ranilo, v 73 primerih so se nesreče končale zgolj z gmotno škodo.
Vlomilci so bili na delu 18-krat, tatove pa so prsti zasrbeli 20-krat.
Policisti so obravnavali še sedem poškodovanj zasebne lastnine, požar in ropa, odkrili so tudi primera ponarejenega denarja.
Želijo si sprememb
Mojca Medvedšek, prevajalka: Nisem volila, zato Simšičeva ni bila moja odločitev.
Po mojem so vsi politiki iz istega 'kotla', vsi veliko obljubljajo...
A ljudje si očitno želijo sprememb, nova županja jih je pritegnila ravno z obljubami o socialnih razmerah in skrbi za mlade.
Upamo lahko, da bo kaj drugače.
No, kljub temu so včeraj prijateljici s pajkom odpeljali avto.
Kiberpipa postaja mestno središče sodobne tehnologije Ljubljana nima spletne kavarne
TRONDHEIM - Na današnji tekmi za svetovni pokal v smučarskih skokih v Trondheimu (ob 16. uri) bo nastopilo šest slovenskih skakalcev.
V kvalifikacijah je bil Kranjec 16.
(107 m), izpadel pa je Lang na 59. mestu (94,5 m).
Najdlje so skočili Nemec Uhrmann (130,5 m), ter Avstrijca (6 med prvih devet) Liegl (129,5 m) in Kofler (129 m).
Kvalifikacijski skok sta izpustila Finec Ahonen in Norvežan Pettersen.
V Trondheimu manjkata Nemca Hannawald (zaradi slabe forme je ostal na treningu v Lillehammerju) in Schmitt (še ni v formi po poškodbi).
(joObdaritve niso potrojile
ÖSTERSUND - Miklavž je našim biatlonkam s šestim mestom v štafeti (Mali, Grašič, Grudiček, Brankovič) že prinesel prvih 250 evrov za vsako iz "korita" IBU, a naša četverica je imela priložnost, da obdaritev potroji.
Potem ko sta Andreji, Malijeva z osmim časom prve predaje (zaostanek + 1:00) in Grašičeva s petim (+ 1:45), pripravili lepo izhodišče Dijani Grudiček, se jim je nasmehnila še francoska (ne)sreča.
Slovenke so začele izjemno in v 13. minuti je bilo že 7:3.
Čehinje so le brezglavo tekale po igrišču, edina nevarnost v napadu je bila visoka Lenka Romanova, druga z enakim imenom v vratih Černa, je reševala kar se je dalo.
Češka mreža se je tresla kot na razburkanem morju, delna izida 12:4 in še 14:6 sta nagnala strah v kosti na tribuni celo evropskim prvakinjam Madžarkam.
Ko je prišlo v slovenski vrsti v 25. minuti do prve menjave (Pleško namesto Mijatovič), se je začelo podirati.
Sunki so bili izjemno močni, slovenske pravljice ni bilo mogoče zlepiti do konca.
Do polčasa se je prednost Slovenk prepolovila in vsi v našem taboru su komaj čakali odhod v slačilnico.
Radosti življenja delil z dvanajstletnico
Videokamera je "videla" storilca
Poleg tega so imeli na voljo tudi elektronski zapis kartice, brez katere avtomobila ni mogoče odpeljati iz garaže.
Tako trdi oškodovanec, ki je večkrat klical na policijo in ugotovil, da je kriminalist, zadolžen za ta primer, na dopustu.
Upravitelj zgradbe jim je 30. novembra poslal izpiske kartic, da bi lahko ugotovili, kdo je lastnik.
Ranjenega 23-letnika so odpeljali v Klinični center, kjer je ostal na zdravljenju.
Policisti še vedno iščejo osumljenca, zato prosijo vse morebitne priče in tiste, ki bi kar koli vedeli o streljanju, naj pokličejo številko 113 ali 080-1200.
Primerjava pokaže, da gre za domala najbolj prostorni avto te skupine, saj so mu določili eno najdaljših medosij (2,71 metra), čeprav po dolžini (4,57 metra) sodi bolj v sredino.
Tako bodo potniki, dva spredaj in trije zadaj, našli dovolj prostora, navdušili jih bodo številni predali in odlagališča ter že v osnovi velik prtljažnik (900 litrov), ki se povečuje do skorajda enoprostorskih 1960 litrov.
Vrata se odpirajo visoko (110 stopinj), ločeno zgornji stekleni del.
Pripravljeni so že nosilci strešnega prtljažnika, sorento pa zmore potegniti do 2,8 tone težko prikolico.
Borg-Wagner je za novinca razvil dva sistema štirikolesnega pogona, pač odvisno od potreb in plačilne pripravljenosti.
Preprostejši je ročno priklopljiv, s stalnim pogonom na zadnjo os, z okroglim gumbom pa do hitrost 80 km/h lahko dodatno priklopite prenos na prednji kolesi in če zahteva terenska vožnja zraven še reduktorsko razmerje.
Samodejni štirikolesni pogon pa s pomočjo viskozne sklopke prenaša glede na podlago navor z zadnjih koles (razmerje 50 do 100 odstotkov in še polovična zapora diferenciala) na prednji v razmerju od 0 do 50 odstotkov.
Ta tovarna je odigrala pomembno vlogo pri uspehu predhodnice nove micre, katere proizvodnja se je začela leta 1992 in so jih po Evropi prodali več kot 1,3 milijona.
Nissanova tovarna v Veliki Britaniji deluje od leta 1984.
Sčasoma je postala največja avtomobilska tovarna na Otoku in v njej so do danes izdelali več kot 3 milijone vozil.
Letos je že šesto leto zapored ocenjena za najbolj produktivno tovarno avtomobilov v Evropi.
Tudi Citroën Slovenija s svojo prodajno mrežo pripravlja decembra številne cenovne ugodnosti pri večini modelov.
Za 400 tolarskih tisočakov so cenejši xsara picasso, berlingo (s sedeži ali gospodarsko vozilo) ter jumper.
Vsem xsaram so ceno znižali za 240.000 tolarjev, saxo VTS 1,4i ima za darilo klimatsko napravo in kovinsko barvo, z dodanim popustom pa je ugodnejši za 300 tisočakov.
Vrhunsko opremljeni citroën C5 exclusive se v tej akciji dobi za ceno C5 SX oziroma imajo vsi modeli C5 441.000 tolarjev popusta.
Zlasti za gospodarska vozila so pripravili ugodne pogoje financiranja, podjetjem ponujajo lizing brez pologa pa odlog plačila prvega obroka za pol leta.
Ob besedi subaru (ki v japonščini pomeni ozvezdje) se vsak vsaj delni poznavalec avtomobilov najprej spomni na štirikolesni pogon.
Ta slavi letos pri Subaruju kot pionirju tovrstne tehnologije za osebna vozila 30-letnico.
V tem času so na Japonskem in v tujini izdelali že blizu 7 milijonov avtov AWD.
Pri nas jih že dolgo cenijo ljudje, ki potrebujejo štirikolesni pogon (in zraven še reduktor) ali pa so z njim bolj varni.
Pred kratkim je Statistični urad RS objavil razveseljivo novico o novembrski ničelni stopnji inflacije, h kateri naj bi poleg nižjih cen naftnih derivatov najbolj prispevalo tudi znižanje cen osebnih avtomobilov.
Znotraj skupine prevoz, pri kateri je urad ugotovil 2,5-odstotni padec cen, naj bi se cene osebnih avtomobilov znižale za kar 5,7 odstotka.
Takšen podatek nas je presenetil, saj cene avtomobilov ne padejo ravno pogosto za toliko, zato smo na statističnem uradu prosili za pojasnilo.
Rok Freyer, direktor Summit Motorsa (zastopnik Ford, Jaguar, Land Rover): Ni mi jasno, na osnovi česa so prišli do takih podatkov, in vedno bolj sem presenečen, da statistični zavod daje v javnost takšne številke.
Statistika je lahko tudi zelo lažniva, saj so dobljeni rezultati odvisni od tega, kakšne podatke vložiš v obdelavo oziroma kakšne številke hočeš na koncu dobiti.
To, da so se avtomobili pocenili, ni res.
Je pa res, kar že nekaj časa govorimo, da se bodo z vstopanjem v Evropsko unijo izenačili s cenami drugod, kar pomeni, da se bodo v Sloveniji podražili.
Visoko je znova tudi Citroën (Citroën Slovenija) s skoraj osem odstotkov višjo prodajo kot lani (264 : 245) in prirastkom tudi na letni ravni (2939 : 2807).
V ospredju prodaje je C3 (101), sledijo mu xsara (74), picasso (49), C5 (30) in saxo (7).
Do desetega mesta so razvrščeni Fiat (Avto Triglav; 255 : 203; punto 209, stilo 22, panda 14, seicento 5, marea 2), Seat (Porsche Slovenija; 190 : 203; ibiza 69, cordoba 60, leon 46, toledo 9), Škoda (Avtoimpex; 163 : 164; octavia 120, fabia 43), Opel (Opel Marketing; 149 : 231; corsa 91, astra 34, vectra 18, agila 5, zafira 1), Ford (Summit Motors; 146 : 85; focus 72, fiesta 61, mondeo 11, galaxy 2) in Audi (Porsche Slovenija; 122 : 149; A4 84, A3 23, A6 8, allroad 2).
Med večjimi znamkami (še nezapisanimi), ki so novembra prijetno presenetile, so Toyota (89 : 56; +58,9 odstotka; yaris 32, corolla 25, RAV 4 19, avensis verso 7, land cruiser 6), Kia (45 : 38; +18,4 odstotka; sorento 17, rio 12, spectra 7, carnival in carens po 4), Mazda (73 : 65; +12,3 odstotka; mazda 6 61, 323 6, premacy 5) in Honda (41 : 25; +64 odstotkov; CRV 16, jazz 13, civic 7, HRV 4).
Precej več jih je z minusi.
Med njimi izstopajo: Hyundai (115 : 171; 32,75 odstotka; accent 35, elantra 31, getz 27, atos urban in matrix po 4, santa fe 3, coupe in sonata po 2), mercedes-benz (27 : 71; 62 odstotkov; razred C 9, razred A 7, razred E 6, razred ML 2, razred S, razred CLK in vito po 1), Nissan (32 : 45; 28,9 odstotka; almera in primera 12, terrano II in almera tino po 3), BMW (22 : 45; 51,1 odstotka; serija 3 12, X5 3, serija 5 4, serija 7 2), Suzuki (32 : 57; 43,9 odstotka; swift 16, jimny, grand vitara in liana po 4) in Alfa Romeo (8 : 21; 61,9 odstotka; alfa 147 5, 156 2, 166 1).
Manipuliranje z demokratičnostjo je v tem kontekstu najmanj nespodobno.
Pomislite, da bi enako razmišljali na ravni izobraževanja.
Jasno je, da je največ učečih se mogoče najti v osnovnih šolah in najmanj na postdiplomskih študijih.
Bomo zaradi tega zahtevali, naj ministrstvo za šolstvo ukine univerze in svojo podporo prenese na osnovne šole ali celo v privatne mehanične delavnice.
Res, demagogija, ki jo je izoblikovala ideologija postmodernizma, in pavšalne izjave, tudi če pridejo iz ust učenih ljudi, kažejo na zakriti boj za prevlado, vplive in prvenstvo osebnih interesov posameznih dejavnikov v družbi, ne pa na celoviti premislek in razvito ustvarjalnost, ki naj bi odlikovala določeno družbo.
Žal to popolnoma velja tudi za področje literature, v polju katere so zahteve po lahkotni berljivosti, leporečni površnosti in prazni misli postale imperativ in simbol, ki označijo sodobno knjigo.
Mestne občine so res posebna in za vse stranke izredno pomembna zgodba.
Ne zaradi denarja, kot se pogosto navaja, temveč predvsem, ker živi tam veliko ljudi, zato je županovanje v takšnih okoljih velika priložnost tudi za utrditev ugleda na državni ravni.
V Ljubljani gre gotovo tudi za nekakšen prestiž, medtem ko je poraz v Novi Gorici že srednjeročno precej manj boleč, kot je denimo dobrodošla zmaga na Ptuju ali v Idriji, ki sta za LDS bistveno zahtevnejši okolji.
Ob tem je pomembno poudariti, da je ob neuspehu posameznih županskih kandidatur tudi v teh mestih LDS stranka z izrazito največjo podporo v mestnih in ponekod celo četrtnih svetih.
Kar trdim, najbolj dokazujejo ravno konkretni primeri.
Nihče od teh ljudi ni prišel v ta podjetja od zunaj, po politični liniji, in v trenutku, ko bi se izkazalo, da ne delajo dobro, jih tudi nobena politika ne bi reševala.
Novi direktor Rudnika Velenje dr. Dervarič je na to mesto kandidiral kot dolgoletni vodja razvoja v tem rudniku.Šlo je za usklajeno notranjo rešitev v okoliščinah, ko je prejšnji direktor končal mandat in praktično izpolnil pogoje za upokojitev.
Direktor HSE mag. Fabijan je na vodilnih mestih v elektrogospodarstvu zaposlen že vrsto let, za direktorja HSE pa ga je, kot vem, po temeljitem strokovnem in poslovnem preverjanju predlagal nekdanji državni sekretar dr. Golob.
Borut Razdevšek je eden bolj izkušenih menedžerjev na telekomunikacijskem področju in je zadnjih pet let direktor podjetja Debitel, ki so mu ga v vodenje zaupali večinski lastniki iz Nemčije oziroma Švice.
Na nobenem, ker se s kandidaturo za predsednika stranke ne ukvarjam.
In tudi če bi se odločil za kandidaturo, zanesljivo ne bi uprizarjal nobene kampanjske turneje.
S tem se popolnoma nič ne obremenjujem.
Nikoli nisem taktiziral, nikoli nisem imel pred seboj nekega kariernega cilja, ki bi mu prirejal svoje ravnanje.
Nasprotno, funkcije so se mi dogajale in so bile podrejene mojemu ravnanju.
Zame je funkcija nekaj funkcionalnega, potrebuješ jo, da bi nekaj naredil, ne delaš, da bi jo dobil.
Sliši se čudno, toda za mnoge v politiki je funkcija cilj, v trenutku, ko ga dosežejo, so s tem zaključili svoje delo, sama funkcija pa postane nefunkcionalna.
To je moje dopolnilo k znamenitemu Petrovemu načelu o pragu nesposobnosti.
V LDS razmišljate o ločitvi funkcije predsednika stranke od funkcije predsednika vlade, kar v demokratičnih državah ni ravno običaj oziroma je bolj značilnost banana republik.
Med volilno kampanjo pa sta zagotovo olja na ogenj dolili še dve odkritji: da županjin službeni voznik vozi v šolo njeno hči, za kar ni plačevala bonitet in kar je skušala nespretno upravičiti, češ da tako skrbi za hčerino varnost.
Kot bi pozabila na stotine mater, ki svoje otroke dan za dnem puščajo v šolo peš ali z zastarelimi mestnimi avtobusi in se najbrž za njihovo varnost enako bojijo.
In da ima mestna uprava kar dve milijardi proračunskega primanjkljaja, medtem ko je bilo na občinskem računu, preden je prevzela župansko lento, šest milijard plusa.
Zdravstveni minister Dušan Keber sicer trdno verjame v zdravniško etiko, hkrati pa priznava, da je v Sloveniji verjetno kakšnih 5000 različnih etik (toliko, kot je zdravnikov, op.p).
Tudi zaradi pomanjkanja denarja v zdravstvu, so menili nekateri.
Dolge čakalne dobe so vir in gojišče koruptivnosti.
Tudi če me ljudje kličejo in prosijo, da bi prej prišli na vrsto, je to verjetno neke vrste korupcija.
Najbolj razširjena pa je tako ali tako VIP korupcija.
Veze in poznanstva, priznava dr. Možina.
Ne mine dan, da ne bi dobil vsaj enega ali dveh klicev, ko ljudje, ki so v stiski, iščejo pot, kako bi sebi ali svojim najbližjim zagotovili mesto v zdravstvenem sistemu, pravi tudi Marko Bitenc, ki dela na torakalnem oddelku v Kliničnem centru.
Bolni ljudje, ki čakajo mesece ali leta, da pridejo k zdravniku, in imajo to nesrečo, da se ne morejo zateči k tej preverjeno najboljši metodi korupcije, so za svoje zdravje pripravljeni narediti in plačati marsikaj.
Uspešnost je odvisna le od tega, ali na drugi strani najdejo pravega sogovornika.
Na sodišču so končale le tri zadeve, ki imajo skupni imenovalec korupcijo v zdravstvu.
Koliko modrih kuvert pa je v resnici končalo v žepih belih halj, ne ve nihče.
Prof. dr. Balažic priznava, da je dokazovanje korupcije izredno težko in da je mogoče storilcem stopiti na prste le v primeru, ko jih ujamejo pri dejanju.
Kar je težko.
Če se zdravnik v nekaj takšnega že spusti in je pri tem še tako 'šlampast', da pusti za seboj dokaze, mu po mojem ni več pomoči, pravi prof. dr. Balažic.
Afero poskušajo pomesti pod preprogo in izkoristiti priložnost za zahtevo po milejših predpisih; torej poskušajo pridobiti več svobode glede higienskih meril, pri uporabi zdravil za živali ter raznih fitofarmacevskih in fitopatoloških preparatov.
Če s tem ne morejo prodreti, ker tako preprosto to ne gre in ker med drugim tudi merila EU tega ne dopuščajo, predlagajo razrešitev odgovornega na republiški veterinarski upravi in mu skušajo naprtiti krivdo za afero, češ da med drugim uporablja prestroge kriterije.
To, da sodi veterinarska uprava v resor ministrstva za kmetijstvo, je isto, kot če bi bil varuh človekovih pravic pod okriljem notranjega ministrstva.
Ste torej zadovoljni s svojim predsednikovanjem?
In kaj počne državna sekretarka za veterino in prehrano Vida Čadonič Špelič?
Ob izbruhu mlečne afere sta se namreč v javnosti pojavljala le vidva z direktorjem veterinarske uprave Zoranom Kovačem.
Pričakovati je bilo, da bo imel glavno besedo pri tem strokovnjak, odgovoren za varno prehrano.
V tem trenutku je direktor Zoran Kovač.
Mislite, da v tem trenutku še zmorete biti oboje?
Bog pomagaj, tudi oni so bili pred desetimi leti zelenci, pa so bili kljub temu predsedniki stranke.
Toda jaz sem daleč od zelenca, saj sem v zadnjih letih kar precej naredil.
Minister Anton Rop je le dve leti starejši od mene...
In kako vas kot ministra sprejemata otroka?
Z delom oziroma vlogo porotnikov je nezadovoljna odvetnica Rosvita Toplak: Naš sistem je enak srednjeevropskemu in se imenuje prisedniški, kar pomeni, da sodniki porotniki prisedejo k sodniku, v nasprotju z ZDA, kjer sedijo popolnoma drugje.
Poleg tega naši porotniki o vseh zadevah glasujejo skupaj s sodnikom, medtem ko v ZDA porotniki odločajo o krivdi ali nekrivdi, sodniki pa o višini oziroma obliki kazni.
Dokler niso enotni, sedijo v karanteni.
Glede na to, da je glas slovenskih porotnikov popolnoma enakovreden in odločajo tako o krivdi kot o višini kazni, menim, da bi morali biti aktivnejši.
S tem bi navzočim dajali občutek, da je njihova vloga enakovredna, tako kot zakon od njih zahteva, ljudstvo pa pričakuje.
V dvanajstih letih se mi je le enkrat, v Velenju, zgodilo, da je eden od porotnikov nekaj vprašal, zato je videti, da je našim porotnikom vse jasno.
Vodja kazenskega oddelka na ljubljanskem okrožnem sodišču, sodnik Marjan Pogačnik, meni drugače.
V registru porotnikov so namreč ljudje z različno izobrazbo in različnih starosti: Težava je morda le v tem, da mlajši zaradi obveznosti na delovnem mestu nimajo toliko prostega časa, da bi se pogosteje pojavljali na sodiščih.
Sploh pa izbirajo porotnike naključno oziroma po abecednem redu.
Ker je prav, da spremljajo eno glavno obravnavo isti porotniki, se v poseben obrazec vpišeta ime in priimek tistega, ki je na obravnavi že bil.
V nasprotnem primeru, torej če se spremeni sestava senata, je treba obravnavo začeti znova.
V posebno težkih primerih je mogoče izbrati tiste, ki imajo morda neko potrebno znanje oziroma izobrazbo.
Pri gospodarskem kriminalu, denimo, je dobro, da je porotnik ekonomist, seveda pa ni nujno.
Psiholog dr. Vid Pečjak načeloma podpira evtanazijo, ker skrajšuje trpljenje, je pa prepričan, da se moramo evtanazije vzdržati, dokler ni izključen vsakršen dvom o zlorabi: V Freudovi zapuščini so kasneje razkrili, da se je z zdravnikom dogovoril za smrtno injekcijo (meja je bila petdeset let), ko bodo vse možnosti ozdravitve izčrpane.
Freudov zdravnik je bil po razkritju seveda že dolgo mrtev in ni mogel sodno odgovarjati za 'zločin'.
Takšnih primerov danes na Nizozemskem ne kaznujejo več, vendar dovoljeni kljub temu niso.
Dr. Pečjak je spomnil tudi na primer medicinskih sester v Avstriji, ki so ubijale bolnike, da bi pridobile prostor v bolnišnici.
Ko je oporoka enkrat napisana, so po njegovem nevarni tudi sorodniki, zdravniki pa prav tako niso imuni na korupcijo.
Dr. Ljubo Bavcon: Moje stališče se razlikuje od katere koli religije, ki čvrsto vztraja pri tem, da je človeško življenje nedotakljivo in sveto.
Seveda je življenje dar, ampak samo do takrat, dokler ne postane nadlega."
Razmere v treh pribaltskih državah so nekoliko drugačne.
Če je pri Romunih in Bolgarih prisotno prepričanje o gospodarski dobrobiti članstva v Natu, je v Litvi, Latviji in Estoniji še vedno prevladujoč dejavnik strah pred Rusijo.
Nasprotniki članstva pravijo, da bo članstvo strošek in da bi denar lahko bolje porabili za socialo.
Komunisti pravijo, da je Nato klasični primer demagoške organizacije in da hočejo ZDA z njim obvladati svet, pravi Fris.
Vodja komunistične stranke Ladislav Jaca je za agencijo IPS o trditvah, da bo članstvo v Natu zmanjšalo nezaposlenost in dvignilo življenjsko raven, odvrnil: Kaj pa bomo proizvajali?
In dodal, da bi rad videl, kaj bi se zgodilo, če bi sinove slovaških voditeljev poslali v smrt na frontne črte v tujini.
USTAVITE ZEMLJO, RAD BI IZSTOPIL
Ni se lahko vojskovati.
V tem boju za mir v vojnah gre vedno za to, mar ne? je vedno veliko zapletenih problemov.
Najprej so tu skoraj neizogibne žrtve.
Gre tudi za zahtevno izdelavo taktike in strategije.
Ne pozabimo ogromnih stroškov, mednarodnih pritiskov in nerganja lastnih pacifistov.
Potem sta tu še nakup in prodaja orožja.
Hudič je, da v vojni sovražnik strelja nate z orožjem, ki si mu ga ti prodal po znižani ceni ali na obroke, da ga še v Harrodsu sredi Londona na prednovoletnih razprodajah ne bi dobil ceneje.
Poglejte si zdaj Američane, ki z mednarodno pomočjo rijejo po iraškem pesku, da bi našli tisto, kar so sami kot božična darila vrsto let pošiljali prijatelju Sadamu.
Za vojno je treba izdelati dobro logistično podporo rambom, najti ustrezne politične in gospodarske partnerje, kar je izredno zahtevna in občutljiva naloga.
Kdor ne verjame, naj vpraša izraelskega rezervista Aviva Koblerja, ki je ta problem občutil na lastni zadnjici, v vojni zelo pomembnem delu telesa.
Po ostrih spopadih z vaščani v palestinskem naselju Beit Jalla, južno od Jeruzalema, v katerih so Izraelci izbojevali fenomenalno zmago (tri hiše, ena šola in dva avtomobila so leteli v zrak, otroci so jokali, dedci pa so se skrivali med ruševinami), si je Aviv zvečer privoščil zaslužen počitek s kopanjem, večerjo in prijetnim klepetom s sobojevniki.
Dolgo v noč so obujali spomine na slavno bitko, ko pa je odšel spat in se slekel, je z grozo ugotovil, da so spodnje hlače, ki jih je dobil kot del vojaške opreme, naredili Palestinci v tovarnici v vasi Beit Jalla!
Počitek se je spremenil v nočno moro.
Ves dan je imel na sebi intimno oblačilo, ki so ga zanj in kamerade izdelali najhujši sovražniki izraelske države.
Tisoč vprašanj ga je begalo.
Kaj, če spodnjice niso narejene košer, kaj, Jahve pomagaj, če so v materialu svinjske dlačice?
Morda je elastika narejena tako, da mu bo počila sredi najhujših bojev v Beit Jalli in mu bodo hlačke padle do kolen.
Kaj, če se po pranju skrčijo tako, da ga bodo med bojem stiskale, onemogočile normalen pretok krvi in bo njegova vojaška misel zato nejasna, odločitve pa medle?
Potem ga je do peta pretresla možnost, da so med napadom porušili tovarno spodnjega perila in da zaradi tega ne bo novih hlačk ter bodo morali na fronto brez njih.
Pridušal se je poveljniku, ta svojemu in tako naprej po sistemu koordinacije in subordinacije do generalštaba, od koder je nemudoma prišlo tolažilno pojasnilo.
Spodnjice so morda del dobrodelne donacije izraelski armadi, podarjenemu konju (ali hlačkam) pa ne gre gledati v zobe (ali razporek).
Je pa zelo verjetno, da gre za izraelskega dolgoročnega strateškega partnerja.
Na kakovost izdelkov in dobavne roke generalštab do zdaj ni imel nobenih pripomb.
Tako pomirjen se je Aviv naslednji dan podal v nove boje za izraelsko državo v vasi Beit Jalla.
2. nagrado (13.000 tolarjev) prejme ANA ČAKS, Čevljarska 3, 2312 Orehova vas,
pet nagrad po 7000 tolarjev pa bodo prejeli:
Kadar nad nami pihajo južni do jugozahodni vetrovi, pade največ dežja v zahodni Sloveniji, najmanj pa v severovzhodnih krajih.
Tako je novembra v Murski Soboti padlo le 31 milimetrov padavin, kar je za ta kraj 45 odstotkov povprečne mesečne količine, na Voglu pa so izmerili kar 540 milimetrov padavin oziroma 137 odstotkov novembrskega povprečja.
Količina padavin je bila po državi torej zelo različna.
Več od povprečja so izmerili v gornjesavski dolini, na območju Julijskih Alp, na Primorskem in Notranjskem.
V Ratečah je padlo celo 187 odstotkov povprečne novembrske količine.
Drugod po državi je bilo dežja manj od povprečja, najmanj, manj kot polovica novembrskega povprečja, ga je padlo v severovzhodni Sloveniji.
V Ljubljani je bilo veliko padavinskih dni, vendar razmeroma malo padavin.
V 20 padavinskih dneh, povprečje je 14, je padlo 119 milimetrov dežja, kar je 87 odstotkov povprečne količine, ki velja za obdobje 19712000.
Zaradi toplega vremena je snežilo le v najvišjih predelih naših gora.
Ob koncu meseca je bilo na Kredarici 120 centimetrov snega.
Že tisti dan ob 12.50 so bolničarji odpeljali Izo v operacijsko dvorano newyorške univerzitetne bolnišnice.
Pred vrati je jokala njena mati.
To so bile solze upanja, negotovosti in strahu.
Preden se je začela operacija, je smela še za kratek čas v operacijsko dvorano in poljubiti Izo, potem pa so deklici iz Krakova dali narkozo.
Ob 13.10 so ji pobrili še zadnje laske, označili tri centimetre dolgo mesto za rez in razkužili njeno telesce.
Nevrokirurg dr. Wisoff je vstavil cevko iz Izine glave v njen trebuh, kamor naj bi odtekla tekočina iz buške.
Zakaj meniš, da gre za umor? je radovedno vprašal Tom Wall.
Detektiv Jim Burges je s prstom udaril po pisalnem stroju:
Ste videli žensko, ko je zapustila njegovo sobo?
Ste sinoči vstopili v njegovo sobo?
Dekle je molčalo.
Nervozno je opazovala Burgesove prste, ki so udarjali po stroju.
Poslušam, je dejal detektiv.
Prav velikega veselja nimam.
Vendar gospa Shelton pričakuje, da si ne bom ogledala samo hotela, pač pa celo zemljišče.
O dirkališču se ravno tako slišijo razne govorice, kajne?
Rahlo me je poljubila na čelo in pogledala po praznem peronu.
Precej mirno je tukaj, je rekla.
Vendar sem to pričakovala.
Je nakup potekal gladko?
Avstrijski dramatik Johann Nepomuk Nestroy se je rodil 7. decembra 1801 na Dunaju.
Po študiju prava je postal operni pevec in svoje umetniške prijatelje bolj kot s petjem zabaval s pripovedovanjem anekdot.
Ker so mu bile bolj všeč kot petje, je nehal peti in kmalu postal priljubljen komik, pozneje pa še pisatelj humorističnih besedil za svoje skeče.
Kmalu je prešel na komedije in z njimi hitro zaslovel.
Nestroy je bil najuspešnejši predstavnik dunajskega ljudskega gledališča in avstrijske bidermajerske veseloigre.
Izhajal je iz Raimundove fantazijske komedije, vilinske pravljice in ljudske igre, uspelo mu je preoblikovati dunajsko burko v satirično družbenokritično igro, v kateri je z ujedljivo ironijo, brez iluzij in z dvomom prikazoval predmarčni Dunaj (umrl leta 1862).
18.00 Rad igram nogomet
20.30 Z glasbo do pomoči tistim, ki so je potrebni - Vinska gora 2002
14.35 Izdelovalec barometrov na čarobnem otoku, igra s petjem
10.20 Ko so vladali dinozavri
Malo je tistih, ki znajo nastopati na televiziji.
Zato so redki, ki to znajo, toliko bolj dragoceni.
Divjad, ki jo je treba zaščititi.
Tudi z zakonom, če je treba.
Gregor Golobič bi bil prvi, Janez Janša drugi.
Če pa nastopata skupaj, tako kot sta to počela v torek na TVS, je to poslastica za gledalce.
Združeni so vsi žanri: drama, tragedija, melodrama, celo vohunski triler.
Vlogi dobrega in slabega fanta sta ves čas pomešani.
Vmes pa tekmovanje, kdo bo izustil bolj originalno retorično bravuro.
Kdo bo drugemu na čim bolj eleganten način zasadil gledališki nož v hrbet.
Seveda ju mnogokrat zanese, ampak saj gre za vojno.
Ki hitro izgubi ost, ko začne eden od njiju moralizirati.
Tokrat je zaneslo Golobiča.
Skrb za izrečeno je bila pri njem pretirana.
Zato Janši ni bilo težko izpasti belo.
Ampak to se dogaja, ko se prehiteva.
V nedeljo je šlo za sekunde.
Kdo bo prvi objavil tisto, kar smo vsi vedeli že tri mesece.
Če ste po naključju gledali Pop TV, potem ste zamudili oziroma so vas prehiteli sosedje, če živite v takšni soseski.
Petarde so že letele po zraku, ko je odgovorila tudi komercialka.
Začel se je nov lov.
Kdo bo prvi dobil izjave poraženke in zmagovalca.
Spet so bile odločilne sekunde.
Komu sploh odgovarjata in koga naslavljata?
Zato ni čudno, da je Barbara Brezigar v trenutku, ko je dajala prvo izjavo za nacionalko, nadaljevala tam, kjer je končala minuto prej za komercialko.
Verjamem, da jo je zmotilo še to, ker jo je intervjuval Boštjan Lajovec.
Brezigarjeva je presenetila.
Ni se odrekla svoji klasični rdeči barvi in bila je pripravljena.
Njen od zdaj bo vse drugače pa kljub cenenosti zapomljiv.
Novi predsednik se je prerival v drugi ligi.
Gospod Drnovšek je bil odsoten.
Ne verjamem, da presenečen, vsekakor pa neprepričljiv.
Še sreča, da za njim stoji že omenjeni Gregor Golobič.
Ta je izstrelil iz topa vse tisto, kar je imel v glavi novi predsedniki.
Res je bilo iz topa, zato si od nje nisem zapolnil prav nič.
Mimo mene je misel zdrvela kot ekspresni vlak.
Ko so lokalci prehitevali eksprese po desni.
Na lokalni ravni so bile drame še večje.
Posebno, ko se na njej pojavi prava poraženka.
Nekdanja ljubljanska županja Viktorija Potočnik je bila rezultat tragedije.
Popolnoma sama, kot da so se vsi njeni privrženci že zdavnaj porazgubili in poskrili.
Zato na vprašanje, kaj bo počela v prihodnosti, končno prizna, da jo je rezultat presenetil.
Nobeno presenečenje pa ni bila objava novega imena voditeljice kviza Lepo je biti milijonar.
Že pred več kot pol leta sem na tem mestu omenjal, da lahko to po Jonasu počne samo ženska.Nataša Briški ali pa Darja Zgonc.
Slednja ima očitno še dovolj motiva z novim sovoditeljem Edijem, Nataša pa je bila že nekaj časa na robu izpada.
Kviz je idealna rešitev.
Verjamem, da tudi poživitev.
Jonas, ki je v veliki meri krivec, da smo pred tednom dni dobili novega milijonarja, pravega veselja pri tem ni pokazal.
Ravno toliko, kolikor zahteva format oddaje.
Mu pa rad verjamem, da se je naveličal iste forme in podpovprečnih tekmovalcev na drugi strani.
Če je bilo v začetku še vse skupaj zabavno, je bilo na koncu mučno.
Vseeno pa se mora najverjetneje prav mučni enoličnosti in stalni ponovljivosti zahvaliti, da je postal in ostal televizijska zvezda številka ena.
Med zabavo na dan zahvalnosti spoznamo številčno in problematično družino.
Tu so tudi tri sestre.
Družinsko ravnotežje se začne rušiti, ko se Hannin mož Elliot zaljubi v Lee, ki je ravnokar zapustila Fredericka.
Tudi potica ima svojo zgodovino, da o njenih posebnostih ne govorimo.
In če temu dodamo še ime Marko Radmilovič, si le vzemite čas in prisluhnite nedeljski reportaži.
20.00 Lepo je biti milijonar
20.00 Z glasbo do pomoči tistim, ki so je potrebni - Vinska gora 2002
9.25 Otroci raziskujejo: NLP
9.55 Otroci raziskujejo: opice
16.00 Verjamemo v tablete
20.00 Ko so vladali dinozavri
23.50 Prime Time - Pozna izdaja
VREMENSKA SLIKA Nad Sredozemljem je ciklonsko območje, od severa pa se nad srednjo Evropo širi območje visokega zračnega tlaka.
S severovzhodnimi vetrovi doteka nad naše kraje vlažen in postopno nekoliko hladnejši zrak.
NAPOVED ZA SOSEDNJE POKRAJINE Oblačno bo z občasnimi padavinami.
Več padavin bo na Hrvaškem.
V krajih vzhodno od nas bo dež prehajal v sneg.
Ob Jadranu bo suho, pihala bo zmerna do močna burja.
OBETI V nedeljo in ponedeljek bo na Primorskem delno jasno, še bo pihala burja.
Drugod bo oblačno in občasno bo rahlo snežilo.
Mrzlo bo, temperature bodo tudi čez dan ostale večinoma pod ničlo.
