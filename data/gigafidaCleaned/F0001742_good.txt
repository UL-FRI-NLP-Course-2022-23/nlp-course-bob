NOVO MESTO - Novomeška Komunala trenutno izboljšuje oskrbo z vodo v več krajih.
Tako gre h koncu gradnja rezervoarja Ušivec v Birčni vasi, ki ga bodo predali namenu predvidoma ob koncu septembra.
Podpisana je tudi pogodba za gradnjo vodovodnega rezervoarja v Brusnicah, kjer bodo dobivali vodo iz globine 190 m. Voda, ki jo dobivajo Brusnice s sedanjim vodovodom, je zelo nizke kakovosti.
Omenjeno gradnjo v Brusnicah, ki bo veljala 15 milijonov tolarjev, bodo zaključili še letos.
Prvi skavtski tabor, resda poskusni, je organiziral leta 1907 Anglež lord Baden Powell.
Čeprav so bili tedaj povsem drugi časi, so skavtske ideje kar hitro pripotovale na območje poznejše jugoslovanske države.
V naši sedanji prestolnici so prvič srečali skavte šest let pozneje in pravijo, da so na Ljubljančane naredili velik vtis.
Ljubljanske oblasti so mogoče ravno zato poslale prof. Pavla Kunaverja, ki danes velja za legendo slovenskega skavtizma, celo na Dunaj, da bi se seznanil s tamkajšnjo skavtsko organizacijo in jo potem organiziral tudi pri nas.
Žal je namero preprečila prva svetovna vojna, zato srečamo prve slovenske skavte šele 1922 v Celju in Ljubljani ter dve leti pozneje še v Mariboru.
Sodelovali so z beograjskimi skavti, ki so jih na začetku opremljali s skavtskimi priročniki, značkami in klobuki.
Prvi slovenski skavtski tabor je bil poleti 1923 v Kamniški Bistrici.
