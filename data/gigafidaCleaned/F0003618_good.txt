- slengovski izrazi za droge ne motijo, napačno slovenjenja uradnih imen pa (preveri oz. izpiši si tiste, ki so sumljivo poimenovane)
Športno uredništvo mi je dodelilo 300_$ v gotovini, ki sva jih uporabila za nakup ekstremno nevarnih drog.
Prtljažnik avta je bil videti kot laboratorij mobilne policijske enote za narkotike.
Imela sva dve vreči trave, petinsedemdeset kroglic meskalina, pet plaht visokooktanskih pivnikov acida, solnico do polovice polno kokaina in še celo galaksijo mnogobarvnih poživil, pomirjeval, kričal in smejal_...
»Kaj pa malo etra?« sem rekel.
»Pozabi.
Preidiva naravnost v srčiko problema.
Veš, kakšnih štiriindvajset ur prej sva sedela v Polo salonu hotela Beverly Hills -- v patiu, seveda -- in tako sva sedela tam pod palmo, ko je stopil k meni tisti uniformirani škrat z rožnatim telefonom in rekel: »To je gotovo klic, ki ste ga čakali ves ta čas, gospod.«
Še vedno me nejasno obseda pripomba najinega avtoštoparja, da se še »ni peljal s kabrioletom«.
Tukajle je tale ubogi pajac, ki živi v svetu kabrioletov, venomer brzečih po avtocestah mimo njega, pa se še nikoli ni peljal z enim od njih.
Zaradi tega sem se počutil kot kralj Faruk.
Mikalo me je, da bi speljal svojega pravnega zastopnika do najbližjega letališča, kjer bi sestavili preprosto pravno pogodbo, s katero bi enostavno podarila avto temu nesrečnemu zmenetu.
Samo rekla bi: »Tukajle podpiši, pa je avto tvoj.«
Dala bi mu ključ in se s pomočjo kreditne kartice odfedrirala z reaktivcem, recimo do Miamija, tam pa najela drugega gromozanskega jabolčno rdečega kabrioleta za eno drogeraško vožnjo s plinom do deske, vse tja do zadnje točke na Key Westu_...
In potem tam zamenjala avto za čoln.
»Moje srce,« je zagrčal, »kje je zdravilo?«
Nobeden ni odgovoril.
Zastopnik je trl drugi amil, dečko pa je lezel z zadnjega sedeža, plazeč se dol po pokrovu od prtljažnika.
Še vedno se je smejal.
»Jezus,« je rekel, »to pa je dobro zdravilo!«
DUŠA BO UMRLA.
»Plazilci?« je rekel.
»Če misliš, da sva zdajle v škripcih, počakaj, da boš videl, kaj bo šele v dvigalu.«
Snel si je brazilske sončne naočnike in videl sem, da joka.
»Samo gor sem šel, da bi pogledal tega človeka, Lacerdo,« je rekel.
»Rekel sem mu, da že veva, kaj bi rad.
Pravi, da je fotograf, ampak ko sem mu omenil Divjega Henryja -- no, to je imelo učinek; sesul se je.
Videl sem mu v očeh.
Ve, da mu slediva.«
»Borša,« sem rekel.
»Prepustila sva ga nekomu na parkirišču,« je rekel, »v torbici imam listek.«
Nekaj trenutkov kasneje je moj pravni zastopnik padel v drogeraško komo in prevozil rdečo luč na Main Streetu, preden sem mogel stvari spraviti nazaj pod kontrolo.
Prestavil sem ga na sopotnikov sedež in sam prevzel krmilo_...
Počutil sem se krasno, izjemno budnega.
Vsepovsod okrog v prometu sem videl ljudi, ki so se pogovarjali, in hotel sem zvedeti, kaj govorijo.
Ampak strelski mikrofon je bil v prtljažniku in odločil sem se, da ga pustim tam.
Las Vegas ni mesto, v katerem bi se vozil po Main Streetu z v ljudi usmerjenim črnim, bazuki podobnim inštrumentom.
Ti norci se v svoji strelski vnemi niso pustili od ničesar motiti.
Tukaj je bilo kakih sto motoristov, mehanikov in izbranih motorističnih navdušencev, ki so se valjali okrog po vsem območju, se vpisovali v jutrišnjo dirko, se divje nalivali s pivom in si medsebojno ocenjevali stroje -- sredi vsega tega, ne meneč se za karkoli drugega kot za glinaste golobe, ki so jih vsakih pet sekund katapultirali v zrak, pa si strelci niso pustili vzeti ritma.
Kupil sem si pivo in opazoval prijavljanje motorjev.
To bi bilo kot da bi našega Velikega rdečega morskega psa vključili v dirko bugijev.
Utihnil je, za hip poslušal, in se pognal proti avtomobilu.
»Vi pizduni!« je zavpil čez ramo.
»Prišla bova nazaj!«
»Sem za!« je kričal Lifeovec.
Njegov prijem na pultu je popuščal, počasi se je rušil na kolena, a je še vedno govoril z vso odločnostjo: »To je čudežni trenutek v športu!
Mogoče se ne bo nikoli več ponovil.«
Potem je bilo videti, da se mu je glas prelomil.
»Enkrat sem bil na Triple Crownu,« je zamrmral, »a se ni dalo primerjati s temle.«
Nekje okrog enajstih sem naredil še en krog z vozilom za tisk, a vse kar smo našli sta bila dva puščavska bugija, polna nečesa podobnega upokojenim nižjim častnikom iz San Diega.
Presekali so nam pot in vprašali: »Kje je prekleta stvar?«
Odhrumeli so in mi tudi.
Pivo, ki sem ga držal v roki, je odletelo v strop, nato pa mi padlo v naročje in mi napojilo mednožje s toplo peno.
Drugje piše: »Znak na bulevarju Paradise -- brez ustavljanja in brez nedrčka_...
Las Vegas je družba oboroženih masturbatorjev -- Glavni štos tukaj je hazardiranje-- Seks je ekstra -- Čudaški trip za tiste, ki visoko stavijo_...
Za katerega se je izkazalo, da je pločnik pred vhodom v Puščavsko krčmo.
Do takrat sem zavozil že čez toliko robnikov, da tega zadnjega sploh nisem čutil.
A zdaj sva se znašla v položaju, ki bi ga bilo težko pojasniti_...
Ta norija kar traja in traja, a se nobeden ne meni zanjo.
Igre na srečo v pritličju se odvijajo štiriindvajset ur na dan in cirkus se nikoli ne konča.
Medtem so stranke na vseh zgornjih balkonih oblegane z vsemi zamisljivimi bizarnimi umazanijami.
Sestreli krpice z bradavic deset čevljev visokega transvestita, za nagrado pa dobiš sladko peno v obliki koze.
Postavi se pred tole fantastično napravo, prijatelj moj, in za pičlih 99 centov se bo tvoja podoba, visoka dvesto čevljev, pojavila na zaslonu v središču Vegasa.
»Reci, karkoli hočeš, poba.
Slišali te bodo, brez skrbi.
Zapomni si, da si visok dvesto čevljev.«
Eter je popustil, acida že zdavnaj ni bilo več, samo meskalin je bil še pri polni moči.
Sedela sva ob majhni okrogli zlati mizi iz umetne mase in se vozila po krožnici okrog točaja.
»Prosim,« je rekel, »ne pripoveduj mi teh stvari.
Pomahal je natakarici, naj prinese še dvakrat wild turkey.
»To je moj zadnji požirek,« je rekel.
»Koliko denarja mi lahko posodiš?«
»Oditi?«
»Kaj voziš,« je vprašala in se na kratko nasmehnila.
»Snemamo dirko za TV nanizanko -- mogoče bi te lahko uporabili.«
Opazoval sem številke nadstropij nad glavo.
Vrata so se odprla v sedmem, a nihče se ni premaknil.
Vrata so se zaprla.
Spet so se odprla.
Še vedno ne glasu ne giba v nagneteni kabini.
V hipu, ko so se začela vrata zapirati, sem planil ven, ga zgrabil za roko in potegnil ven v zadnjem trenutku.
Vrata so se zaprla in lučka je odpotovala proti devet.
Stekla sva okrog vogala do sobe.
Moj zastopnik se je divje smejal.
Si videl to?
Prestrašeni so bili.
»Sam kopljem svoje grobove,« je rekel.
Daj jo gor; ne daj, da uporabim tole.«
Dvignil je roko iz vode, z lovskim nožem v pesti.
»Jezus,« sem zamrmral.
In na tej točki sem vedel, da mu ni pomoči -- ležečemu v kadi z glavo, polno acida in z najbolj ostrim nožem, kar sem jih kdaj videl v roki, popolnoma onkraj razuma.
Hoče poslušat Belega zajca.
To je to, sem pomislil.
S tem vodenoglavcem sem prišel daleč, kolikor sem mogel.
Tokrat je to samomorilski trip.
Tokrat to hoče sam.
Pripravljen je.
»Jasno,« je rekel, »tvoj pravni zastopnik sem.
Dam ti kolikor časa potrebuješ -- po redni ceni, 45_$ na uro.
Zakaj torej ne bi enostavno položil enega od tistih stodolarskih bankovcev zraven radia in odjebal?«
Še enkrat sem mu zagrozil s solzilnim razpršilcem.
»Spravi se nazaj v banjo,« sem rekel, »pojej nekaj tardečih in se poskusi pomiriti.
Pokadi malo trave, posnifaj malo koke -- drek, stori, kar hočeš, samo pusti mi, da si odpočijem.«
Prikimal sem in ga opazoval, ko se je odmajal nazaj v kopalnico -- še vedno z nožem v roki, vendar je kazalo, da se zdaj ne zaveda, da ga ima.
Acid v njem je menjal stopnje; naslednja stopnja bodo najbrž peklensko intenzivne introspektivne nočne more.
Gledal sem k vratom, dokler se niso zaprla za njim, potem sem pod kljuko kopalnice tiho podstavil težek stol z ostrimi robovi in položil solzilni razpršilec zraven budilke.
Soba je bila zelo tiha.
Stopil sem do televizorja in ga naravnal na prazen kanal -- bel šum najvišjih decibelov, čudovit zvok za spanje, močno, neprekinjeno šumenje, ki izbriše vse druge nenavadnosti.
In glede tega je z mano enako.
A nekoč sem živel pod hribom blizu doktorja_... na_... cesti (imena izpuščena na zahtevo izdajateljevega zastopnika), nekdanjega tripaškega guruja, ki je pozneje trdil, da je opravil dolg preskok s kemičnih blodenj do nadnaravnega zavedanja.
Nekega prijetnega popoldneva, v času prvega navala nečesa, kar se je kmalu imenovalo veliki tripaški val v San Franciscu, sem se zaustavil ob doktorjevi hiši z namenom, da ga vprašam (ker je bil že tedaj znana avtoriteta za mamila), kaj bi lahko svetoval sosedu, ki kaže zdravo zanimanje za LSD.
A ustrelil sem vedno v najbližji hrib, ali, če sem zgrešil, kar v temo.
Nisem hotel škoditi; samo rad sem imel eksplozije.
In pazil sem, da jih nisem nikoli pobil več, kot sem jih lahko pojedel.
Washington (AP) -- Poročilo podkomiteja Bele hiše pravi, da so nelegalne droge v preteklem letu ubile 160 Američanov, zaposlenih v vojski -- 40 v Vietnamu_...
Poročilo pravi, da so droge zakrivile dodatnih 56 smrti med vojaškim osebjem v Aziji in na Tihooceanskem območju_...
Dodaja tudi, da težave s heroinom v Vietnamu resno naraščajo, največ zaradi vse večjega števila predelovalnih laboratorijev v Laosu, na Tajskem in v Hongkongu.
»Boj proti mamilom je v Vietnamu skoraj popolnoma neučinkovit,« pravi poročilo.
»Delno zaradi neučinkovitosti krajevne policije in delno zato, ker so v promet z mamili vključeni za zdaj neznani podkupljeni uradniki v javnih službah.«
Prikimal sem, komaj sposoben, da bi spregovoril.
»Ja,« sem končno rekel, »ima smisel.«
Vzel sem telegram in odprl ovojnico.
Tako je.
Priti v Cezarjevo palačo na večerni koncert Toma Jonesa v bleščečem cadillacu coupe de ville_...
Počasi sem peljal in iskal primeren kraj, da sedem in popijem zgodnje jutranje pivo in spravim misli v red_...
Da skujem načrt za ta nenaravni umik.
Samo v moji glavi se je oglasilo, kot dolgo izgubljen odmev neke zore, polne bolečine, v Torontu_...
Dolgo od tega, ko sem bil napol nor v nekem drugem svetu_...
Spominjam se, kako sem si še in še ponavljal, ko sem se zjutraj ob šestih plazil skozi kazino s kovčkom, polnim grenivk in majic Minta 400: »Saj nisi kriv.«
Moj beg je bilo samo nujno sredstvo, da bi se izognil zoprni sceni.
Navsezadnje se nisem k ničemur zavezal; gre za uradni dolg -- nič osebnega.
Za vso tole prekleto nočno moro je kriv tisti smrdljivi, neodgovorni časopis.
Neki norec iz New Yorka mi je to ušpičil.
Njegova ideja je bila, Gospod, ne moja.
Nasmehnil sem se, nič več zaskrbljen.
»Saj je bilo že toplo,« sem rekel.
Tik za sabo, na zadnjem sedežu Morskega psa, sem lahko videl kakih dest pločevink vročega budweiserja in približno ducat grenivk.
Pozabil sem že nanje, ampak zdaj so bile tako očitne, da jih ne bi mogel ignorirati nobeden od naju.
Moja krivda je bila tako velika in vsepresegujoča, da bi bila vsaka razlaga nekoristna.
Vrnil sem se na avtocesto in se peljal mimo počivališča do križišča, kjer sem moral zaviti na desno proti Bakerju.
Ko sem se približal odcepu, sem zagledal_...
Moj bog, to je on, avtoštopar, tisti poba, ki sva ga pobrala in prestrašila na poti v Las Vegas.
Najina pogleda sta se srečala, ko sem upočasnil, da bi speljal ovinek.
Hotel sem mu pomahati, a ko sem videl, da je spustil palec, sem mislil, ne, tokrat ne_...
Samo bog ve, kaj je ta fant pripovedoval o nama, ko je končno prišel nazaj do mesta.
»Ti pankrt!« sem vpil.
»Najprej me je ujela avtocestna patrulja, potem me je pa zagledal še poba!
Takoj potrebujem pravnega zastopnika!«
Zajebi telegrame.
V težavah sem.«
»Ti vreča smrklja brez pameti,« je zavpil.
»Poslal sem ti telegram!
Določen si bil, da pokriješ Nacionalno konferenco okrajnih tožilcev!
Vse sem rezerviral_...
Najel sem bel cadillac kabriolet_...
Vse je zmenjeno!
Kaj za vraga počneš sredi zafukane puščave?«
»Ballantine ale,« sem rekel.
V predmestju Vegasa sem se ustavil ob lokalni špeceriji in kupil dve četrinki zlate tequile, dve petinki chivas regala in pinto etra.
Hotel sem prositi za nekaj amilov.
Moja angina pectoris je začela oživljati.
A špecerist je imel oči zagrizenega baptističnega histerika.
Povedal sem mu, da potrebujem eter zato, da si odlepim obliže z nog, vtem pa je že zacingljal z blagajno in vtaknil stvar v vrečko.
Bolel ga je kurec zaradi etra.
Innesa, sina znanega republikanca iz Massachussetsa, je v torek v celici našel čuvaj, ki je povedal, da si je Innes sam iztaknil oči.
Približno dve uri sem preživel v baru, pil bloody mary, da sem zadovoljil prehrambene potrebe in sledil poletom iz L._A.-ja.
Kakšnih dvajset ur nisem jedel drugega kot grenivke in glavo mi je metalo s tečajev.
Tega sem se zavedel in ostal miren celo potem, ko sem začutil, da me obliva krvav znoj.
A to je minilo.
Videl sem, da je mešalka koktajlov postajala nervozna, zato sem se prisilil, da sem vstal in togo vzravnan odkorakal iz bara.
Celotno transakcijo sem izvedel s kreditno kartico, za katero sem pozneje zvedel, da je bila preklicana -- popolnoma neveljavna.
A Veliki računalnik me še ni vnesel vase, tako da sem bil še vedno popolnoma kreditno čist.
Radi bi preverili številko 875-045-616-B. Samo rutinska kontrola kreditne kartice, nič nujnega_...«
»Oprostite mi_...
Ja, imamo to številko.
Vpisali smo jo na rdečo listo med nujne primere.
Takoj pokličite policijo in ne izpustite ga izpred oči!«
To je res.
Izposojevalnica avtomobilov ni imela nobenega legalnega razloga, da bi me vznemirjala, kajti moja kartica je bila tehnično veljavna.
Naslednje štiri dni sem se vozil po vsem Las Vegasu -- celo mimo glavnega urada agencije VIP na bulevarju Paradise sem se nekajkrat peljal -- in nobenkrat me nihče ni vznemirajal s kakršnimi koli znaki surovosti.
Tako jim je zdaj vračal z enako mero: ni pomembno, kdo ima prav in kdo nima, človek_... ali kdo je njegov račun plačal, ali ga ni plačal_...
Kar je pomembno zdaj, je, da lahko prvič v življenju obdelam prasca: »Odjebi, častnik, tukaj sem jaz zakon, in povem ti, da zate nimam sobe in pika.«
Užival sem v tem povračilnem udarcu, a čez nekaj časa sem postal omotičen, slabovoljno živčen -- nepotrpežljivost je prevladala nad užitkom.
Obšel sem prasca in se obrnil naravnost na receptorja.
»Povejte,« sem rekel, »ne bi rad prekinjal, ampak imam rezervacijo in zanima me, če bi se lahko izmuznil skozi in se vam spravil s poti.«
Smehljal sem se in mu dal vedeti, da sem doumel njegov kačji ugriz v policajsko druščino, ki je tam stala, psihološko iztirjena, strmela vame, kot da sem neke vrste vodna podgana, ki pleza na pult.
Poleg tega sem bil zdaj že toliko časa utrgan, da se mi je zdel premik te vrste čisto logičen.
Glede na okoliščine sem se počutil popolnoma usklajenega s svojo karmo.
Skomignil sem.
Zvijalo ga je.
To sem lahko videl.
Njene oči so bile nore in podivjane.
Strmela je vame, kot da sem nekaj, kar je treba onemogočiti, preden se bo življenje vrnilo v tisto, kar je imela za normalno stanje.
Moj zastopnik je stopil k njej in ji položil roko čez rame.
»Gospod Duke je moj prijatelj,« je rekel nežno, »rad ima umetnike.
Pokaži mu svoje slike.«
Nasmehnila se je in s prstom pokazala znak za kurec te gleda.
Bil je videti osupel.
Po mnogoterih težavah sva se vrnila v sobo in se poskušala resno pogovoriti z Lucy.
Počutil sem se kot kakšen naci, ampak stvar je bilo treba urediti.
Ona ni bila prava za naju -- ne v tem krhkem položaju.
Dovolj slabo je bilo že, če je bila res to, kar je bilo videti, da je -- čudna mladenka v agoniji slabe psihotične epizode -- a kar me je mnogo bolj skrbelo, je bila verjetnost, da bo v nekaj urah prišla toliko k sebi, da se bo spravila v stanje na Jezusu osnovane vzvišenosti, na kateri se ji bo megleno vrnilo v zavest, da jo je na losangeleškem letališču pobral in zapeljal neke vrste samoanski divjak, jo je napolnil z alkoholom in LSDjem, zavlekel v vegaško hotelsko sobo in divjaško zapolnil vsako odprtino v njenem telesu s svojim utripajočim, neobrezanim udom.
Skrajna napetost stvari me je znervirala.
Ta punca je bila bomba na dveh nogah.
Samo bog ve, kaj bi počela z vso to razpršeno energijo v tem trenutku, če ne bi imela svojega risalnega pribora.
In kaj bo storila, ko se bo toliko streznila, da bo prebrala The Vegas Visitor, kot sem ga sam pravkar, in zvedela, da Streisandove še naslednje tri tedne ne bo v Las Vegas?
Spet je bil receptor.
Ta zafukanec mi bo nekaj naložil.
Kaj mu je rekla tista nora pička?
Trudil sem se ohraniti mirne živce.
»Gledava prekleta poročila,« sem zavpil.
»Za kakšnega kurca me prekinjate?«
»Seveda,« sem rekel, »in zdaj moram nazaj, gledat poročila.«
Moj zastopnik se je miroljubno smehljal pred televizorjem.
»Dobro opravljeno,« je rekel.
»Po temle bodo z nama ravnali kot z dvema preklemanskima gobavcema.«
»Ne vem natančno, kaj sta mi storila, spominjam pa se, da je bilo strašno.
Eden od njiju me je pobral na letališču v Los Angelesu; ta mi je dal tudi tableto_...
In z drugim smo se srečali v hotelu; grozno se je potil in govoril je tako hitro, da nisem razumela, kaj bi rad_...
Ne, gospod, ne spominjam se natančno, kaj sta mi storila, ker sem bila še vedno pod vplivom droge_...
Ja, gospod, dala sta mi LSD_...
In mislim, da sem bila dolgo gola, mogoče celo ves čas, ko sta me imela tam.
Mislim, da je bil večer, ker sta na TV gledala dnevnik.
Ja, gospod, Walter Cronkite je bil, njegovega obraza se spominjam skoz in skoz_...«
Skomignil sem.
Medtem ko je govoril, je živčno premetaval slušalko z ušesa na uho: »Ne_...
Poslušaj, moram oditi; najbrž snemajo pogovor_...
Jep, vem, strašno je bilo, ampak zdaj je že mimo_...
Vrata podirajo!«
Spustil je slušalko malo navzdol in začel kričati: »Ne!
Pojdite proč!
Nedolžen sem!
Duke je bil!
Prisežem pri bogu!«
Brcnil je telefon v zid, se sklonil in začel spet kričati: »Ne, ne vem kje je ona!
Mislim, da je šla nazaj v Montano.
Lucy ne boste nikoli ujeli.
Ni je več!«
Še enkrat je brcnil slušalko, potem jo je pobral in jo držal kak čevelj od ust, ko je izdavil dolg, trepetajoč hropež.
Ne polagajte te reči name!« je vpil.
Potem je zabrisal slušalko dol.
»To bo dovolj,« je rekel.
»Ta snov stori, da postane meskalin podoben ingverjevemu pivu.
Če vzameš preveč, se ti bo popolnoma zmešalo.«
»Adrenalinske žleze iz živega človeškega telesa,« sem rekel, »niso dobre, če jih daje truplo.«
Prepričan sem bil.
Zdelo se je, da mi niti pljuča več ne delujejo.
Potreboval bi umetno dihanje, a nisem mogel odpreti ust, da bi to povedal.
Bil sem na tem, da umrem.
No, vsaj boli ne.
Najbrž se mi bo v nekaj sekundah utrgalo, potem pa nič ni več važno.
Slišal sem se, kako težko diham.
Moj zastopnik je to opazil.
»Samo miren ostani,« je rekel čez ramo, ne da bi me pogledal.
»Ne poskušaj se boriti s tem, sicer se ti bodo v možganih naredili mehurji_...
Kar posušil se boš in umrl.«
Njegova roka se je iztegnila naprej, da je zamenjal kanale.
»Kaj pa Proces?« sem rekel.
»Ali nimajo tudi tam gostilne?
V Londonu imajo fantastičen jedilnik.
Enkrat sem jedel tam; neverjetna hrana_...«
Prvo zasedanje -- otvoritveni komentarji -- so trajali večino popoldneva.
Potrpežljivo sva presedela prvi dve uri, čeprav nama je bilo od samega začetka jasno, da se ne bova naučila ničesar in prav tako je bilo jasno, da bi bila nora, če bi to poskušala.
Dovolj enostavno je bilo sedeti tam z glavo, polno meskalina in uro za uro poslušati nesmisleno čvekanje_...
Zagotovo pa ni bilo v tem nobenega tveganja.
Ti ubogi pankrti niso razlikovali meskalina od makaronov.
»Ti vsemogočni bog,« je rekel južnjak.
»Kaj, za vraga, se dogaja v tej deželi?«
»Ne tam, kjer delava midva,« je rekel moj zastopnik.
»Hudiča, samo v Malibuju ti oboževalci satana ubijejo šest do osem ljudi na dan.«
Umolknil je, da si je nalil.
»In vse, kar hočejo, je kri,« je nadaljeval.
»Če ni druge, poberejo kar ljudi s ceste.«
Prikimal je.
»Vraga, res.
Ravno zadnjič sva imela primer, ko so zgrabili dekle naravnost z McDonaldsove stojnice s hamburgerji.
Natakarica je bila.
Točaj je stopil za korak nazaj; njegov obraz je izražal odpor.
»Kaj vam je?« sem rekel.
»Hudiča, to mora opraviti nekdo.«
Točaj je otrpnil, a najin georgijski prijatelj tega ni opazil.
Njegov duh je nekam odtaval.
»Vraga, zares nerad slišim kaj takega,« je rekel tiho.
»Vse, kar se dogaja v Kaliforniji, prej ali slej potem pride tudi k nam.
Največ v Atlanto, ampak domnevam, da je bilo to še tedaj, ko so bili prekleti pankrti še miroljubni.
Vse, kar smo morali storiti, je bilo, da smo jih imeli pod nadzorom.
Niso dosti razgrajali naokrog_...«
Skomignil je.
»Ampak zdaj, Jezus, nihče ni varen.
Povsod se lahko prikažejo.«
»Prav kmalu se bodo nekje pojavili,« sem rekel, »in upajmo, da bomo pripravljeni nanje.«
»Kako to mislite?« je vprašal.
Bi kupili nekaj heroina?«
Zahihital se je.
»Do vogala sploh ne boste prišli, gospod.«
»Bomo videli,« sem rekel in se premaknil s cevjo k zadnjim kolesom.
Priznam, da sem bil živčen.
Sprednji kolesi sta bili bolj trdi od napetih bobnov; ko sem udaril po njiju z drogom, sta bili trdi kot tikov les.
Sem si mislil.
Če jih raznese, pa kaj?
Človek nima pogosto priložnosti, da bi izvajal skrajnostne eksperimente z deviškim cadillacom in štirimi popolnoma novimi gumami, po 80_$ komad.
Vse ,kar sem vedel,je bilo, da bi stvar lahko šla skoz ovinek kot lotus elan.
Če pa ne, je vse, kar moram narediti, da pokličem VIP agencijo in naročim drugega_...
Mogoče bi jim zagrozil s sodiščem, ker mi je razneslo vse štiri gume, medtem ko sem bil vključen v gost promet.
Naslednjič zahtevaj eldorado, s štirimi michelinkami XS.
In vse plačaj s kartico_...
Zaračunaj jo St. Louis Brownom.
Če torej prideš na Stripu na črno listo, moraš ali oditi iz mesta ali pa se umakniti in poskrbeti zase na cenen način, v razcapanem in zavrženem Severnem Vegasu_...
Severni Vegas, na primer, je kraj, kamor greš, če moraš nabaviti smack še pred polnočjo in brez priporočila.
»Zajebi časopise,« je rekel moj zastopnik, »kar potrebujeva zdajle takoj, je kava.«
Približno deset minut kasneje, ko nama je prinesla hamburgerje, sem videl, kako ji je zastopnik izročil prtiček, na katerem je bilo nekaj napisano.
To je storil zelo neopazno, z neizraznim obrazom.
A po vibracijah sem vedel, da najin mir ne bo dolgo trajal.
Otrpnila je; divjega pogleda ni mogla odlepiti od rezila.
Moj zastopnik je, ne da bi odvrnil pogled od nje, stopil približno šest čevljev navzdol po robu in dvignil slušalko javnega telefona.
Iztrgal je žico iz stene in prinesel slušalko k svojemu stolčku ter sedel.
Zast.: »Bi.
Tam imajo hamburger po 29 centov.
Tortilje so po 29.
Navaden poceni lokal je, to je vse_...«
Prišla sva na tortilje.«
Zast.: »Imaš plave ali zelene oči?«
Natakarica: »Ne sprašujta mene.
Natakarica: »Ne vem.«
Natakarica: »Hej, Lou, ali veš, kje je amerikanski sen?«
Lou: »_... ali vaju mogoče kdo vleče za nos?«
Lou: »Na Paradiseu je, uh, Psihiatrični klub je na Paradiseu.«
Natakarica: »Jep, imajo svoja nova pravila.«
Zast.: »Že prav, to je kar dovolj natančno_...«
Zast.: »Ua, cenil bi, če bi ga lahko.«
Zast.: »Jep, napotek je pa le.«
Lou: »Še vesela bosta, fanta, da sta se ustavila pri nas.«
Moj pravni zastopnik je odšel ob zori.
Skoraj sva zamudila polet, ker nisem našel letališča.
Bilo je manj kot pol ure oddaljeno od hotela.
V to sem bil prepričan.
Zato sva zapustila Flamingo natančno ob sedem trideset_...
A iz neznanega razloga nama ni uspelo zaviti pri semaforju pred Tropicano.
Nadaljevala sva po avtocesti, ki teče vzporedno z letališko stezo, a na nasprotni strani letališke zgradbe_...
In nobene možnosti ni bilo, da bi legalno prečkala letališko stezo.
Zagodrnjal je.
A za božjo voljo, bodi hiter!«
Ogledoval si je prostor za nalaganje prtljage, potem je pokazal.
»Tam!« je rekel.
»Odvrzi me za tistim velikim tovornjakom.
Zapelji zadaj in izskočil bom tam, kjer me ne morejo zagledati, ti pa lahko potem odbrziš.«
Dva tipa za mano sta bila dolgolasca.
Tudi njiju so pobrali zaradi klateštva.
A ko sta začela prazniti žepe, je vsa soba onemela.
Oba skupaj sta imela 130.000_$, večinoma v velikih bankovcih.
Policaji niso verjeli svojim očem.
Tipa sta vlekla zavoje denarja iz žepov in jih metala na mizo -- oba gola in nekako zgrbljena -- ne da bi kaj rekla.
Enemu od paznikov sta ponudila sto dolarjev, da gre ven in jima pripelje najboljšega mestnega odvetnika_...
In čez kakšnih dvajset minut je bil tam in vpil habeas corpus in podobno sranje_...
Vraga, sam sem hotel govoriti z njim, a tip je imel enosmerno pamet.
Povedal sem mu, da lahko dobim poroštvo in mu celo nekaj plačam, če bi mi dovolili poklicati očeta v Chichago, a je bil preveč zavzet s tistima dvama tipoma.
To je isto kruto in paradoksno dobronamerno sranje, ki je toliko stoletij držalo pokonci katoliško cerkev.
Je tudi militaristična etika_...
Pusti spomini in slabi povratni prebliski, ki kukajo iz časa in megle Stanyan Streeta_...
Nobene utehe za ubežnike, nobenega smisla gledati nazaj.
Vprašanje je, kot vedno, zdaj_...?
Moj zastopnik se je spravil na noge in zasoplo dihal.
»Morala bi uporabiti geslo,« je rekel.
»Ravno sem si poliral čevlje, ko sem opazil, da gleda noter -- pa sem jo ujel.«
Obrnil sem se k svojemu zastopniku.
»To pomeni, da vedo, kaj imava,« sem rekel, »pa so poslali gor to ubogo starko, da nama ukrade.«
»Ne!« je kriknila.
»Sploh ne vem, o čem govorita!«
Prikimala je.
»Pomagala bom, kolikor je v moji moči,« je rekla.
»Ampak koga bom klicala?«
»Alice,« je rekla, »samo pokliči pralnico in vprašaj za Alice.«
Premaknila se je k vratom.
»Kakor pravita, gospoda.
Ne morem vama povedati, kako žal mi je_...
A to je bilo samo zato, ker se nisem zavedala.«
Ko je za sabo zapirala vrata, se je smehljala.
Od neprijetnega srečanja je nimilo skoraj dvainsedemdeset ur, ne da bi ena sama sobarica položila nogo v sobo.
Zanimalo me je, kaj jim je Alice rekla.
Enkrat samkrat sva jo videla, ko je potiskala voziček s perilom čez parkirišče, ko sva se peljala mimo v Belem kitu, a nisva pokazala nobenega znamenja, da jo poznava.
Razumela je.
Toda kakšne vrste zasvojenec bi potreboval vse te kokosove lupine in zdrobljene krhlje melase?
Bi prisotnost džankijev razložila ves ta nezaužiti pečeni krompirček?
»Prav,« sem rekel, »pridem v desetih minutah.
Ne dovoli, da se pankrt napije.
Hočem ga spoznati v prirodnem stanju.«
Prikimal sem.
Ti ljudje so poznali moje navade.
Tolikokrat sem prihajal in odhajal, z Bruceom in drugimi člani bande, da so me čuvaji parkirišča poznali po imenu -- čeprav se niti enkrat nisem predstavil, niti me ni nihče vprašal po imenu.
Predvideval sem pač, da je to tukaj običaj; da so najbrž odprli predalček za rokavice in našli beležnico z mojim imenom na njej.
»Brž, ko bo mogoče,« sem rekel.
»Nobenega pomena nima več, da bi še postopal po tem mestu.
Imam vse, kar potrebujem.
Vse drugo bi me samo spravilo iz tira.«
»Absolutno,« sem rekel, »to je čisti Horatio Alger, do zadnje žile.
Poskusil sem govoriti z njim, a mi je neka težaška možača, ki se je izdajala za njegovo izvršno sekretarko, rekla, naj odjebam.
Rekla je, da tisk sovraži bolj kot karkoli drugega v Ameriki.«
»Oooo, mama, je to res lahko konec?«
Moje letalo je imelo odhod ob osmih, kar je pomenilo, da moram na nek način ubiti dve uri.
Mislil sem si, da me nedvomno vsi opazujejo; mreža se zapira_...
Samo še vprašanje časa je, kdaj me bodo stisnili, kot neke vrste divjo žival.
Najbrž te zanima, zakaj se tako zelo potim?
Si bral današnje časopise?_...
Ne bi verjel, kaj so tisti umazani bastardi danes ušpičili!«
Bila je izguba časa, hromeče zajebavanje -- če pošteno pogledamo nazaj -- poceni izgovor za tisoč policajev, da so preživeli nekaj dni v Las Vegasu in za to predložili račun davkoplačevalcem.
Nobeden od njih se ni naučil ničesar -- ali pa vsaj ničesar novega.
In vse, kar sem spoznal, je bilo to, da je Nacionalno združenje okrajnih tožilcev skoraj deset let v zaostanku za suhoparno resnico in surovo kinetično realnostjo, o kateri so se le površno zmenili, da jo imenujejo »drogeraška kultura«, v tem ponesrečenem letu Našega Gospoda, 1971.
Ko sem že ravno tukaj, sem si mislil, bi bilo prav primerno kupiti si nevarnega psa.
V hipu, ko je letalo pristalo, sem planil po hodniku do letališke lekarne in od prodajalke zahteval škatlico amilov.
»Vem,« sem rekel, »ampak vidite, jaz sem doktor.
Jaz ne rabim recepta.«
