Poslanci naj bi se zakona o raziskovalni in razvojni dejavnosti lotili že septembra - Je bolje imeti zgolj en sistemski zakon?
Toda to je, brez zamere, precej birokratsko in torej v nasprotju z duhom takega zakona ...
Ljubljana - Javnost že nestrpno čaka na izsledke o (ne)uspešnosti prenove šolstva.
Letos se končujejo evalvacijske študije, ki so bile razpisane pred dvema letoma.
Strokovna tajnica sveta za evalvacijo Lidija Magolič z urada za šolstvo je povedala, da sta prvi dve študiji že oddani.
Prva z naslovom Prvič v šolo obravnava evalvacijo zgodnejšega vstopa v šolo, njena nosilka je dr. Eva Dolar Bahovec, druga pa obravnava razvoj metodologije spremljave in evalvacije programov poklicnega in strokovnega izobraževanja, njen nosilec je dr. Ivan Svetlik.
Kam dajejo Slovence?
Letošnji popis prebivalstva na Hrvaškem je katastrofalen za Slovence - čeprav so bile katastrofalne že odločitve sabora, da se slovensko manjšino izloči iz ustave.
Lani so imeli popis prebivalstva v Italiji, toda brez dvojezičnih obrazcev, ki so bili še pri prejšnjih popisih.
Slovenci gremo očitno vsem na živce, odveč smo, na poti smo, ne samo Joško Joras, temveč vsi skupaj ...
Smo ravno tam, kjer smo vsem na poti, Romanom, Germanom, Hrvatom (kdo so pravzaprav oni?).
To je res zanimivo, da se vsi nekako potrebujemo, ne moremo drug brez drugega, toda na začetku tretjega tisočletja se še vedno kopljemo v blatu hitlerizma, musolinijevstva, tuđmanizma, orbanizma ...
Evropa, priznajmo, še vedno ni zrela za novo in zdravo življenje, to je skrhana in uvela gospa, brez slehernih zamisli in perspektiv.
Estonci, na primer, imajo vsaj to srečo, da so na obrobju te uvele Evrope, v skandinavskem svetu, ki je bil vselej skeptičen do južnih in agresivnih držav; mi pa imamo prav to smolo, da smo se znašli tam nekje med Tuđmani, Miloševići, Berlusconiji, Finiji, Haiderji.
Portorož - Tukajšnji turistični delavci so presenečeni nad dobrim turističnim obiskom, saj so še pred nekaj dnevi napovedovali, da v začetku julija ne bo prav veliko gostov, zdaj pa jih je več kot so pričakovali in več kot lani.
V nedeljo so jih v kampih, zasebnih sobah in hotelih piranske občine našteli 7221, pet odstotkov več kakor lani na ta dan.
Portadown - V severnoirskem mestu Portadown jugozahodno od Belfasta je protestantski red oranovcev ob zvoku bobnov na začetku tako imenovane sezone pohodov pripravil tradicionalni vsakoletni pohod skozi mesto do cerkve v Dumcreeju, ki je bil v preteklosti pogosto povod za spopade med protestantsko in katoliško skupnostjo.
Policija je zato, da bi se izognila neredom, poostrila varnostne ukrepe in oranovcem, ki se jih je zbralo okrog 1400 - kot je običajno od leta 1998 -, prepovedala proti katoliškemu delu mesta ob Garvaghy Road, dostop pa je zavarovala z bodečo žico, kovinskimi ograjami in betonskimi ovirami.
Že v soboto so v mestu namestili kakih dva tisoč vojakov in policistov.
Organizatorji pohoda, o katerem katoliški nacionalisti sodijo, da je provokativen in anahronističen, so udeležence letos prvič jasno pozvali k »mirnemu in dostojanstvenemu« poteku prireditve.
Voditelj severnoirske regionalne vlade David Trimble, vodilni član reda oranovcev v Portadownu, je pred pohodom dejal, da »bodo za morebitno nasilje odgovorne paravojaške skupine, ne pa njihov red«, med odhodom od maše pa so mladi podporniki leta 1795 ustanovljenega protestantskega reda s kamenjem in steklenicami obmetavali policijo in vojake, sledilo je prerivanje ob zaščitni ograji, ki pa ni preraslo v večje nemire.
Med policijskim posredovanjem je bilo ranjenih najmanj 24 policistov in dva protestnika, trije pa so bili aretirani zaradi naslinega vedenja.
Policija je letos sicer celo omilila varnostne ukrepe v primerjavi s prejšnjimi leti; to je opravičila z optimizmom in ocenami, da ni večje verjetnosti za izbruh večjih izgredov.
Tudi jeklene zapore, s katerimi so pohodnikom preprečevali dostop do katoliškega predela, so bile letos nižje.
Predstavniki katoliške skupnosti so potezo policije pospremili z oceno, da gre za dokaz spremenjene politične klime v nemirni pokrajini po sklenitvi mirovnega sporazuma leta 1998.
Kaže, da Kitajska najbolje ve, da bo v Severni Koreji omenjeno umiranje bolj neposredno, da iz Kim Džong Ilovih reform, ki so jih pričakovali, ko je lani občudoval Šanghaj, ne more biti nič, in da so razmere, v katerih delajo tovarne z največ desetodstotno zmogljivostjo, veliko bliže smrti kot razcvetu in vrnitvi v normalno življenje.
Ko le ne bi šlo za verze iz internacionale, ko vse le ne bi vodilo k presenetljivi ugotovitvi, da komunizem umira od lakote, ki jo izbere sam za političnega partnerja, in od sitosti, ki jo ustvari sam kot argument za preživetje.
Kako se počutite eno uro po performansu?
Ali reze - mislim, da jih je bilo kakih dvesto - med performansom štejete?
Ali imajo vaši performansi povezavo z vašo nekdanjo heroinsko odvisnostjo ali gre morda za premestitev heroinskega užitka na izkustvo telesne bolečine?
Kako lahko živite s svojo umetnostjo, občasno menda tudi poučujete?
Seveda preživljanje zgolj s performansi, ki jih zaradi njihove narave ne morem pogosto uprizarjati, nikakor ni enostavno, zato tudi občasno poučujem.
Sicer pa imam veliko sreče, saj me podpira kar nekaj ljudi, med njimi Lois Keidan, ki vodi Live Art Development Agency, pa tudi Franco B.
»Jezus, ljubim te do norosti, tebe, izničenega, kakor te prerok opisuje, kot da bi zaradi velikih bolečin ne mogel prepoznati človeškega lika v tebi.
V takšnem stanju te, Jezus, ljubim do norosti,« je na praznik božje Matere usmiljenja leta 1933 v svoj dnevnik zapisala sestra M. Favstina Kowalska, ki je bila sedeminšestdeset let pozneje razglašena za svetnico.
Njeno ljubezensko razmerje z Jezusom je imelo dvojno naravo: tako kot se ji je predstavljal in kot ga je sama imenovala Ženin, je šlo obenem za očetovsko-hčerinski odnos.
Takšna kombinacija vlog v eni osebi je seveda prečila vsakršno, tudi miselno realizacijo seksualnih nagnjenj odrasle ženske, ki pa je do konca ohranjala otroški narcizem.
Kot je mogoče razbrati iz načina pisanja, je bila Kowalska izjemno strastna oseba, ki se je seveda v mislih in nagnjenjih nekajkrat znašla v skušnjavah.
In oseba, na katero je naslavljala svojo ljubezen - Jezus, je bila do nje izjemno ljubosumna in jo je sproti opozarjala z besedami, »naj ga ne vara«; ko je nekoč želela »osebi, na katero je bila rahlo navezana, odnesti cvetje«, se ji je prikazal Jezus in s svojim zlasti pasom opasal njene boke, zaradi česar ni več »niti v srcu niti v mislih čutila vznemirjenja ali česarkoli, kar je v nasprotju s čistostjo«.
Pismo ministru je bilo mišljeno kot spodbuda za iskanje boljših rešitev na področju, ki v Sloveniji predstavlja problem številka ena.
Bolezni srca in žilja so pri nas namreč najpogostejši vzrok zbolevanja in umiranja.
Razkorak med možnostmi in potrebami je še toliko bolj izrazit, ker imamo potrebno znanje, smo pa finančno omejeni.
Zato bo brezpogojno treba določiti prioritete, sredstva, ki so na voljo, pa drugače razporediti.
Prednost bo treba dati zdravljenju, ki zagotavlja preživetje.
Pri zdravilih bo treba uvesti participacijo; stroške za zdravila, za katera ni dokazov o njihovi učinkovitosti, pa bi morali v celoti kriti bolniki sami.
Za tak sistem se bomo morali prej ali slej odločiti.
Ena od možnosti za zagotavljanje enakomerne, pravične dostopnosti do zdravstvenih storitev pa se po mojem mnenju skriva v kroženju zdravnikov, vrhunskih specialistov.
Ti bi šli k bolnikom in tako tudi sami prispevali k izboljšanju zdajšnjih razmer v medicini.
Ne moremo namreč iskati rešitev v gradnji novih bolnišnic ali v odpiranju zdravstvenih centrov.
Tudi zdravniki moramo biti realni in se zavedati, da so javna sredstva omejena.
Občina se je odločila skupaj z zainteresiranim podjetjem iz Ljubljane ustanoviti dom za ostarele zato, ker se ta ni uvrstil na listo državnih naložb do leta 2005.
Tako je že leta 1998 odkupila bivši samski dom in pripadajoča zemljišča in se sama lotila izvedbe projekta.
Kranj - V mestni občini Kranj se v nekaterih srednjih šolah spopadajo s precejšno prostorsko stisko.
To velja še zlasti za ekonomsko in upravno-administrativno šolo, ki je z okoli 1600 dijaki največja srednja šola na Gorenjskem.
Čeprav se v Kranju že nekaj časa pripravljajo na zidavo nove stavbe za to šolo, vse kaže, da se bodo morali zadovoljiti z drugačno rešitvijo prostorske stiske.
Metlika - Knjigi dokumentov Ubija se premalo in Rab-Arbe-Arbissima avtorja znanstvenega svetnika univ. prof. dr. Toneta Ferenca so v petek predstavili v prostorih belokranjskega muzeja v metliškem gradu.
O avtorju je govoril prof. Zvonko Troha, predstavitev pa so organizirali poleg Belokranjskega muzeja še metliški ZZB in odbor za organizacijo spominskega dne požiga vasi in domačij.
K nepreglednosti poslovanja je po njegovem mnenju botrovalo tudi to, da so v tistem času opravili kar dve delitvi premoženja, in sicer z mestno občino Ljubljana in občino Horjul.
Zato so imeli med drugim tudi težave s pobiranjem nadomestila za uporabo stavbnega zemljišča, saj niso imeli posodobljene baze podatkov in so odločbe pošiljali z zamudo.
Zdaj imajo podatke zbrane in bodo pravočasno poslali letošnjo odmero nadomestila.
Igor Fon je tudi član družbe, ki odpira tolminsko igralnico - Ameriški lastnik Paradisa sodeluje - Več razlogov je, da bi država lahko privolila
V AURE so z novim pravilnikom sicer zadovoljni, vendar imajo še vedno težave z usmeritvami.
Toplotna zaščita stavb bo sicer podzakonski predpis še ne sprejetega zakona o graditvi objektov, a hkrati sodi v nacionalni energetski načrt.
Ker tega v državi še niso pripravili, na agenciji ne vedo prav natančno, kakšno ravnanje ljudi bi bilo smotrno spodbujati bolj in kakšno manj.
Da imajo Microsoftove pobude morda nekaj malega opraviti tudi s tihim uvajanjem nadzorniških sistemov » DRM « (digital rights management) za digitalno upravljanje avtorskih pravic - torej za preprečevanje protizakonite uporabe videa in glasbe - pa kaže nedavni dogodek.
Konec letošnjega rožnika oziroma junija je Microsoft objavil »vzdrževalno zaplato« za svoj predvajalnik večpredstavnih datotek - Windows Media Player (WMP).
Popravek naj bi odstranil tri varnostne luknje v izdelku WMP, skozi katere bi internetni vsiljivci lahko imeli nedovoljen dostop do okenskega peceja.
A glej ga šmenta, v licenčni pogodbi za končnega uporabnika varnostne zaplate je pisalo, da se mora uporabnik strinjati s tem, da lahko Microsoft odslej po internetu samodejno pošilja »varnostne programske nadgraditve« v uporabnikov računalnik.
Te nadgraditve naj bi morda lahko onemogočile zmožnosti za kopiranje in predvajanje varnih datotek in programov .
V tem primeru je uporabnik, ki je želel popraviti svoje programje, poklonil proizvajalcu vnaprejšnjo in trajno pravico, da mu v računalnik brez izrecnega opozorila namešča kodo po lastni presoji.
Prvi preventivni akciji policistov gorske enote v novi planinski sezoni so se pridružili nadzorniki Triglavskega narodnega parka
Na cestah umrli štirje ljudje
Vrtimo globus
Armstrong rumene majice ni nosil niti na prologu, čeprav ima branilec naslova najboljšega pravico najbolj čislano kolesarsko majico nositi na premieri.
Kolesar iz Lugana je sedmi iz Švice, ki je oblekel rumeno majico, po šestih letih pa je nasledil Alexa Zuelleja.
Njegov pobeg kilometer pred ciljem je bil pravzprav sijajen in nihče iz šprinterskih ekip ga ni pričakoval.
Erik Zabel (Telekom), Robbie McEwen (Lotto), Fabio Baldato (Fassa Bortolo) in Oscar Freire (Mapei) so se v Luksemburgu lahko obrisali pod nosom.
»Lani sem bil premlad za tritedensko preizkušnjo, a sem jo vendarle končal (na 140. mestu). letos sem sanjal o etapni zmagi, o rumeni majici pač ne.
Poskusil sem in ni bilo zaman.
Takšen je pač kolesarski šport,« je veselo razlagal zmagoviti pobeg Rubens, ki je veliki navijač formule 1 in svojega soimenjaka Barrichella.
»Na začetku etapnih dirk so zame takšne težave nekaj povsem običajnega.
Poleg tega pa sem bil po dirki Po Švici zelo utrujen in sem zelo malo treniral.
Vseeno pa sem nekoliko razočaran, saj si pač vsako etapo želim končati v ospredju.
Pričakoval sem eksploziven začetek dirke, ki smo ga tudi doživeli, a tudi, da me bodo noge nesle bolje in predvsem dlje,« je še dejal Kranjčan, ki je prepričan, da sicer z njegovo formo ni nič narobe.
In da bo čez nekaj dni lahko že pokazal, kaj zmore.
Največ časa bomo igrali gibljivo obrambo »mož na moža«.
V pripravljalnem obdobju sem ogromno časa posvetil nadgradnji te različice s hitrimi protinapadi, saj nam taka taktika omogoča lepo število lahkih košev na vsaki tekmi.
Poleg te obrambe, ki se je odlično izkazala predvsem na zadnjem pripravljalnem dvoboju s hrvaško reprezentanco, smo veliko pozornosti posvetili tudi conskim postavitvam, posluževali pa se bomo tudi pokrivanja po celotnem igrišču.
Jedro moštva je v primerjavi z večino drugih ekip na prvenstvu zelo izkušeno in uigrano.
Imamo nekaj izjemnih posameznikov, hkrati pa na klopi še sedem košarkarjev, ki jih lahko dokaj enakovredno zamenjajo.
Med nosilci igre praktično vsi že nekaj sezon igrajo v ligi 1.
B, tako da jim kakovostni dvoboji niso tuji.
Ob tem, da bo pod košema največji del bremena in minutaže nosil mladi Olimpijin centrski dvojec Erazem Lorbek-Saša Zagorac, imam med drugimi reprezentanti mnogo vrhunskih branilcev, tako da večjih težav tudi v napadu ne bi smelo biti.
Po 4 letih kaljenja bo slalomsko EP priložnost, da kajakaš Andrej Nolimal potrdi svoj talent Po Bratislavi domov, da se pripravi na tretjo tekmo svetovnega pokala v Tacnu
Čeprav dotlej nisem dosegal odmevnejših rezultatov, sem že lani precej napredoval in bil bržkone pogosteje sposoben uvrstitev okoli 5. mesta.
Vendar ta čas nimam najboljšega občutka.
Upam, da gre le za prehodno obdobje in se bom na EP dobro odrezal.
Svetovna kajakaška konkurenca je zelo izenačena in včasih je pomembna dnevna forma, saj so lahko razlike med desetim in prvim mestom zelo majhne.
V zadnjih sezonah se mi je pač rado dogajalo, da sem vrhunsko odveslal le enega od dveh nastopov.
Vendar imam šele 20 let in časa je še dovolj.
To je bilo tudi vaše prvo člansko reprezentančno leto.
Kaj je po vašem botrovalo dejstvu, da se je reprezentanca tedaj precej pomladila?
Včasih je bilo treba zaradi hude domače konkurence na mesto čakati tja do 22., 23. leta, kar se je denimo dogajalo Andražu Vehovarju, Fedji Marušiču.
Prenova reprezentance bo mik prvenstva
V zadnjem pogledu - popolnitev reprezentančnih vrst z najboljšimi igralci SNL - je vsekakor pričakovati premik na bolje.
Narekujejo ga odhodi nekaterih starejših reprezentantov, ki se poslavljajo, in zamenjave reprezentantov, ki se niso najbolj proslavili.
Novi selektor - kdor koli že bo - bo vsekakor moral bolj resno upoštevati igralce, ki bodo v domačem prvenstvu pokazali največ.
Druge izbire niti ne bo imel, kajti konkurenca naših igralcev iz tujih lig je izredno skromna.
Ključni motivi za dvig kakovosti slovenskega klubskega nogometa bodo seveda morali vznikniti iz klubov, ki druge izbire tudi nimajo, saj so se že prepričali, da plačnikov prvoligaških projektov brez športnega smisla tako rekoč ni več.
Toda realno je mogoče računati tudi na izziv, ki ga bo klubom in igralcem ponudila prenovljena reprezentanca.
Znano je namreč, da je najboljše igralce lahko bolje tržiti in prodajati, če igrajo tudi za reprezentanco.
Tako kot v vseh vsaj srednje razvitih nogometnih državah se bo moralo tudi pri nas uveljaviti nogometno tržišče, od katerega bodo lahko spodobno živeli tudi manjši klubi, ki bodo vzgojili zanimive igralce za velike klube.
Proti Ircem smo favoriti
Dvoboj z Irsko bo jubilejni, 25. nastop (doslej 15 zmag in 9 porazov) naše reprezentance, ki se je v Davisov pokal vključila leta 1993, ko je morala seveda začeti na najnižji stopnji.
V rekordnih dveh letih se je povzpela prek II. v I. evropsko-afriško skupino.
Med »prvoligaši« pa ni obstala - prvič je izpadla leta 1995, drugič pa lani, potem ko se je bila v petem drugoligaškem letu v sezoni 2000 spet uvrstila vanjo.
Tedaj je dosegla svoje največje uspehe doslej sploh - v gosteh je po vrsti premagala Egipt, Poljsko in Grčijo.
Položaj je vsekakor ugoden, kar kažejo tudi uvrstitve na lestvici držav - udeleženk v Davisovem pokalu, ki si jo je Mednarodna teniška zveza (ITF) omislila s koncem sezone 2001.
Na njej je razvrščenih vseh 142 letos tekmujočih reprezentanc, pri čemer upoštevajo izide štirih zadnjih sezon, a imajo novejši rezultati večjo točkovno težo.
V elitnem klubskem tekmovanju so si klubi razdelili 768 milijonov švicarskih frankov.
Največ je seveda pripadlo evropskemu prvaku Realu Madridu, ki je si je skupaj prislužil 54,536.250 frankov, od tega mu je marketinški pool (MP) navrgel 21,5 milijonov.
Zanimivo je, da je iz MP največ denarja dobil francoski Nantes in sicer kar 31,8 milijonov.
Delitev denarja iz MP je UEFA prilagodila tako, da ga največ dobijo klubi iz tistih držav, ki vanj tudi največ prispevajo.
Od tod tudi velika razlika med Realom in Bayernom, ki je lani dobil več denarja od MP, kot pa si ga je priigral z nagradami.
V proračunu MP je bilo v tej sezoni skupno kar 383 milijonov frankov.
Cork - Helena Javornik je v teku na 1500 m zasedla 7. mesto na mitingu EAA v Corku na Irskem, zmagala pa je domačinka Hendriksnova (4:06,59).
Javornikova je s časom 4:12,58 izpolnila normo za nastop na evropskem prvenstvu avgusta v Münchnu tudi v tej disciplini.
Brežičan Jure Rovan je bil drugi v skoku s palico (525 cm).
»Bistveno bolje sem se počutila kot na zadnjih tekmah in tudi rezultat je boljši kot pred to tekmo.
Posebej zato, ker se pripravljam le za tek na 5000 metrov, ki bo moja disciplina na EP.
Na Irskem je nastopilo kar 18 tekmovalk, zato je bilo veliko prerivanja, kar dva kroga pa sem pretekla na drugi progi,« je dejala Javornikova.
Peto kolo je bilo mirno.
Ob Pavasoviču je stik z vrhom znova ujel Beljavski, ki je zlahka premagal Bolgara Nikolova.
Neverov in Palac sta popravila spodrsljaj iz prejšnjega dne, več dela pa je imel Hrvat, ki se je za zmago nad Leničem moral truditi polnih pet ur.
Šokirani Sermek se še ni povsem zbral in Borišek je partijo kljub črnim figuram dokaj zlahka remiziral.
Dvoboj je navdušil več kot 47.000 gledalcev, Šved pa je moral še enkrat priznati premoč Britancu, čeprav je skočil svoj tretji najboljši rezultat kariere.
Kralj Edwards uspešno brani svoj prestol pred ostrimi napadi vikinga.
V Parizu je na Olssonov skok 17,60 m odgovoril s 17,75.
Za Britanca je švedski up pravšnja motivacija.
Olsson je prepričan, da bo Edwards v tej sezoni »padel«, če ne drugje na evropskem prvenstvu.
Prav zanimivo bo spremljati tesne dvoboje, ki po daljšem času spet dvigujejo temperaturo na atletskih skakališčih.
Velike favoritke Münchna bodo tudi švedska skakalka v višino Kajsa Bergqvist in ruska metalka kopja Tatjana Šikolenko, ki je končno premagala Kubanko Osleidys Menendez.
Zelo zanimiv bo bo tek na 110 m z ovirami, kajti v Parizu se je v ospredje prerinil novi up nemške atletike Karsten Just (13,15).
V ženski konkurenci se mlada portoroška naveza Pupe proti ekipi V. D. ni mogla resneje upirati.
Tuja ekipa je zmagala z 2:0 (16, 16).
Andreja Jurčić in Jelena Ščerbakova sta sicer izvrstni igralki dvoranske odbojke, vendar na mivki dosedaj nista nikoli resno tekmovali.
Drugouvrščeni Sara Bičič in Polona Žigo sta bili kljub porazu v finalu s svojimi nastopi zadovoljni, zavedata pa se, da znanje in igro za zmagovanje že imata, potrebujeta pa le izkušnje in sproščenost.
Enako veljo tudi za drugo mlado portoroško ekipo Yellow (Sara Habjan, Vera Čipev), ki je v boju za tretje mesto s hrvaško ekipo Pivo Zlatorog (Ani Kalebić, Tonka Glavaš) delovala izredno suvereno in gladko zmagala z 2:0 (18, 18).
Naslednji turnir bo 26. in 27. t. m. v Portorožu, že teden dni prej pa bodo tam kvalifikacije.
Andrej Štremfelj nadaljuje prečenje slovenskih Alp po plezalnih smereh.
Ob tridesetletnici ukvarjanja z alpinizmom si je zadal cilj preplezati trideset smeri in zdaj je na tretjini poti.
Po vzponih nad Jezerskim se je preselil v Karavanke, v steno Košutnikovega turna, kjer sta z Bogom Mlakarjem prejšnjo nedeljo preplezala SV steber (V+/IV-V, 235 m).
Storžičeva stena ni bila daleč in Andrej je naslednji dan z ženo Marijo v slabih štirih urah preplezal Matevžev steber (V+/IV, 200 m + 470 m po Kramarjevi smeri).
Še isti dan je prikolesaril v Krmo, ker je nadaljeval v severni steni Debele peči z Marjanom Manfredo Marjonom, enim najboljših alpinistov iz slovenskega obdobja osvajanja prvih osemtisočakov.
Njegov vzpon na Makalu (8472 m) leta '75 brez dodatnega kisika je bil za tiste čase rekorden dosežek.
Marjon in Andrej sta se lotila kar njegove, do sedaj le enkrat ponovljene smeri, ki jo je preplezal s pokojnim Borutom Bergantom.
V slabem vremenu z dežjem sta smer (skupaj z Jesih-Potočnik) prosto preplezala (VI+/VII-, 470 m) v dobrih 5 urah.
V petek sta dosegla tretjino.
Deseto smer, Miljardo (V+, 400 m) v Rjavini, je preplezal s svojo najstarejšo hčerko Katarino.
Prespal je v Staničevi koči pod Triglavom in naslednji dan zopet z Marjonom preplezal še Viktorijo (VI-/V, 600 m) v Velikem Draškem vrhu.
Na dosedanji poti prečenja je Andrej Štremfelj preplezal že prek 4500 višinskih metrov smeri, čaka pa ga še več kot dvakrat toliko, saj so stene v Julijskih Alpah še višje.
Šport je - navzlic heterogenosti - en sam in celovit, saj tudi oba njegova velika agregata, šport za vse in vrhunski šport, koreninita in se prežemata v športni aktivnosti mladih ter se iz njega diferencirata časovno in vsebinsko na mnoge načine in v več fazah.
Dolgovezni nacionalni program športa (NPŠ) je tako kot zakon o športu (ZŠ) birokratska puhlica, v kateri se lahko znajde kot riba v vodi samo (športna) birokracija.
Dejstvo, da se športni programi iz javnega (proračunskega) denarja sofinancirajo v povprečju samo z okoli 25 odstotki njihove (realizirane) vrednosti (neupoštevajoč delo prostovoljcev), navaja na zelo preprost sklep: med nacionalnim programom in drugimi programi športa v praksi največkrat ni mogoče potegniti ločnice.
Če za takšno povezanost z dejavnostjo in programi društev ni poskrbljeno celo ob načeloma dobro zastavljenih aktivnostih zavodov in agencij za šport, si želenega razmaha športa mladih pač ni mogoče obetati.
Ker pa so ti, kot rečeno praviloma od ponedeljka do petka delujoči izvajalski mehanizmi v občinah in na državni ravni zasnovani paralelno ob društveni športni sferi, se dogaja, da desnica ne ve, kaj dela levica.
Galski petelini na Tour de France čakajo na 37. zmago že 17 let
»Na travnatih igriščih, ki so jih v Buenos Airesu uredili kar na igrišču za kriket, smo se na pripravah zbrali vsi argentinski igralci - Chela, Canas, Coria, Zabaleta in še nekaj mladincev.
Na začetku se nikakor nisem mogel privaditi novi podlagi, vsi so me premagovali s 6:0 ali 6:1.
Prav počasi sem začel spoznavati skrivnosti igre na travi in ob koncu sem si ponavadi že izbojeval vsaj podaljšano igro,« je opisal novo izkušnjo Nalbandian, najbrž edini Argentinec, ki mu vzornik ni bil Vilas.
»Tenis sem začel igrati, ko je Boris Becker s 17 leti osvojil prvi wimbledonski naslov.
Zato je bil ves čas moj veliki idol.«
Slavospevi »Bum Bum« Borisu so zaznamovali njegovo kariero.
Mladinski finale mu ni bil usojen, boginja Fortuna pa je verjetno že tedaj vedela, da se mu bo v bližnji prihodnosti bogato oddolžila.
»Ko sem šel od doma, sem rekel mami, da bom čez en teden zagotovo že doma.
S trenerjem sva potihem upala na uvrstitev v 3. kolo, to bi bil fantastičen uspeh za moj prvi nastop v teniški Meki.
Kakšen finale, lepo vas prosim!
O čem takem nisem upal niti sanjati,« je David žarel po polfinalni zmagi nad Belgijcem Xavierjem Malissom .
Postal je prvi debitant v odprti eri, ki se je prebil naravnost v wimbledonski finale.
Pred njim je Američan John McEnroe leta 1977 kot novinec prišel najdlje - do polfinala.
David je prvi južnoameriški finalist najbolj elitnega teniškega turnirja; leta 1959 je Wimbledon sicer osvojil Peruanec Alex Olmedo, a že kot ameriški državljan.
Messner gre v puščavo
Brno - Mestno glavarstvo Prage se je odločilo za oster boj s številnimi nepoštenimi taksisti, ki že leta sramotijo češko prestolnico po vsem svetu.
Zato je poleg drugih ukrepov angažiralo tudi več honorarnih sodelavcev; ti v vlogi neobveščenih tujcev, ki prihajajo v Prago, nadzirajo cene, ki jim jih za storitve zaračunavajo taksisti.
Ljubljana - Tokratna, že 40. izvedba Slovenske popevke se je v soboto zvečer na ljubljanskem gradu začela z zvoki fanfar, malo bliskanja in pokanja, končala pa z zmagoslavjem Nuše Derenda (na fotografiji), ki je zapela pesem Pesek v oči, avtorjev Matjaža in Urše Vlašič ter Alana Bjelinskega.
Za to pesem je s televotingom glasovalo skoraj osem tisoč gledalcev in poslušalcev ob televizijskih in radijskih sprejemnikih.
Po mnenju strokovne komisije je bila najboljša med štirinajstimi sodelujočimi pesmimi skladba Tisoč, avtorjev Roka Goloba in Štefana Miljeviča, zapela pa jo je Jadranka Juras .
Prireditelji - Razvedrilni program TVS, Mestna občina Ljubljana in Festival Ljubljana - so izbrali tudi naj pesem v štiridesetletni zgodovini Slovenske popevke, in sicer skladbo Poletna noč Mojmirja Sepeta in Elze Budau.
Pred davnimi leti sta jo na takratnem prizorišču na Bledu zapeli Marjana Deržaj in Beti Jurkovič .
Avtorjem pesmi so izročili priložnostne nagrade, žal pa se prireditve ni mogla udeležiti Marjana Deržaj, ki je bila zadržana.
Sicer pa je sobotni večer na gradu minil v prijetnem viteško-glasbenem ozračju, polnem spominov; zmagovalci so odšli z dokaj bogatimi nagradami, poraženci pa z upanjem, da bodo prihodnje leto morda uspešnejši.
Londonskega zdravnika Malcolma Carruthersa, zagovornika zdravljenja moške menopavze s testosteronom, so nedavno obsodili, ker je na svoji spletni strani neodgovorno zavajal bolnike.
Neki ženski, ki je prosila za nasvet v moževem imenu, je svetoval, naj si da mož vbrizgati po eno injekcijo testosterona na teden, ne da bi bolnika povabil na pregled, se seznanil z njegovo boleznijo (demenco) ali se pogovoril z njegovim splošnim zdravnikom.
Komisija sveta splošnih zdravnikov ni našla dokazov, ki bi upravičevali predpisovanje testosterona za demenco, poleg tega pa je predpisani odmerek presegal vse priporočane meje.
