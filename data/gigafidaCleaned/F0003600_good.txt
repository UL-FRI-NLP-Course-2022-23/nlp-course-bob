Ob letošnjem blejskem srečanju je slovenski Pen v sodelovanju z Mirovnim komitejem mednarodnega Pen izdal antologijo pesmi sedemindvajsetih slovenskih pesnic in pisateljev o vojni v Sloveniji, na Hrvaškem ter v Bosni in Hercegovini z naslovom Muze niso molčale, ki jo je uredil Josip Osti; po besedah Borisa A. Novaka je vrednost antologije v tem, da na zemljevid literarne zavesti postavlja dragocen segment slovenske lirike 90. let, ki bi sicer ostal pozabljen.
Slovenski Pen je ob blejskem srečanju izdal še slovenski prevod Splošne deklaracije o jezikovnih pravicah, ki so jo na pobudo mednarodnega Pena in ob pomoči Unesca sprejeli v Barceloni poleti leta 1996.
Izčrpen uvod k prevodu deklaracije je prispeval tržaški pisatelj Boris Pahor.
Kot posebna knjižica je ob 32. mednarodnem srečanju pisateljev na Bledu izšel tudi esej Miloša Mikelna Na Balkan 21. stoletje ne pride - pisateljske izkušnje s politiko, v katerem avtor analizira tudi mentaliteto srbskih pisateljev.
Od domačih projektov omenimo še znanstvenofantastično tragikomedijo Piki in Roni neodvisnega eksperimentalnega gledališkega studia Burgerteater in Gledališča Ptuj v režiji Janeza Burgerja (režiserja filma V leru); gre za zgodbo o slovenskih zakoncih, v katera se s hipnozo naselita ruska kozmonavta dr. Zarkov in poročnica Natalija Grušova.
Svetovno znani italijanski teolog Bruno Forte, naslednik Tomaža Akvinskega na neapeljski teološki katedri, je pod pobočji Vezuva pobiral ostanke duha tega velikega sholastičnega teologa.
Oblikoval je lastno teologijo na temeljih bogatega izročila.
Slednjič si je drznil vstopiti v Tomažev skrivnostni molk, vanj je Forte segel s poetično besedo.
Ponudil je 17 pesniških meditacij Ko je Tomaž umolknil, ki jih lahko preletite v pol ure, kakor piše prevajalec dela Miran Špelič, vendar boste šele v pol leta morda zaslutili njihovo globino.
Po odprtju festivala bosta v Kulturnem centru dve predstavi: Perikles Lutkovnega studia Drvarnica in Festivala Klemenčičevi dnevi ter Minotaver Lutkovnega gledališča Labirint.
Za nagrade festivala, ki bodo podeljene na petkovem večernem zaključku, se bodo potegovali še: Lutkovna skupina UŠ z igro Koko leva, koko desna, Lutkovno gledališče Ljubljana z Mehurčki, Namišljenim bolnikom in Nazadkom v mačjem logu, Lutkovno gledališče ZGM Jesenice z Roparskim vitezom Jaromirom in gledališče Zapik s predstavo Ta z drevesa hruške stresa, medtem ko predstave Prešernovega gledališča Kranj O tem se ne govori zaradi zasedenosti glavne igralke ne bo.
Spored festivala bodo obogatile štiri ljubiteljske skupine (Gledališče Pupila z Danijem Preklo, KD Koruzno zrno s Pastirsko bajko, otroška skupina Kud France Prešeren Ljubljana s predstavo Zakaj si žalosten, zajček in lutkovni klub društva Triona iz Radovljice s Kužkom in muco) ter lutkovno gledališče z Reke s predstavo Slike z razstave.
