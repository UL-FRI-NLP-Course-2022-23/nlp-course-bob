Odbojkarji Fužinarja so se z boljšim izkupičkom iz dveh tekem uvrstili v 2. kolo kvalifikacij za nastop v evropski ligi
Tudi Messier je z golom in podajama prispeval levji delež k zmagi nad doslej neporaženimi hokejisti Toronta.
Petkratnemu dobitniku Stanleyjevega pokala tako do meje »600« manjka le še gol.
»Tokrat smo, za razliko od lanske sezone, začeli bolj obetavno, tudi s svojim učinkom sem zadovoljen.
Glede na to, da se še vedno lahko kosam z mlajšimi tekmeci, bom kljub dolgemu stažu v NHL bržčas vztrajal vsaj še kakšno sezono,« je povedal Messier, 37-letni srednji napadalec.
Vseeno pa je bila pot do druge zmage Vancouvra v sezoni, sodeč po strelih na gol ( 40:17 v prid Toronta), zelo težka.
Številni privrženci Canucksov so pred dvobojem bučno pozdravili Pata Quinna, v minuli sezoni odstavljenega trenerja, ta čas pa stratega Toronta.
Klobasnica pri Pliberku - Iz Avstrije se je ekipa naših boksarjev vrnila z lepo zmago nad Korošci, saj so zmagali za dve točki ob štirih neodločenih bojih pri osmih parih.
Ekipo sestavili sestavljena iz petih kranjskih boksarjev in dveh Odredovih ter enega Dolomitovca.
Gradec - Prekmurski atlet Geza Grabar (TS Radenska) je zmagal na uličnem teku v Gradcu, ki je bil tudi zadnji letošnji za pokal avstrijske Štajerske.
Na 16 km dolgi progi se je izkazal tudi Jože Mori (Muta), ki je zasedel 4. mesto.
Skupni zmagovalec pokala avstrijske Štajerske je prav tako Grabar.
