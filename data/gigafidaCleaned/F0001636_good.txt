Vsak drugi dan so slikali goste v parku na Dobrni in v Rogaški Slatini, takšen je bil dogovor s konkurenco iz Zagreba.
»Vsak negativ smo morali nato retuširati.
Na fotografiji se namreč vidi vsaka majhna guba, ki jo je bilo treba zgladiti, popraviti.
Sploh ženske so bile rade lepe in ko so starejše gledale svojo fotografijo, so bile zelo zadovoljne in so jo kupile.
Slika pa je bila kar draga.
Promenadna fotografija je stala 10 dinarjev, za ta denar pa si dobil kosilo v hotelu.«
Najbolj ga moti, da se danes lahko s fotografskim delom ukvarja vsak, tudi tisti, ki zanj ni strokovno usposobljen.
Veliko dela je fotografom »požrla« tehnika, saj ni več prave ločnice med amaterskim in strokovnim delom.
»Fotografija je zelo komplicirana, če jo hočeš dobro narediti,« meni Viktor Berk.
