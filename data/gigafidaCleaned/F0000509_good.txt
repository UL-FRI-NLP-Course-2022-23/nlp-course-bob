Štiridesetletni Ferid Muhović je uriniral po zabojniku za smeti, opozorilo o neprimernem početju pa ga je tako razburilo, da je izvlekel pištolo in streljal na Francija P.
Poročali smo že, da so v nedeljo popoldne v morju pred Piranom izgubili sled za deskarjem.
Piranska policijska patrulja je skupaj z nadzornikom piranske pristaniške kapitanije že ob 11.45 opozorila vse jadralce na deskah na piranski Punti, naj se ne odpravljajo v morje.
Burja je pihala s sunki do 130 kilometrov na uro, morje je imelo moč več kot osem boforjev, valovi pa so presegali višino treh metrov, nam je povedal Mirko Slukan, komandir koprske pomorske policije.
Seveda so se jadralci požvižgali na opozorila policistov in pristaniške kapitanije.
Kmalu po njihovem odhodu so se podali v morje.
Ob 15.50 minut pa je Marko Škorjar na pristaniški kapitaniji v Piranu prijavil, da se Rajko Dolinšek že od 14. ure trudi na jadralni deski in da ne more priti na obalo.
Eden od deskarjev mu je pripeljal jadro, a Dolinšku ni uspelo priti na kopno.
Plovilo Uprave za pomorstvo zaradi prehudih valov ni moglo izpluti, zato so naročili vlačilcu Kiklop (s štirimi člani posadke) iz koprske Luke, da gre v reševalno akcijo.
Kiklop je na pomoč nemočnemu jadralcu odplul ob 16.40.
Čoln slovenske policije P-511 je bil v okvari in so ga popravljali dve uri, da je lahko (s petimi člani posadke) odplul na pomoč ob 19. uri, medtem ko je vojaška ladja Ankaran (z 11 člani posadke) odplula v reševalno akcijo ob 18.20.
Vsi so pričakovali, da je jadralca močna burja odnesla proti savudrijskemu rtu, zaradi česar so o tem obvestili hrvaške oblasti, te pa so ob 19.30 dovolile iskanje pogrešanega tudi v hrvaškem morju.
Mariborskemu podjetniku sodijo zaradi goljufij - Še ena ovadba, ker naj bi bil oškodoval tudi Delo TČR za 16,9 milijona tolarjev
