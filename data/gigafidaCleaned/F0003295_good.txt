"Objekt je potreben temeljitega popravila in obnove v vseh elementih gradnje," sta strokovnjaka zaključila svoje poročilo.Na kratko si oglejmo zgodovino novomeškega Narodnega doma.
Temeljni kamen zanj so postavili na veliki slovesnosti 7. junija 1873, se pravi pred 124 leti.
Stavbo so začeli graditi na pobudo Čitalnice, ki je bila v Novem mestu ustanovljena 1865.
Za gradnjo so prispevali tako meščani kot drugi prebivalci Dolenjske pa tudi dobrotniki od drugod.
Tako so les za ostrešje darovali prebivalci Dolenjskih Toplic in so ga do Novega mesta splavili po Krki.
V temelje doma so vložili kositrno skrinjico s pergamentno listino z opisom namena in pomena Narodnega doma ter priložili še primerke vseh na Slovenskem izhajajočih časnikov in časopisov.
Kronist Novega mesta dr. Leopold Picigas je zapisal celo, da so bile narodne slovesnosti ob polaganju temeljnega kamna za Narodni dom skoraj enakega pomena kot tabori, ki so jih v tistih časih prirejali po drugih slovenskih pokrajinah.
Pokojni zgodovinar prof. Janko Jarc je pred leti zapisal: "Po vlogi, ki jo je kot narodno in kulturno prosvetno žarišče Novega mesta in Dolenjske odigral, je Narodni dom brez dvoma kulturnozgodovinski spomenik Novega mesta in bi bilo treba, ob spoštovanju namenov graditeljev, ponovno razmisliti o njegovi nadaljnji namembnosti."
PROTEST INTERNETOVCEV - Protest mladih internetovcev zaradi podražitve telefonskih pogovorov, ki ga je prejšnji torek pred prostori novomeške enote Telekoma organizirala Socialdemokratska mladina, je, žal, izzvenel kot vulgarno pobalinsko žaljenje.
Tako so mimoidoči od protestnikov oziroma iz njihovih sporočil izvedeli, da sta "Artur (očitno Drnovškov pes) in Adolf (Zupan, generalni direktor Telekoma) buzota", prebrali enačbo "Adolf + Telekom = 4. rajh", uživali ob verzu "Telekomova ptička je najdražja pička", hkrati pa se seznanili z odločno grožnjo predsedniku vlade: "Drnovšek, naše neizmerne potrpežljivosti je danes konec!"
Piscem teh "protestnih" sporočil bi res kazalo omogočiti ne samo poceni, ampak zastonj dostop do tistih strani na internetu, kjer bi se podučili o osnovah spodobnega vedenja.
PODPIS: OBNOVILI VAŠKI
Po trčenju je avto zdrsel nazaj na vozišče, kjer je iz vozila padel voznik in obležal na levem delu vozišča.
Za drsečim avtom je pripeljal voznik osebnega avta 53-letni S. K. iz Novega mesta in kljub zaviranju trčil v avto B. R.-ja.
Voznik B. R. je na kraju nesreče zaradi hudih telesnih poškodb umrl.
Voznik S. K. in njegova 47-letna sopotnica M. K. iz Novega mesta sta bila lažje poškodovana in se zdravita v novomeški bolnišnici.
