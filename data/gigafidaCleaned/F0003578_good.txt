Predlogi zakonov o ustanovitvi pokrajin ne bi smeli biti sprejeti, dokler ne bo sprejet sistemski zakon, še pred sprejetjem slednjega pa naj bi se zgodila sprememba ustave
Izhodišča za možne ustavne spremembe navajajo dve možni potezi, ki bi pripeljali do ustanavljanja pokrajin kot širših lokalnih skupnosti.
Ena je črtanje 143. člena ustave.
Še ustreznejša pa naj bi bila sprememba besedila, tako da bi bil s tem členom opredeljen sistemski status pokrajin in naloge, ki naj bi jih imele pokrajine kot vmesni člen med občinami in državo.
Letos naj bi sodstvo iz proračuna dobilo manj denarja kot lani, kar bi lahko bilo usodno - Marca o Herkulesu - Nova spletna stran
Ljubljana - Zakon o evtanaziji ni »eksekutorski« ali »morilski«, temveč zakon iz usmiljenja, kar ne nazadnje dokazuje tudi izvorni pomen grškega pojma evtanazije kot »lepe smrti«, je v imenu vlade nagovoril poslance državnega zbora minister za zdravstvo David Premlč med uvodno predstavitvijo zakonskega predloga, ki sicer ni objavljen v parlamentarnem Poročevalcu niti uvrščen na dnevni red katere koli od parlamentarnih sej.
Uvodničar je namreč fiktivni zakonski predlog predstavil udeležencem simulacije zakonodajnega postopka v mali parlamentarni dvorani, ki so jo v okviru Evropskega združenja študentov prava (ELSA) pripravili slušatelji ljubljanske pravne fakultete.
S simulacijo in obravnavo aktualne problematike v evropskem prostoru so mladi pravniki nadaljevali oziroma nadgrajevali nedavno okroglo mizo ljubljanske pravne fakultete, na kateri je o tem fenomenu z medicinskega, pravnega in filozofsko-etičnega vidika razpravljalo več vidnejših slovenskih strokovnjakov.
Da pa se do obravnavane problematike ni mogoče opredeljevati zgolj z uvodoma omenjenih »vladnih« stališč, sta že v začetku splošne parlamentarne razprave pokazala tako nastop opozicijskega prvaka Jurija Tomca in stališče predstavnice »sredine« Maje Smrkolj.
Premierki Martini Kosi, ki je sprejetje zakona vezala na izglasovanje zaupnice vladi in ob tem zaradi nedodelanosti zakonske vsebine napovedala vložitev svežnja vladnih dopolnil, je namreč Tomc že na začetku zastavil vprašanje, kako si je vlada sploh lahko dovolila predlagati zakon, če pri tem že sama opozarja na njegove pomanjkljivosti.
»Evtanazija je, nekoliko vulgarno rečeno, pravica do samomora,« je povedal opozicijski prvak in v nadaljevanju zavrnil tudi vladna sklicevanja na človekove pravice in temeljne svoboščine.
Ker samomora ni mogoče uvrstiti med naravne smrti, je po njegovem prepričanju ponujeni zakon protiustaven oziroma bi morali, če bi ga želeli sprejeti, najprej spremeniti ustavo.
Po besedah Smrkoljeve »nevtralni« del parlamenta sicer načeloma zastopa stališče proti evtanaziji, vendar bi jo izjemoma in pod posebnimi pogoji lahko oziroma morali dopustiti.
Ta poslanka je v nadaljevanju opozorila še na številne pomanjkljivosti ponujenih vladnih rešitev.
