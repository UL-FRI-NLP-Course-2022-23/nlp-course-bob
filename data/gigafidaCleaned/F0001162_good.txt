Nomenklatura poklicev je eden najpomembnejših dokumentov, ki jih pripravljamo v okviru prenove poklicnega in strokovnega izobraževanja, saj predstavlja vez med delom in izobraževanja, med poklici in tipičnimi deli na eni strani ter nazivi poklicne ali strokovne izobrazbe in strokovnimi znanji na drugi strani.
Trdimo lahko, da je pri oblikovanju nomenklatur poklicev, kljub številnim težavam, socialno partnerstvo uspešno zaživelo.
Zveza skupnosti za zaposlovanje je bila v osemdesetih letih nosilec priprave nomenklatur in opisov poklicev po dejavnostih.
Strokovna združenja po panogah so oblikovala posebne delovne skupine za pripravo predlogov teh pomembnih dokumentov.
Kot rezultat dolgotrajnega strokovnega dela so nastale brošure z izčrpnim opisom delovnih področij in potrebnih znanj.
Nomenklature poklicev so temeljito pretehtali partnersko sestavljeni Strokovni sveti Posebnih izobraževalnih skupnosti, sprejemale pa so jih skupščine Posebnih izobraževalnih skupnosti, ki so bile sestavljene iz predstavnikov delovne in izobraževalne sfere.
Nomenklature poklicev so bile podlaga za določanje števila, vrste in vsebine izobraževalnih programov, pa tudi pripomoček za spremljanje in usmerjanje gibanj na področju izobraževanja, razvoja kadrov in usmerjanja le-teh v delo.
Predvidevamo, da bo v letu 1999 izdelava nomenklatur poklicev, kot obveznih podlag za prenovo tradicionalnih programov, dokončana.
V času intenzivne prenove programov so torej nomenklature poklicev večinoma služile kot podlaga tradicionalnim izobraževalnim programom.
Poleg tega pa smo izdelali tudi nomenklature poklicev, ki so podlaga novim izobraževalnim oblikam v skladu z Zakonom o poklicnem in strokovnem izobraževanju.
V skladu s predlogi Gospodarske zbornice Slovenije smo pripravili nomenklature poklicev, ki so podlaga za razvoj desetih izobraževalnih programov višjih strokovnih šol.
Na predlog GZS so prav tako potrjene nomenklature poklicev za poslovodski izpit na področju gostinstva in za delovodske izpite za tri strokovna področja.
Na predlog Obrtne zbornice Slovenije in na podlagi tudi obrtne zakonodaje pa so že potrjene nomenklature poklicev za 15 mojstrskih izpitov.
• pomanjkanje analiz s trga delovne sile; obstaja veliko podatkov, ki pa niso povezani in pripravljeni za uporabo
