Ibrahim Rugova je pozval begunce, naj se vrnejo v svoje vasi, mednarodno skupnost pa zaprosil, naj jim vrnitev tudi omogoči.
Predstavniki mednarodne skupnosti bi morali nadzorovati vračanje, tako da bi se begunci opogumili, poleg tega naj bi poskrbeli, da se nad njimi ne bi izživljali pripadniki srbskih sil.
Srbska javna občila poročajo, da je policija med vasema Jablanica in Glođane (pri Đakovici) našla ducat že razpadajočih trupel civilistov.
Domnevajo, da gre za Srbe, ki so jih ugrabili in nato pobili pripadniki Osvobodilne vojske Kosova.
Po drugi strani albanski viri opozarjajo, da na območje Kosova, kar še posebej velja za vasi okoli Prizrena, Dečanov in Peći, ki so bile zravnane z zemljo, še vedno niso prišle nikakršne človekoljubne in druge skupine.
Vasi so bile porušene, pod ruševinami pa je gotovo zelo veliko trupel.
Potem ko je pred dvema tednoma odredila trimesečno preiskavo o vlogi podpredsednika Ala Gora, prejšnji teden preiskavo početja nekdanjega namestnika šefa kabineta Bele hiše Harolda Ickesa, je v torek popoldne ukazala še 90-dnevno preiskavo o vlogi samega predsednika Billa Clintona.
Po treh mesecih naj bi se pokazalo, ali je dovolj kazalcev in dokazov za imenovanje posebnega neodvisnega preiskovalnega tožilca.
Slednji bi začel podrobneje brskati in zbirati dokaze, ali so obtožbe, da je Clinton s svetovalci ukazal in nadzoroval nezakonito prelivanje predvolilnega denarja iz osrednjega urada demokratske stranke po zveznih državah, kjer so ga uporabili za propagandne spote v predsednikovo korist, resnične.
