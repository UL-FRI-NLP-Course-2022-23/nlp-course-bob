Najboljši reprezentanci iz obeh skupin se uvrstita neposredno na SP, peto mesto pa si Azija lahko pribori prek dodatnih kvalifikacij proti ekipi iz severno- in srednjeameriške cone (CONCACAF).
Slovenski selektor Zupan je za tekmo mladih reprezentanc uresničil napovedi, da bo začel s tremi klasičnimi napadalci.
Ker je bil ob Robniku, Birsi in Burgiču tudi Žinko v zelo ofenzivni vlogi, je bila postavitev na igrišču večkrat še najbližja dokaj neobičajnemu sistemu igre 4-2-4.
V sredini je bil zato večkrat prepih v naši vrsti, česar pa mladi beloruski nogometaši, presenečeni nad napadalnim začetkom naših, niso znali izkoristiti.
Dejstvo je, da so bili gostitelji zaradi načina igre in opredelitve naših - nimamo kaj izgubiti - dodobra presenečeni.
Tekma bi se sicer lahko povsem drugače razpletla, če bi sodnik dvoboj Kljajiča in Afanasieva v kazenskem prostoru že v prvi minuti ocenil kot prekršek našega nogometaša za enajstmetrovko in če v 39. minuti ne bi na nasprotni strani pokazal na belo točko.
Burgič, ki je šel požrtvovalno do konca, je v sicer izgubljenem položaju ob gol-avt črti padel prek nespametnega vratarja Logvinova.
Birsa je darilo pretvoril v zadetek, ki so si ga naši zaslužili, saj so pred tem že dvakrat zadeli okvir gola (Brečko in Birsa).
V sodniškem podaljšku je lep protinapad Brečka in podajo Žinka Robnik zaključil s še lepšim volejem prek Logvinova.
Potem ko je Ekipa v četrtek kot prva poročala o tem, da se bo nekdanjim zvezdnikom s področja bivše Jugoslavije na poslovilni tekmi zlate generacije 18. junija za Bežigradom pridružil tudi sloviti španski vratar Santiago Canizares, je včeraj na uredništvu tik pred zaključkom redakcije odjeknila prava bomba.
Na tekmi slovenske reprezentance, ki je spisala nogometno pravljico v deželici na sončni strani Alp, proti selekciji tujih zvezdnikov - megaspektakel bo potekal pod okriljem dobrodelne organizacije Unicef - bo namreč zaigral tudi izjemni portugalski reprezentant in član italijanskega prvoligaša Milana Manuel Rui Costa.
In za koga bomo kakšno pest v Oslu stisnili Slovenci na čelu z našo izbrano vrsto?
Odločitev je prej ali slej neposredno povezana s tem, ali se naša reprezentanca želi boriti za prvo mesto v skupini in neposredno uvrstitev na svetovno prvenstvo ali pa ji je ljubši obračun z Norvežani in Belorusi za uvrstitev v dodatne kvalifikacije.
Kdor verjame v prvo opcijo, bo nocoj gotovo navijal za Norvežane, ki z zmago povsem odprli boj z prvo mesto v skupini in vanj povlekli tudi Slovence (še toliko bolj, če bodo naši fantje uspešni v Minsku).
Komur pa je ljubša druga opcija, si gotovo želi, da bi Italijani Norvežane premagali in si sicer praktično zagotovili prvo mesto, a nam odprli od tiste, ki vodi na sam vrh skupine, precej enostavnejšo pot na drugo mesto in s tem v dodatne kvalifikacije.
Slonokoščena obala ima pred zasledovalci štiri točke prednosti, vendar je skupina 3 tako izenačena, da mora za zanesljivo prvo mesto dobiti še tri od preostalih štirih tekem.
Nekdaj eni najbogatejših afriških držav, ki jo zadnja leta razjedajo državljanski nemiri, bosta najbolj nevarna Kamerun in Egipt, vendar so Didier Drogba, Bonaventure Kalou in drugi reprezentanti Slonokoščene obale trdno odločeni svojo domovino popeljati na prvo veliko tekmovanje.
*** drogba *** DIDIER DROGBA - zaradi poškodbe bo šele tik pred tekmo jasno, ali bo lahko igral za Slonokoščeno obalo, ki se bori za svoj prvi nastop na velikih tekmovanjih.
“Prišel sem pomagat Portugalski, da bo zmagala.
Počutim se podobno kot tedaj, ko sem prvič dobil poziv v reprezentanco.”
Pojavile so se govorice, naj bi se v Kanal vrnila Saša Gadnik in Samo Miklavc.
“Dogovor je vedno mogoč, zakaj ne, vendar je Miklavc sprejemalec, to pa je mesto, ki ga mi ne iščemo,” ni Kovačič govoric torej zanikal in pustil odprto možnost, da za Salonit spet zaigrata odlična odbojkarja, s katerima bi bili Kanalci zanesljivo konkurenčni najboljšim slovenskim klubom.
“Naš namen je, da se spustimo v boj za prvaka.
Seveda bo to odvisno tudi od tega, kako se bo okrepil Bled.
V vsakem primeru pa je interliga še kako vabljiva, vemo pa, da igranje v njej prinaša najmanj drugo mesto v prvenstvu.
Tudi za našega pokrovitelja je igranje v njej vabljivo, kajti v evropskih pokalih igraš dve, tri tekme na domačem igrišču, potem pa z Evropo končaš, medtem ko ti interliga prinaša najmanj devet močnih tekem, in to je tisto, kar je zanimivo tudi za gledalce.”
Tekma med Slovenijo in Madžarsko je bil obračun dveh zadnjih svetovnih ekipnih prvakov.
Madžari so izvrstno začeli, predvsem Kovacs (179) in Kiss (167), in prišli v vodstvo v kegljih.
Pri naših je bil na začetku razpoložen le Mahkovic, ki pa je v drugi polovici njegovega nastopa zmanjkalo moči.
Bizjak in Pintarič sta se po slabem začetku na koncu rešila, žal pa je le kapetan Bizjak uspel odščipniti pol točke in Madžari so povedli z dvema točkama razlike in ob tem imeli še lepih 70 kegljev prednosti.
V drugi polovici tekme so za naše nastopili Hafnar, Stoklas in Oman.
Kljub izvrstnemu vzdušju na tribunah in odličnemu navijanju jim z izjemo Stoklasa igra nikakor ni stekla, čeprav so vsi trije imeli veliko željo, da bi se približali tekmecem.
Toda Madžarska trojka nikakor ni popuščala in prednost so celo še nekoliko povečali.
Ob koncu srečanja so Madžari lahko zasluženo proslavili veliko zmago in s tem vstop v finale, v katerem bodo lahko branili naslov prvaka.
Pri naših sta izstopala zgolj Trboveljčan Uroš Stoklas, ki je podrl 634 kegljev, in Primož Pintarič, ki je zbral le 15 kegljev manj.
Pri naših vzhodnih sosedih pa sta se izkazala Kovacs, ki je bil s 638 podrtimi keglji najboljši posameznik na srečanju, in mladi Kakuk, ki se je zaustavil pri 630 kegljih.
Po tem je na vprašanja novinarjev odgovarjal tudi Janez Rajgelj, ki je sicer zelo zgovoren in brez dlake na jeziku.
Najprej je razložil, zakaj je prišlo do menjave trenerjev: "Ko smo začeli pred sedmimi leti delati, na Kodeljevem ni bilo velike ponudbe s strani trenerjev, da bi prišli trenirat ekipo.
V nasprotju s časom, ko se je Zdovc odločil, da bo prenehal, ko je bilo veliko ponudb iz različnih koncev.
Ampak v tistem času je bil najprimernejši Bojan Lazić, ki je sam zapustil klub.
Mi smo imeli srečo, da je v tem času bil prost Zoran Martič, s katerim smo se dogovorili zelo hitro za sodelovanje do konca sezone.
Stvar je taka, da smo se uvrstili v finale.
To lahko povem s ponosom, ker smo s finalom zadovoljni.
Dejstvo je, da se zavedamo moči Olimpije, ki je evropska ekipa in ki ima pet, šest reprezentantov, ki so nosilci igre v svojih reprezentančnih vrstah.
Mi se bomo skušali predstaviti v čimboljši luči.
Kot smo se v letošnji sezoni, ko smo igrali proti 'velikim' ekipam.
Takrat smo vedno prikazali zelo dobro košarko.
Pokazali bomo, da smo se zasluženo uvrstili v finale.«
Ljubljana - Odziv je bil pošten.
Mnogi bi razmišljali drugače.
Toda Čotar je že na klopi Prul 67 pokazal, da mu je korekten odnos najpomembnejši.
Ne dvomite, smola je bila očitna.
Navsezadnje je priznanje prišlo tudi iz tabora tekmeca.
Prevent je bil žrtev sistema končnice.
Čeprav mu je opozicija očitala, da je v Slovenj Gradcu zbral nekdanje Prulčane in pozabil na slovenjgraško mladost, ki je osvojila naslov mladinskega prvaka.
A pot od potenciala do vrhunskega igralca je dolga.
Čeprav ima večina krimovk obveznosti v reprezentancah, Galjevica ni povsem prazna, saj ima vodstvo kluba polne roke dela.
Morda ne ravno v teh dneh, zato pa so bili toliko bolj dejavni v prejšnjih, ko si je kljuko na vratih pisarne Krima podalo več nadarjenih slovenskih rokometašic.
Obstaja možnost, da pride tudi ruska reprezentančna vratarka Tatjana Alizar.
“Seveda mi je težko, nadvse rad bi bil z ekipo in igral proti Belorusom, toda proti višji sili pač ne gre.”
Kot smo že pisali, se je Rene z Bolgari vse dogovoril, ko je bil tam na tekmi FIS, a šlo je le za ustni dogovor, medtem ko kakšnih papirjev ob tem niso podpisali.
“Ustno smo se dogovorili o vseh rokih in sam sem jim tudi verjel.
Rekli so, da me hočejo imeti v ekipi.
Ko so nas zadnji dve sezoni tja povabili na tekme, so se mi vselej zdeli resni in so se tudi držali vseh dogovorov.
Videl sem, kako imajo zadeve urejene, zato se mi je stvar zdela zanimiva.
Res pa je, da so se stvari od takrat, ko sem se z njimi soočil iz oči v oči, precej spremenile.
Pripeljali so novega trenerja iz Nemčije, ki so mu dali vsa pooblastila za oblikovanje ekipe.
Po tistem so stvari kar nekako zvodenele, čeprav sem od njega slišal, da nima nič proti mojemu prihodu.
Od tega dogovora dalje nato nisem mogel več govoriti niti s predsednikom niti s podpredsednikom.
Zdaj so zamudili že vse roke, da bi lahko za njih še normalno tekmoval.
Nisem več rosno mlad, da bi lahko čakal še leto dni.
Predvsem se mi je s strani Bolgarov zdelo zelo grdo, da od njih nisem dobil sploh nobenega odgovora.
Lahko bi vsaj rekli, da na žalost niso več zainteresirani za sodelovanje.”
Kranj bo konec tedna kolesarsko obarvan
Kranj - Kdo izmed naših najboljših bo danes in jutri res na štartu, bo znano tik pred samo dirko.
Kranjski organizatorji upajo, da se bodo za nastop odločili tudi Tadej Valjavec, Gorazd Štangelj in Uroš Murn, vendar za to ne obstaja ravno veliko možnosti.
Organizator upa, da se bosta za nastop odločila tudi Valjavec in Murn.
Klasična dirka Po ulicah Kranja se bo začela ob 15. uri, ko bodo svoje znanje pokazali mladi kolesarji, štart najboljših pa bo na sporedu na vrhu Jelenovega klanca pred Staro pošto.
Še večje zanimanje javnosti je za jutrišnjo dirko 2. kategorije pokala UCI za VN Kranja.
Štart dirke bo ob 11. uri, cilj pa okrog 14.50 pred kranjsko gimnazijo.
Enaintridesetletni Dejan Madjarević pa bo nastopil na veliki mednarodni gala prireditvi v Ženevi.
Nasproti v ringu mu bo stal eden najboljših profesionalnih borcev na svetu v kategoriji do 72 kg, svetovni prvak in švicarski Portugalec Paulo Balisha.
Čeprav slednji velja za favorita, je Madjarevićev menedžer Iztok Vorkapić prepričan, da se je Dejan tokrat sposoben Balishi postaviti po robu in presenetiti velikega šampiona.
Morebitna zmaga v prestižnem dvoboju večera bi Madjarevića popeljala v sam vrh tega športa na Japonsko in tekmovanje K-1, kar bi bilo največje darilo ob izteku njegove športne kariere.
Dvoboj bodo v posnetku predvajali na Eurosportu.
Med naslednicami Monike v Parizu je tako tudi Mary Pierce, ki je zamenjala kanadsko (rojena v Montrealu) in ameriško državljanstvo (največ let je živela v ZDA) za francosko, ko je ugotovila, da bo francoska teniška zveza največ vložila v njeno kariero.
Tridesetletna Mary v Parizu 2005 doživlja svojo tretjo teniško mladost.
Tretjič se je uvrstila v finale (prvič leta 1994, ko je izgubila z Arantxo Sanchez Vicario s 4:6, 4:6, drugič pa leta 2000, ko je prepričljivo premagala Conchito Martinez s 6:2, 7:5).
V njenem življenju se je od prve zmage v Parizu spremenilo marsikaj.
Vrnila se je k treneru Svenu Groeneveldu, poleg tega pa je prepričala WTA, da spet dovoli prihod na štadion očetu Jimu.
Ta jo je pred leti pretepal pred gledalci na turnirju v Rimu, ko je izgubila dvoboj, zatem pa je dobil večletno prepoved vstopa na štadione, kjer je igrala.
V finalu se bo pomerila z belgijsko povratnico Justine Henin-Hardenne, ki je sicer velika favoritinja za končno zmago, toda Mary je pred svojimi navijači sposobna marsičesa.
Če bo danes zmagala, to ne bo nobena senzacija.
Da v našem taboru ni nikakršne užaljenosti zaradi Oblakovih zamisli, smo se prepričali med pogovorom s Simonom Sešlarjem.
“Dobro je, da smo v Minsk pripotovali že dva dneva pred tekmo, da sledi potovanja danes ne bo več čutiti in da se bomo lahko v miru pripravili na to srečanje.
Zavedamo se, da bo to zelo pomembna tekma, vendar pa tudi tiste pozitivne nervoze doslej še ni bilo čutiti.
Nekaj je seveda bo danes.
Vemo, da nas pozitiven rezultat drži v igri z Italijo, Norveško in Belorusijo za prvi dve mesti v skupini.
Moje mnenje je, da tudi s porazom naše možnosti še ne bi bile izgubljene, vendar pa lahko ravno s to tekmo naredimo zelo veliko.
Z mislimi se ne vračamo preveč k prvi tekmi v Celju, zavedamo pa se, da ima Belorusija zelo dobro reprezentanco in da se bomo lahko le z maksimalno borbenostjo vseh ubranili pred njihovim načinom igranja.
Ko jim steče igra od noge do noge, jih je zelo težko ustaviti.
Morali se bomo nenehno disciplinirano braniti in biti obenem ves čas nevarni za njihov gol.
Verjamem, da jih lahko presenetimo,” je povedal eden najbolj izkušenih v naši izbrani vrsti.
Verjamemo, da bo na primer Cesar potrdil pripravljenost za igranje v bundesligi, tudi za Cipota bi lahko trdili podobno, pa tudi zaradi Lavriča bo imela ta tekma precej nemškega pridiha.
Navsezadnje je beloruski zvezdnik Aleksandr Hleb, ob katerem bo kot senca ravno Cipot, doslej igral za Stuttgart.
Morda še bolj odločilen pa bo italijanski dvoboj med Vitalijem Kutuzovim (Sampdoria) in Samirjem Handanovičem (Udinese).
Dr. Rudi Turk je predal ključe, sejna soba je “okupirana”!
Ne, ni to, kar ste pomislili.
Viole se niso odločile za vdor v klubske prostore vijoličastih, razloge za izredne razmere je treba iskati “tam zgoraj”.
Danes se bo v Ljudskem vrtu spet gnetlo okoli deset tisoč ljudi.
Toda ne zaradi nogometa, ti časi so minili.
Štadion pod Kalvarijo lahko v tem trenutku napolnijo le verniki.
Prizorišče škofijskih pastoralnih dni je tokrat Maribor.
Za sestanke so škofje in duhovniki dobili v uporabo sejno sobo in sobo predsednika kluba, nocoj pa bo na štadionu osrednja svečanost, sveta maša.
Navijači upajo, da bodo božji odposlanci zmolili kakšno tudi za boljše igre mariborskega prvoligaša.
Sedmerica bo počivala
Čeprav so livarji v Velenju prekinili serijo enajstih tekem brez poraza, so lahko s spomladanskim delom prvenstva v 2.
Na zadnji tekmi s Svobodo bodo Ivančani skušali napasti še peto mesto.
Pari 18. kroga v 2. ligi - danes ob 17. uri: Lenart - Loka Rošnja, Radvanje - Marjeta, Zlatoličje - Pobrežje, Akumulator - Jakob, Cerkvenjak je prost; vrstni red: 1. Pobrežje 39, 2. Marjeta 25, 3. Jakob 24, 4. Radvanje 23, 5. Lenart 23, 6. Akumulator 17, 7. Loka Rošnja 17, 8. Cerkvenjak 16, 9. Zlatoličje 5.
Zemljevid, kje je ŠRC Reka, je na naslovu:
