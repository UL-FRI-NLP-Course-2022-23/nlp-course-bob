Le malo kasneje pa so mozirske policiste poklicali s tamkajšnje bencinske črpalke.
Tudi tam sta dva moška poskušala unovčiti ponarejen bankovec za pet tisoč tolarjev, potem pa se odpravila v bližnjo gostilno in z goljufijo poskusila še tam.
Policisti so jima kmalu prišli na sled.
Prijeli so brata, 21-letnega Ismeta in 18-letnega Edisa M. iz Trbovelj.
Z njima so se resno pogovorili in ugotovili, da sta istega dne od 21-letnega Bernarda P. iz Mozirja prejela 20 ponarejenih bankovcev po 10.000 tolarjev in sedem ponarejenih bankovcev po 5000 tolarjev.
Ves ponarejen denar so jima zasegli, proti trojici pa so že spisali kazenske ovadbe.
Prvačina - V noči na soboto so se neznani zlikovci razživeli v naselju Prvačina.
Vlomili ali pa poskušali so vlomiti v 16 osebnih avtomobilov.
V vozila so vdirali tako, da so v večini primerov razbili trikotna okenca na vratih, odnesli pa so osebne dokumente, predmete in denar.
