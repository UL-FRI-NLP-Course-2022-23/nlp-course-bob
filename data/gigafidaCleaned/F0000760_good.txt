Zaradi poškodbe letala turbolet bo prispevek Slovenije v mirovni operaciji Sforja okrnjen - Minister Krapež imenoval komisijo
Zaradi poškodbe letala turbolet, ki je poleg rednih nalog (prevoza zelo pomembnih oseb in tovora) opravljalo tudi naloge v okviru mirovne operacije Sfor, bo prispevek Slovenije v tej mirovni operaciji okrnjen.
Letalo je namreč edino letalo te vrste v floti Slovenske vojske.
Ljubljana - Predstavniki SDS so na včerajšnji tiskovni konferenci spregovorili o težavah, s katerimi se pri obnovi prizadetih objektov srečujejo prebivalci Posočja, predvsem zaradi nekaterih določil v zakonu o popotresni obnovi objektov in spodbujanju razvoja Posočja.
Med drugim menijo, da bi morala vlada državnemu zboru do 1. septembra predložiti predlog sprememb zakona, s katerim bi zagotovili dosledno uresničevanje namena zakona.
Poleg tega naj bi vlada poslancem enkrat mesečno poročala o izvajanju zakona in tudi o višini vseh porabljenih sredstev.
Ivo Hvalica je kot nesprejemljivo ocenil dejstvo, da še po dveh mesecih od sprejetja zakona obnova v Posočju sploh ni začela.
Dr. Anton Jeglič, predsednik skupine za razvoj Soče in Trente, je k temu dodal še zanj neizpodbitno dejstvo, da bodo dela, ki jih bodo na objektih opravila podjetja, za polovico dražja, da so ljudje zaradi vsega tega precej demoralizirani, povrhu vsega pa se gradbena sezona v teh krajih kmalu izteče.
Postojna - Postojnski občinski svetniki so podprli ustanovitev Centra za pomoč na domu v Postojni, ki naj bi ga ustanovili postojnska in pivška občina, delovati pa naj bi začel v začetku prihodnjega leta.
Zato se bo postojnska občina prijavila na razpis ministrstva za delo, družino in socialne zadeve, ki naj bi zanj zagotovilo zagonska sredstva, denar za njegovo delovanje pa v ustreznih deležih obe občini.
V obeh občinah je bilo za pomoč na domu ostarelim, invalidnim in bolnim občanom že doslej dobro poskrbljeno, različne oblike pomoči med drugim izvajajo Center za socialno delo, Dom upokojencev, krajevna skupnost in humanitarne organizacije.
Res pa je, da njihovo delo ni usklajeno, vlogo organiziranega in učinkovitega usklajevalca različnih oblik pomoči na domu pa naj bi prevzel prav novi center.
Ljubljana - Komisija državnega zbora za lokalno samoupravo je za tretjo obravnavo oziroma dokončno odločanje pripravila novelo zakona o lokalni samoupravi.
K predlagani noveli je sprejela nekaj svojih in podprla vložena vladna dopolnila, s katerimi naj bi v zakonskem besedilu natančneje uredili delitev premoženja občin.
Odločitev o načinu sporazumne razdelitve premoženja naj bi sprejeli občinski sveti v treh mesecih po konstituiranju, sporazum o razdelitvi premoženja pa naj bi sklenili župani.
Sporazum bo namreč podlaga za vpis lastninske pravice občine v zemljiško knjigo.
čakajo proračun
