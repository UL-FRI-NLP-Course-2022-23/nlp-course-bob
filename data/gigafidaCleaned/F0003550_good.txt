Ljubljana -Triintridesetletni makedonski državljan turškega rodu Islami Sezer in šest let mlajši državljan ZRJ albanskega rodu Behram Caka (oba začasno živita v Ljubljani), ki so ju policisti lanskega oktobra dobili z dobrega pol kilograma heroina, sta včeraj stopila pred sodnike ljubljanskega okrožnega sodišča.
Tretjeobtoženega Rafeta Shatmanija, ki bi jima moral delati družbo na zatožni klopi, včeraj ni bilo, tako da so postopek zanj začasno izločili.Tukajšnje okrožno tožilstvo je prepričano, da so Islami Sezer, Rafet Shatmani in Behram Caka 5. oktobra lani v Ljubljani od neznanca prevzeli 542,7 grama heroina, ki so ga potem nameravali prodati kupcu na Trojanah.
S fiatom tipom so se odpeljali proti Trojanam, a so jim v Domžalah načrte prekrižali prometni policisti in jih začeli ustavljati.
Shatmani, ki je sedel za volanom, se po podatkih v obtožbi ni zmenil za policijske ukaze in naj bi bil peljal naprej.
Potem ko je bočno treščil v policijski avto, je sunkovito speljal proti Rodici in nato proti Kamniku.
Ko so obtoženci ugotovili, da jim ne bo uspelo pobegniti, saj so jim policisti v Šmarci v Kamniku s kombijem zaprli cesto, naj bi bil Sezer, ki je bil na sovoznikovem sedežu, skozi okno odvrgel paket z belim prahom.
Lahovče - Primož Peterka, dvakratni zmagovalec svetovnega pokala v smučarskih skokih, je bil v ponedeljek popoldne vpleten v prometno nesrečo v Lahovčah.
Po podatkih policije, ki je bila o nesreči obveščena nekaj čez 13. uro, naj bi bil z motorjem nepravilno prehiteval golf s kranjsko registracijo, ki je z glavne ceste nameraval zaviti na stransko.
V trčenju se je Peterka laže poškodoval, policisti pa so mu zaradi kršitve izdali plačilni nalog.
Je peško zadel kombi?
Maribor - V ponedeljek, malo po 10. uri, se je zgodila v Poštni ulici prometna nesreča, katere okoliščine še niso povsem jasne.
Zato policisti prosijo očividce, da se oglasijo na policijski postaji na Teznu ali pokličejo na telefonski številki 113 oziroma 412-691.
Poštna ulica je zaprta za promet z motornimi vozili, a jo sedaj uporabljajo kot obvoznico za parkirišče na Slomškovem trgu, ker je Orožnova zaradi gradbenih del zaprta.
Po Poštni je v omenjenem času hodila starejša ženska, ki je padla in se poškodovala.
Prav takrat je od Glavnega trga pripeljal kombi, policisti pa sumijo, da je to vozilo zadelo peško, zaradi česar je ta padla.
Lendava, Ljutomer - Na področju Pomurja so policisti tokrat prijeli 15 tujcev, ki so k nam prišli mimo mejnih prehodov.
Gre za prebivalce Bangladeša, Moldavije in Pakistana.
Obrežje - Na mejni prehod Obrežje sta se v ponedeljek pozno dopoldne pripeljala nemška državljana.
Policist je pri njiju našel plinski pištoli P88-9 in rohm, model 735, kalibra 9 milimetrov, in enajst nabojev.
Prijavili so ju sodniku za prekrške.
Vlomil v avto
Ljubljana - Prometni policisti so včeraj okrog petih zjutraj postali pozorni na tovornjak znamkeTAM, ki je vozil po Šlandrovi ulici v Črnučah.
Ustavili so ga in šli pogledat, kaj prevaža.
Ko so pregledali tovorni prostor, skoraj niso mogli verjeti svojim očem.
»Iznajdljivi« voznik, gre za 48-letnega M. D. iz okolice Ljutomera, je namreč v posebej za to prirejen prostor tovornega dela vozila natlačil nekaj deset ljudi, očitno prebežnikov.
Kar ni in ni jih hotelo biti konec in ko so jih prešteli, se je izkazalo, da je bilo na tovornjaku, v skrivališču, zagrajenem z lesenimi paletami kar 65 Kitajcev, ki jih je Ljutomerčan očitno naložil nekje v bližini meje.
Kako in kje so se nesrečniki pretihotapili čeznjo, še niso ugotovili.
Policisti so »prevoznika« pridržali, takoj sestavili kazensko ovadbo, danes pa ga bodo odpeljali na zaslišanje k preiskovalnemu sodniku.
Tovornjak so seveda zasegli.
Ilegalce so odpeljali na bežigrajsko policijsko postajo, kjer jih bodo popisali.
Za zdaj se še ne ve, če jih bodo lahko vrnili na Hrvaško ali Madžarsko, od koder naj bi prišli.
Prijeli ilegalce in tihotapca
Istega dne okrog štirih zjutraj so v našo državo blizu Slovenske vasi ilegalno prišli tudi štirje turški državljani.
Tam jih je čakal 32-letni A. A., državljan ZRJ, ki v Sloveniji nima urejenega statusa.
Ilegalce je naložil v osebni avto in jih odpeljal proti Ljubljani.
Policisti so ga ustavili na območju Krškega in prebežnike vrnili na Hrvaško, zoper njihovega vodiča pa napisali kazensko ovadbo.
Ukradli renaulta twinga
Ljubljana - Prometni policisti so včeraj okrog petih zjutraj postali pozorni na tovornjak znamkeTAM, ki je vozil po Šlandrovi ulici v Črnučah.
Ustavili so ga in šli pogledat, kaj prevaža.
Ko so pregledali tovorni prostor, skoraj niso mogli verjeti svojim očem.
»Iznajdljivi« voznik, gre za 48-letnega M. D. iz okolice Ljutomera, je namreč v posebej za to prirejen prostor tovornega dela vozila natlačil nekaj deset ljudi, očitno prebežnikov.
Kar ni in ni jih hotelo biti konec in ko so jih prešteli, se je izkazalo, da je bilo na tovornjaku, v skrivališču, zagrajenem z lesenimi paletami kar 65 Kitajcev, ki jih je Ljutomerčan očitno naložil nekje v bližini meje.
Kako in kje so se nesrečniki pretihotapili čeznjo, še niso ugotovili.
Policisti so »prevoznika« pridržali, takoj sestavili kazensko ovadbo, danes pa ga bodo odpeljali na zaslišanje k preiskovalnemu sodniku.
Tovornjak so seveda zasegli.
Ilegalce so odpeljali na bežigrajsko policijsko postajo, kjer jih bodo popisali.
Za zdaj se še ne ve, če jih bodo lahko vrnili na Hrvaško ali Madžarsko, od koder naj bi prišli.
