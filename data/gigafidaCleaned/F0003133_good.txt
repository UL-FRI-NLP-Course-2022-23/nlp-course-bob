»Težko je ljudi prepričevati v nekaj, česar ne vidijo v lastni hiši,« je hladno nadaljeval direktor Glasa Palestine, ko je 103-metrska antena zgrmela na tla.
Izraelska vojska jo je zrušila z dinamitom.
To je storila v odgovor na polnočni napad oboroženih Palestincev na Zahodnem bregu; streljali so na cesto, po kateri se židovski naseljenci vozijo v Emanuel v bližini Nablusa.
Ubili so deset ljudi.
Premier Šaron jih je maščeval še z letalskim bombardiranjem Gaze, Nablusa in Ramale.
Tanki so v tem avtonomnem mestu v četrtek znova prodrli na prag rezidence Jaserja Arafata.
Palestinski voditelj se je po napadu na Ramalo preselil »drugam«.
Predstavniki njegove uprave so spet zatrdili, da jim je Izrael s četrtkovo vojaško ofenzivo napovedal vojno.
Arafat je kljub temu pospravljal svojo hišo.
Ukazal je zapreti vse institucije islamskih gibanj Hamas in Džihad, ki sta jih Izrael in Amerika razglasili za teroristični organizaciji.
Palestinci se Arafatovim aretacijam njihovih pripadnikov še vedno upirajo.
Arafat je zato v precepu.
Če bo obračunal z islamskimi gibanji, bo izgubil ljudi.
Če ne, je izgubil sebe.
Pogajanja med političnimi frakcijami o spoštovanju premirja z Izraelom so propadla.
Hamas obljublja, da se bo boril naprej.
Abu Ajaš, ki se je z Arafatom pogovarjal v četrtek dopoldne, pravi, da palestinski voditelj še ni rekel zadnje besede.
Zaradi sedanjega položaja pač »ni srečen, je pa živ«.
Po dopolnjenem programu privatizacije bodo NLB tudi dokapitalizirali
Domačim portfeljskim investitorjem bo tako omogočen ustrezen popust.
Če ga ne bodo izkoristili in vplačali delnic, bo po tej nižji zagotovljeni ceni delnice odkupovala EBRD.
Rop: »Vendar oba, ključni investitor in EBRD, ne bosta mogla kupiti več kot 48 odstotkov vseh delnic skupaj.
Z EBRD se bomo poskušali dogovoriti, da bo pri izstopanju svoj delež najprej ponudila domačim potencialnim lastnikom - Kadu in Sodu ter drugim portfeljskim investitorjem v Sloveniji.
To pomeni, da bomo v naslednjem obdobju ohranili lastniško strukturo NLB v razmerju: tretjina ključni investitor, tretjina portfeljski investitor (in računamo, da bo večina domačih) in tretjina država (skupaj z obema omenjenima skladoma).«
Spomladi bodo ZDA začele graditi prva raketna izstrelišča in poveljniško središče
Javni zavod RTV Slovenija pa trdi, da naj bi zakon o medijih, ki predvideva uporabo treh odstotkov rtv-prispevka za priprave programskih vsebin lokalnih, regionalnih in študentskih rtv- programov, posegel v sistem financiranja javne službe in je zato v nasprotju z zakonom o RTV Slovenija.
Ta določa tudi financiranje rtv-programov javnega zavoda.
Določba zakona o medijih pa spreminja namen uporabe rtv-prispevka.
Doslej se je namreč prispevek uporabljal le za vzdrževanje in obratovanje oddajno-prenosnega omrežja za potrebe lokalnih programov, ne pa za vsebine njihovih programov.
Peter Petrovič, direktor Elektra Celje, je za distribucijska podjetja najprej povedal, da bodo leto kljub precejšnjemu znižanju stroškov končala s precej visoko izgubo.
Svoje kupce (podjetja, ne gospodinjstva) pa distributerji po novem razvrščajo v tri skupine.
V prvi so zelo veliki odjemalci, ki imajo posebne službe za energetiko in se na to področje dobro spoznajo.
V drugi skupini so podjetja, ki se ukvarjajo z oskrbo v letu 2002, v tretji skupini pa so odjemalci, ki po Petrovičevih besedah o elektriki vedo le to, da »potem, ko pritisnejo na stikalo, zasveti luč«.
Dodal je še, da jim po novem delo s kupci električne energije vzame veliko denarja, energije in tudi živcev.
Za leto 2002 so distribucijska podjetja zakupila električno energijo za vse dosedanje odjemalce.
V zvezi z mokriščem Brje pa je Kopač zapisal, da je bil predlog ublažitvenih in izravnalnih ukrepov pripravljen v skladu z zakon o ohranjanju narave.
Ker brez spremembe občinskega odloka o zavarovanju mokrišča lokacijskega načrta ni mogoče sprejeti, je očitek o nezakonitem ravnanju zaradi postopka priprave načrta nerazumljiv.
Ministrstvo je namreč preverilo tudi možnost zmanjšanja kompenzacijskega bazena do mere, ko zavarovano mokrišče ne bi bilo več neposredno ogroženo, vendar pa je pobudnik priprave lokacijskega načrta večkrat potrdil, da strokovne študije izkazujejo, da zmanjšanje kompenzacijskega bazena ni možno.
Z uredbo bo razpisana pomoč za pet ukrepov kmetijske strukturne politike - za naložbe v kmetijska gospodarstva, v predelavo in trženje kmetijskih pridelkov in ribiških proizvodov, dodatno gospodarsko dejavnost na kmetijah, razvoj in izboljšanje infrastrukture na podeželju ter za tehnično pomoč -, v proračunu za prihodnje leto pa so tudi že rezervirana sredstva za njihovo sofinanciranje.
Po finančnem načrtu v programu Sapard je namreč razmerje med javnimi sredstvi iz državnega proračuna in sredstvi EU 1:2.
Slovenija bo iz programa predpristopne pomoči lahko dobila vsako leto po 6,4 milijona evrov.
Že včeraj se je pojavljalo tudi vprašanje, kdaj namerava Bavčar oditi z ministrskega položaja, saj bo funkcijo v Istrabenzu prevzel šele junija prihodnje leto.
Bavčar odgovarja tudi na to vprašanje: »Če bo nadzorni svet potrdil mojo kandidaturo, bom takoj odstopil z mesta ministra za evropske zadeve, hkrati pa tudi ne bom kandidiral za nobeno funkcijo v stranki na kongresu LDS januarja 2002.
Vmesno obdobje bo namenjeno predaji ministrskih poslov, poslov v stranki in uvajanju v novo delo.«
»Prizadevati si moramo, da bi bila negotovost pri varčevalcih minimalna, zato morajo biti pojasnila o novi metodi natančna in razumljiva.
Kadar se izkaže, da varčevalci ob določeni obrestni meri bežijo iz banke in se odločajo bodisi za alternativne oblike varčevanja bodisi za potrošnjo, se morajo skupaj odzvati banke in Banka Slovenije in prilagoditi obrestne mere tako, da ne pride do pomembnih premikov pri varčevanju,« je poudaril viceguverner Darko Bohnec.
Direktor bančnega združenja Dušan Hočevar je opozoril, da so vloge prebivalstva najpomembnejši vir bančne pasive, zato po njegovih besedah ni pričakovati, da bi bančniki varčevanje do enega leta zanemarili, saj takšne vloge na pasivni strani močno prevladujejo, tako da bodo bančniki po njegovih besedah tudi po 1. juliju skrbeli za konkurenčne obrestne mere pri teh vlogah.
Predsednik uprave Srda za papirnico Goričane zagovarja javno dražbo kot najboljšo rešitev - Trdijo, da tokrat ne bo težav
V pogodbenih določilih o razgradnji JEK pa je še cel sklop drugih nejasnosti.
V prvi vrsti gre za to, da obstaja le državno poroštvo, da bo hrvaško elektrogospodarstvo obveznosti za razgradnjo pokrivalo po ratifikaciji sporazuma.
Na ta del pa so vezane tudi vsebine, ki opredeljujejo začasno skladiščenje radioaktivnih odpadkov na prostoru JEK.
Naloga je težka, saj vladajočim strankam odločno nasprotujejo precej glasni politiki nacionalističnih strank, ki širijo evrofobijo in dokazujejo, da bo po vstopu v EU omejena neodvisnost Poljske, od tega pa bo imel koristi edinole bogati Zahod.
Mitom sovražnikov vključitve se postavljajo po robu vizije splošne sreče in blaginje v združeni Evropi.
Takšno vizijo je svojim bralcem ponudil tudi Wprost :
Zelo zanimivo vlogo bo imela nova evropska valuta v Afriki, kjer bo sicer zakonito plačilno sredstvo le na španskih ozemljih Ceuta in Melilla, še posebno pomembna pa bo v 14 državah območja afriškega franka (CFA).
Ta je bil doslej vezan na francoski frank (1 FF je bil vreden 100 CFA), zato so države tega območja - Benin, Burkina Faso, Slonokoščena obala, Gvineja Bissau, Mali, Niger, Senegal, Togo, Kamerun, Gabon, Ekvatorijalna Gvineja, Centralnoafriška republika, Čad in Komorski otoki - določale svoje obrestne mere na podlagi odločitev osrednje evropske banke v Frankfurtu.
Zdaj bodo svojo denarno enoto avtomatično vezale na evro.
Zgodba o tiralici se na domačih tleh začenja znova in še vedno ni do konca jasno, kaj je obljubil Berlusconi
V italijanskem parlamentu so imeli v četrtek na dnevnem redu osvežitev ukrepov za boj proti terorizmu, sprejetih 11. septembra kot vladni dekret, pravosodni minister Roberto Castelli pa je članom poslanske zbornice tudi pojasnil, kaj se je premier Silvio Berlusconi dogovoril z belgijskim kolegom Guyem Verhofstadtom in kako se bo Italija pridružila skupni evropski tiralici, ki sta je ogrožala prav rimska trma in nasprotovanje skupnemu evropskemu lovu na storilce nekaterih kaznivih dejanj.
Kakšno bo ozračje v italijanski ekipi v Laeknu, tudi ni povsem jasno.
Zunanji minister Renato Ruggiero, ki ne zastopa nobene stranke in vodi kolikor je mogoče jasno in italijanski mednarodni tradiciji zvesto politiko, je že zagrozil, da bo odstopil, če se veleposlanik v Bruslju Umberto Vattani ne bo dosledno držal navodil Farnesine, palače, v kateri domuje zunanje ministrstvo.
Rosario Villari je v lani izdani študiji z naslovom Tisoč let zgodovine, od srednjeveških mest do združene Evrope prav v ustanavljanju mest v srednji Italiji, severni Franciji, Flandriji in ob nemški obali Baltika že pred cesarstvom Karla Velikega videl zametke današnje skupne Evrope.
Med temi mesti je bila nekakšna informacijska povezava, saj je izmenjava podatkov spodbujala trgovino, ki je mestom omogočala razcvet.
Seveda pa to še zdaleč ne pomeni, da je bila Italija nekakšno središče Evrope, kar nekateri italijanski zgodovinarji radi govorijo danes, pravi Villari.
Res so bila nekatera mesta na Apeninskem polotoku v nekaterih obdobjih, še posebno v renesansi, pomembnejša od mnogih drugih mest po Evropi, vendar je prispevek evropskih mest v drugih zgodovinskih obdobjih izjemno pomemben.
Včasih kakšnega italijanskega zgodovinarja zanese takšen provincialen pogled, ki ni ravno v čast vedi, in tako spregleda vlogo in pomen drugih držav in narodov pri ustvarjanju skupne Evrope.
Če hoče človek razumeti Evropo, jo mora torej gledati s točke, ki je od stare celine dovolj oddaljena, piše v milanskem časniku Corriere della Sera Cristina Taglietti .
Čeprav se je decembrski mesec šele začel, po vsej Sloveniji že naglo narašča število pokov, ki jih povzročajo uporabljena pirotehnična sredstva.
Hrup, ki ga ustvarjajo eksplozivna in podobna telesa, je iz leta v leto močnejši, kar kaže na to, da pirotehnična industrija postaja vse bolj agresivna in brezobzirna.
Ob zadnjem silvestrovanju se je Ljubljana npr. spremenila v pravo bojišče, tovrstno stanje pa ni bilo omejeno le na kratek čas okoli prestopa v novo leto, temveč je trajalo več dolgih ur.
Šaronovi svetovalci so v nadrealističnem tonu razlagali, kaj vse bodo Izraelci odslej počeli z vojsko na zasedenih ozemljih; kot da vsega, o čemer govorijo, ne počnejo že več mesecev.
»On noče aretirati.
Bomo pa mi,« je zatrdil Raanan Gissin.
Okrepili bodo vojaški pritisk.
Če to pomeni, da bo izraelska vojska znova okupirala zasedena ozemlja, ki naj bi bila pod palestinsko avtonomijo, zakaj retorične akrobacije?
Šaron je »meje« avtonomije zbrisal že aprila.
V Ramali so njegovi tanki od četrtka samo 200 metrov oddaljeni od Arafatove rezidence.
Vojaški buldožerji nekaj sto metrov od mestnega središča rušijo televizijski in radijski center Glasa Palestine.
Sredi belega dne so z dinamitom zrušili najstarejši oddajniški stolp na Bližnjem vzhodu.
Američani kljub temu nasprotujejo fizični odstranitvi palestinskega voditelja.
Nimajo pa nič proti njegovi politični eliminaciji.
Šaron »na tem« dela vestno in z najboljšimi namerami, da v poravnavi starih računov z voditeljem osvobodilne bitke uniči tudi palestinsko narodno enotnost.
Kljub dejstvu, da je bil Arafat briljanten revolucionar, a - milo rečeno - nesposoben »vladar«, mu ne bo uspelo.
Arafat blesti v krizah.
V 40 letih na čelu palestinske bitke za domovino je bil prevečkrat odpisan, da bi bilo z njim to pot konec.
Pa vendar, njegova moč je tokrat usodno oslabljena; deloma zaradi izraelske agresije, deloma pa zaradi njegove politične kratkovidnosti, v kateri vedno poskuša zadovoljiti vse, da bi rešil sebe.
Taktična sprava med interesi Amerike, Izraela, palestinskih političnih frakcij in javnosti mu je spodletela.
Arafat je izgubil nadzor nad Palestinci in njihovimi političnimi predstavniki.
Zadnji izgovor nam je izvršni sekretar Zveze svobodnih sindikatov Slovenije Brane Mišič komentiral takole: »Če je podjetje uspešno in so se že ob sprejemu planskih aktov odločili za dodatna izplačila, potem se v začetku decembra ne morejo izgovarjati na to, da še ne vedo, kako in kaj.
Razen če govorimo o končnih rezultatih gospodarjenja, ki pa bodo praviloma znani šele v začetku naslednjega leta.«
Glede na poslovne rezultate nekatere družbe nagradijo delavce že med letom, nekatere pa ob koncu poslovnega leta.
Boljši ko so rezultati poslovanja, večja je masa za božičnico, ki lahko doseže tudi polovico mesečne mase plač.
Izplača se v obratnem sorazmerju z višino posameznikove plače: delavec z najnižjo plačo, na primer tisti, ki opravlja enega od tipičnih poklicev v Mercatorju (kot je prodajalec), prejme precej več kakor eno plačo; tisti, ki opravlja visoko strokovna dela in ima precej višjo plačo, pa prejme približno pol plače.
Ob morju je glavni poudarek posvetil navtičnemu turizmu, pri čemer je bil deležen očitka, da je »pozabil« na obmorsko turistično ponudbo.
Kar nekaj pomislekov je bilo tudi na račun treh blagovnih znamk.
V izolski občini denimo ne verjamejo, da bi bila blagovna znamka Portorož sprejemljiva za označevanje tiste turistične ponudbe, ki jo skušajo razvijati sami.
Slovenj Gradec - Dolge in številne, na trenutke pa tudi precej burne in čustveno obarvane razprave o združitvi Koroškega pokrajinskega muzeja v Slovenj Gradcu in Koroškega muzeja na Ravnah na Koroškem v eno muzejsko ustanovo so končno dobile epilog.
O napovedanih organizacijskih spremembah, ki jih je spodbujalo tudi ministrstvo za kulturo in se napovedujejo v novem letu, smo govorili z direktorjema obeh muzejev, Karlo Oder z Raven na Koroškem in Markom Košanom iz Slovenj Gradca.
Poleg vzajemne rabe lokomotiv bosta obe podjetji na mejnem prehodu Opčine, kjer se bodo menjali strojevodje, vzpostavili posebno skupno servisno mesto, katerega naloga bo spremljanje mednarodnega železniškega tovornega prometa na obeh slovensko-italijanskih železniških mejnih prehodih, izdelava transportnih načrtov, nadziranje kakovosti njihovega uresničevanja ter zagotavljanje zanesljivih in hitrih informacij uporabnikom železniških transportnih storitev o statusu njihovih pošiljk.
Bodo semaforji na Valeti zamašek ali olajšava?
Maribor - Prihod dedka Mraza, ki se je v spremstvu gozdnih živali s sedežnico pripeljal s Pohorja, je na mariborskem Snežnem stadionu tudi letos pričakala množica otrok.
Ta veseli dogodek sodi v sklop prireditev, ki jih vsako leto organizira tukajšnja Zveza prijateljev mladine, dedek Mraz pa bo v prihodnjih dneh (do 28. decembra) s kočijo in spremstvom obiskoval mariborske mestne četrti.
Poleg tega se je v Mariboru začel tudi božično-novoletni sejem na Trgu svobode, kjer so postavili 26 stojnic (na njih je mogoče kupiti različna darila), tam pa bo tudi več zabavnih prireditev.
Na bližnjem Grajskem trgu bo kot ponavadi sejem domače obrti, na Glavnem trgu pa bodo stojnice z zdravimi pridelki slovenskih kmetij.
Po novih pogojih bo občina pokrila le stroške zemljišča in komunalne ureditve, ki se bodo všteli v lastniški delež doma za ostarele, kjer naj bi predvidoma zaposlili 55 ljudi.
Deos še nima vseh potrebnih soglasij, zato ni znan datum začetka gradnje.
Najverjetneje bodo prvo lopato zasadili še v prvi polovici prihodnjega leta, objekt pa naj bi bil nared v letu in pol.
V novih prostorih Pri rdeči ostrigi, v prostorih bivše vojašnice v Škofji Loki bo v sredo, 19. decembra, ob 20. uri govoril o bistvu razkroja slovenske družine in drsenja mladih v patološke odvisnosti.
Organizatorjem se zdi tema primerna, saj se dotika predvsem mladih in njihovih družin, ki so prvi medij, ki ga otrok neposredno sprejme in na podlagi katerega gradi tudi svoje poznejše odnose v družbi in družini.
Ker je umik točke podprlo le sedem od 18 svetnikov, ni bil sprejet.
Dnevni red je bil zatem potrjen še z dodatno točko, to je soglasjem k pogodbi o soustanoviteljstvu gimnazije.
Zaradi nestrinjanja z dnevnim redom se je celotna opozicija odločila za obstrukcijo in zapustila sejo.
S tem je povzročila nesklepčnost, vendar so ji po polurnem premoru naredili konec pozicijski svetniki - nekaj jih je namreč naknadno le prišlo na sejo.
Grozdi še čakajo na trtah
Po omenjenem odloku javni mestni promet ne bo omejen le na območje mesta, ampak bo zajel tudi primestna naselja.
Tako bodo proge tega prometa podaljšali do Struževega, Kokrice, Mlake, Predoselj, Suhe, Britofa, Čirč, Orehka, Drulovke in Zgornjih Bitenj.
V odloku so še določili, da bo o izbiri koncesionarja na predlog župana odločil svet mestne občine.
Velenje - Turistično društvo Šalek, krajevna skupnost Šalek in Društvo šaleških likovnikov so pred dnevi izvedli javno dražbo likovnih del, izkupiček pa namenili obnovi cerkve v Šaleku.
Na dražbi v šaleškem gasilskem domu so ponudili 26 del, ki so junija nastala na likovni koloniji šaleških likovnikov, prodali pa so vse slike.
Zanje so iztržili 1,155 milijona tolarjev.
Z izkupičkom bodo likovniki pomagali obnoviti 500 let staro cerkev Sv. Andreja v Šaleku, ki je razglašena za kulturni spomenik.
Celje - Celjski zavod za kulturne prireditve v Likovnem salonu nadaljuje s projektom Mestece Celje.
Danes zvečer vabi na otvoritev razstave Mestece Celje 2 - fantazme osemdesetih.
Po domnevni razstavi Alternativa sedemdesetih izpred dveh let se je kustosinja Nevenka Šivavec tokrat spopadla s poskusom osvetlitve takratne marginalne individualne slikarske poetike, za katero pravi, da ima precej skupnih značilnosti.
Razstavljena bodo takratna dela Daniela Bedrača, Branka Dobravca Lakija, Boruta Hlupiča, Marjana Krošla, Braneta Vovka, Borija Zupančiča, Konrada Topolovca in drugih, otvoritve pa bodo pospremili tudi s kratkimi dokumentarci o avtorjih, ki jih je posnel Franc Purg.
Sevnica - Jutri ob 17. uri bo v prenovljeni sevniški kulturni dvorani letošnji božično-novoletni koncert učencev glasbene šole Sevnica.
Prireditev je brezplačna.
Kamnik - V kamniškem lokalu Hram Lužar na Šutni 8 bo danes ob 19. uri otvoritev razstave akademskega slikarja Marjana Skumavca iz Ljubljane.
Na njej bo nastopil tudi vokalno-instrumentalni ansambel Nežne strune.
Na ogled bo do 12. januarja.
Stična - Godba Stična prireja jutri ob 19. uri v domačem kulturnem domu tradicionalni božično-novoletni koncert.
Gostje večera bodo Alberto Gregorič, Otroški cerkveni pevski zbor in Mladinski pevski zbor.
Po koncertu bo za zabavo poskrbel ansambel Simona Ceglarja.
V Velenju, zlasti v najožjem središču mesta, je še več stavb, ki so v lasti velenjskega premogovnika, ni pa podatkov, da bi rudnik želel prodati tudi te.
Med drugimi naj bi bilo rudnikovo tudi poslopje Ljudske univerze Velenje na Titovem trgu 2.
Velenje je že pred časom na sodišču sprožilo lastniški spor, saj so v rudniku prepričani, da je hiša njihova, na občini pa, da pripada njim.
Že pred več desetletji je namreč delavski svet rudnika sprejel sklep, s katerim je tedanjo Delavsko univerzo brezplačno odstopil Ljudskemu odboru Šoštanj, ta pa jo je želel vrniti, ker naj ne bi zmogel vzdrževanja hiše.
Tako rudnik kot občina vprašanje ljudske univerze prepuščata sodišču, ta pa zaenkrat nikomur ne plačuje najemnine, saj tega od njih nihče ne zahteva.
V črnjansko trgovinico z domačimi izdelki zahaja premalo kupcev
Divizija Dolenjska NLB zagotavlja Belokranjcem, da po reorganizaciji ne bodo nič na slabšem, temveč na boljšem
Analiza zdajšnjih razmer, ki je bila podlaga za pripravo zasnove strategije, je namreč pokazala, da je novogoriški turizem odvisen predvsem od enega trga, in sicer italijanskega.
Gostje so seveda večinoma obiskovalci Hitovih igralnic.
Po mnenju strokovnjakov je zdajšnja turistična dejavnost tudi sezonsko omejena; večina turistov prihaja na Goriško v poletnih mesecih, sicer pa jo obiskujejo najpogosteje konec tedna.
Ob preverjanju turističnih zmogljivosti so pripravljavci strategije ugotovili tudi, da v novogoriški občini manjkajo prenočitvene zmogljivosti.
Vendar pa so hkrati poudarili, da je zasedenost zdajšnjih prenočitvenih zmogljivosti v povprečju slaba, ker pač ne dosega niti 40 odstotkov, v hotelih pa je le nekoliko večja (45 odstotkov).
S pogodbo je bilo določeno, da bo v Radovljici dogradil omrežje do februarja 2002, v istem času zgradil omrežje v Lescah, v Begunjah pa do februarja 2003.
V Radovljici so delo razdelili na tri etape.
Prva in druga etapa že poskusno obratujeta, tretja pa bo začela obratovati spomladi 2002.
Ta del vključuje tudi plinifikacijo Linhartovega trga, kjer bodo hkrati obnovili vso komunalno opremo.
Hkrati z gradnjo kanalizacije pa bodo prihodnje leto položili plinovod tudi na Kajuhovi, Ljubljanski in zgornjem delu Gregorčičeve ulice.
Pridobljeno je bilo gradbeno dovoljenje za plinifikacijo Lesc, za Begunje pa postopek poteka.
Svetniki so včeraj sprejeli odlok o spremembi zazidalnega načrta Turističnega kompleksa Berdardin in s tem prižgali zeleno luč za načrtovano gradnjo Morskega parka na mestu sedanje bernardinske lagune.
Tu naj bi že prihodnje leto začeli graditi bazene na prostem, nekaj privezov pa ohranili ob novem, podaljšanem pomolu, ki ga nameravajo dograditi.
Ljubljana - Sinoči je na Ljubljanskem gradu šest trgovin iz mestnega središča prejelo nagrado za urejenost, za uspešen prodor v svet pa še tri podjetja, ki delujejo v okviru Tehnološkega parka Ljubljana.
Presenečenje je bila podelitev posebnega priznanja Marti Turk za uspešno promocijo ženskega podjetništva doma in v tujini.
Med drugim je letos dobila tudi nagrado za podjetništvo evropske zveze žensk.
Krajani Dogoš nasprotujejo izločitvi iz mariborske občine - Ta pa je na državni zbor vložila pritožbo
Poglejmo na drugo stran generacijskega prepada.
Mladi se največkrat povezujejo v društva in prek njih poskušajo uresničiti svoje ambicije.
Kako resni so pri vzdrževanju formalnih okvirov takšnega ali drugačnega združenja, pa je odvisno od tega, koliko njihove ambicije na koncu tudi stanejo.
Torej: ali se približujejo ali oddaljujejo od neke osnovne zamisli civilne iniciative.
V prejšnjem mesecu je na sceno stopilo društvo Orion, ki se je znašlo nekje na sredini te poti.
Na novinarski konferenci so predstavili delo nekaterih svojih članov s povsem tržnega stališča, hkrati pa opozorili na nekatere stvari, ki so v občini Krško narobe.
Po informacijah, ki so jih ponudili javnosti, naj bi bila njihova iniciativa celo odločilna pri obnovi mostu za pešce čez železniško progo.
Operirali so celo z nekaterimi dopisi z raznih ministrstev, tako da je zgodba o njihovih pritiskih na lastnike, ki naj bi obrodili sadove, delovala dokaj verodostojno.
Ko je direktor Vipapa slišal novinarski prispevek, v katerem je bil govor o uspehih Oriona, se je takoj najavil pri krških občinarjih.
Bolelo ga je, ker se je toliko časa trudil, da je uredil lastništvo tega mostu, skakal po sodiščih, nato končno dobil vsa dovoljenja in objekt tudi saniral, zdaj pa si Orion, ki mu je na gradbišče poslal še enega inšpektorja več, javno lasti vse zasluge za to, da lahko ljudje končno varno prečkajo železniško progo.
Pomemben je namen
Ko sta se mestna občina Ljubljana in ministrstvo za šolstvo, znanost in šport dogovorila o prenovi telovadnic, je ministrstvo sprejelo obvezo, da bo uredilo še zunanje športne površine v bližini šole, za katere še vedno velja prepoved uporabe.
Do takrat bodo imeli učenci šentviške osnovne šole ob lepem vremenu športno vzgojo na zunanjih površinah sosednje OŠFranca Rozmana Staneta.
Postojna - Že kar tradicionalne jaslice v Postojnski jami bodo letos že desetič.
Prireditev, ki vsako leto pritegne od 5000 do 7000 obiskovalcev, bo tokrat še obsežnejša, saj bo vanjo vključenih skoraj 1200 mladih iz vse Slovenije.
Jaslice si bodo obiskovalci lahko prvič ogledali 23. decembra.
Obiskovalci Postojnske jame si bodo tudi letos lahko ogledali med kapniškimi skupinami podobe svetopisemske zgodbe, ki jo bo uprizorilo kakih 50 učencev z obeh postojnskih osnovnih šol, nekaj pa jih prihaja tudi s srednje šole.
Kar je bistveno novega, je to, da je prireditev po svoje postala vseslovenska, kot je dejal Srečko Šajn iz podjetja Postojnska jama, turizem, saj bo na njej sodelovalo tudi 47 pevskih zborov iz Slovenije in zamejstva.
Tako bo v Postojnski jami prepevalo več kot 1100 mladih.
Zato prevajalci iz tujih jezikov v slovenščino in obratno preprosto radi in pogosto uporabljamo slovenski pravopis.
Že od antike naprej so razpravljali, kako beseda izraža resničnost, ki jo označuje.
Nekateri so menili, da ima pomen sama po sebi in ustreza bistvu reči.
V sodobni filozofiji jezika pa je prevladalo stališče, da beseda dobi pomen šele v načinu rabe, torej v stavku.
Raba večine besed, predvsem besed abstraktne narave, je zadeva dogovora v konstelaciji živega jezika, vsebine različnih strok in jezikoslovja.
Osebno sem pri novem pravopisu sodeloval pri pravilih, ki zadevajo fonetični in znanstveni prepis hebrejskih jezikovnih prvin.
Kot odgovorni nosilec novega prevoda Svetega pisma sem vse od leta 1980 naprej skrbel za neposreden stik s pravopisno komisijo in za sprotno javno obveščanje odločitev.
Na koncu je zaradi različnih stališč ostalo odprtih le nekaj vprašanj.
Odločitev je padla na senatu Teološke fakultete, potem je šla v obravnavo na SAZU.
Tako smo dosegli vse, kar smo vsaj za teološko področje legitimno pričakovali na temelju strokovnih argumentov.
V novem pravopisu je upoštevan naš predlog, da se dovoli dvojna raba imen Daniel/Danijel in Gabriel/Gabrijel, da se sestavljeno osebno ime Sveti Duh piše obakrat z veliko začetnico, da se pridevnik Božji piše z veliko začetnico, kadar izraža svojino Boga.
Upam, da je pravopisna komisija upoštevala tudi druge stroke.
Potem je pričakovati, da se jedro novega Slovenskega pravopisa ne bo potopilo v toku časa.
S tem delom si je Tycho Brahe ustvaril sloves velikega astronoma.
Danski kralj Friderik II. je postal njegov pokrovitelj in mu dal na voljo neomejeno denarja za gradnjo observatorija (mimogrede mu je še prepovedal selitev v Nemčijo, ki je bila takrat vodilna sila v astronomiji - beg intelektualcev iz domovine ima očitno že dolgo tradicijo).
Brahova zvezdarna, ki je bila dokončana leta 1580, je bila prvi astronomski observatorij v zgodovini.
Tycho je postal slaven, ostal pa je starokopitni astronom, ki se ni hotel odpovedati prepričanju, da je Zemlja središče sveta.
A ker je sam v svojih delih v bistvu zanikal ta nauk, se je odločil za srednjo pot in objavil, da se okoli Sonca res vrtijo planeti, samo Zemlja je izjema.
Ta se ne vrti okoli Sonca, ampak se Sonce s svojimi planeti vrti okoli Zemlje.
Vsa leta je z neverjetno natančnostjo opazoval nebo in dosegel mejo tistega, kar je mogoče videti s prostim očesom.
Bil je med tistimi, ki so spremembe v navideznem položaju nebesnih teles pripisovali lomu svetlobe v ozračju, upošteval pa je tudi napake na instrumentih.
Tycho je umrl leta 1601, delo pa je nadaljeval njegov nemški učenec in kolega Johann Kepler.
Rodil se je slovenski umetnostni zgodovinar Vojeslav Mole (umrl leta 1973).
Družba Les Mills International je začela rasti kot družinsko podjetje.
Zasnoval jo je oče Les, nekdaj uspešni metalec diska, ki je v šestdesetih in sedemdesetih letih štirikrat nastopil za svojo domovino na olimpijskih igrah.
Potem ko se je vrnil s tokijskih iger, sta z ženo Colleen leta 1968 v Aucklandu odprla studio za fitnes.
Posel je šel vse bolje, iz precej skromne dvorane so se preselili v svoj kompleks, medtem pa je sin Phil študiral na ameriški univerzi UCLA in prišel na zamisel o licenčnih programih.
Vsi so sestavljeni po istem načelu, to pomeni, da se pripravi in prodaja celoten sistem: zaporedje vaj oziroma gibov, ki pri nekaterih preraste že skoraj v koreografijo, posebno posneta glasba, pripomočki, če so potrebni, in način usposabljanja inštruktorjev.
Z licenčnimi programi, ki so zaščiteni kot blagovne znamke, so Millsovi zasloveli po svetu - po njihovih navodilih se razgibavajo obiskovalci v več kot pet tisoč fitnesih v približno 40 državah.
Novo metodo preizkušajo v Italiji in Švici.
Di Renzo upa, da bo v letu dni dostopna tudi v drugih državah.
Zaveda se, da jo bo Vatikan zavrnil, saj nasprotuje vsakršnemu predporodnemu testiranju in iskanju plodovih napak.
A kljub temu se bo zanjo gotovo odločilo veliko žensk, ki s strahom pričakujejo porod.
Na področju pidov pa bi morali KBM Infond združiti z Aktivo DZU, tako da bi postali največji upravljalec privatizacijskih skladov pri nas.
Kako bi to vplivalo na ta trg?
Ne vem, koliko jih je stala sanacija.
Če je res stala toliko, kot je videti, pa za tako veliko kupnino po moji oceni ni nobenih možnosti.
Slovenske železnice redno preštevajo potnike na vseh vlakih, zato so v upravi prepričani, da podatki odražajo realno stanje.
Ob tem ugotavljajo, da so posamezni vlaki v resnici bolje zasedeni od spodnjega minimuma za zmanjševanje števila voženj.
A en sam vlak ni dovolj za pokritje stroškov obratovanja cele proge, vozil in osebja.
Zato bodo posamezne lokalne proge odslej ob sobotah in nedeljah praktično zaprte.
Tako, kot so ob takih progah že sedaj zaprte številne železniške postaje, ki imajo za tiste, ki so se z vlakom zadnjič peljali pred kakšnim desetletjem, nadvse presenetljiv urnik: odprte so recimo od šestih zjutraj do dveh popoldne.
Tako Slovenske železnice potrebujejo ob avtomatizaciji prometa manj odpravnikov poslov, medtem ko imajo sprevodniki dodatno delo s prodajo vozovnic.
Spremembe sistemizacije delovnih mest po reorganizaciji SŽ so bile poglavitne zahteve za sredo napovedano stavko, ki je bila nato ob pol dveh ponoči, po sklenitvi dogovora, odpovedana.
Morda je prav temeljita reorganizacija glavni razlog za sindikalno živahnost.
Brez pretiravanja bi namreč lahko zapisali, da različni železničarski sindikati ob logičnem zavzemanju za višje plače med stavkovnimi zahtevami že kako desetletje in pol zahtevajo tudi reorganizacijo Slovenskih železnic z odpravo nadurnega dela.
Ko je uprava - tudi po tujih zgledih - našla rešitev, so se dvignili drugi sindikati.
Seveda: nadure (in nočno delo) so pač dobro plačane.
Sindikalisti so se bojda kar sami lotili štetja potnikov in ugotovili, da uprava osip podcenjuje.
Sami napovedujejo kar petodstotni padec števila prepeljanih.
Ta naj bi se na ob vikendih še bolj zapostavljenih progah gibal celo med dvema in tremi desetinami (statistika seveda tudi na železnicah lahko podkrepi vse, kar si razlagalec zaželi).
Tudi z njimi je očitno zlahka opravila, kar priča, da gre za zelo sposobno prodajalko oziroma pogajalko, ki so ji nasedli štirje, morda niti ne tako naivni kupci.
Tudi oni so dobili v roke ponarejene papirje, ki naj bi pričali, da je Notranjka lastnica stanovanja, ki ga je prodajala, in nesrečneži so ji bodisi kot aro ali delno kupnino potem znosili 14 milijonov tolarjev.
Nazadnje pa je le zaškripalo in eden od njih, ki je ostal brez denarja in stanovanja, jo je prijavil.
Težko, da bo kdo od ogoljufanih še kdaj videl svoj denar.
Tako so med vikendom predrzneži skoraj izpraznili tovrstno prodajalno na Petkovškovem nabrežju v Stari Ljubljani.
Med ukradenim blagom so predvsem najrazličnejše bunde in hlače, plen pa je bil vreden kar tri milijone tolarjev.
Bruno Srebrnjak, ki je skupaj z Bojanom Makucem obtožen ropa varnostnikov Interspara, predlaga izločitev sodnice in predsednika okrožnega sodišča
Žalec - Pri gostilni Zlati križ sta na glavni cesti med Žalcem in Petrovčami v sredo popoldne trčila dostavno vozilo renault kangoo in avtobus.
Voznik kangooja, 54-letni M. G. iz Kranja, je zavijal levo z glavne ceste in pri tem zaprl pot avtobusu, ki ga je vozil 42-letni R. N. iz Krnice v občini Luče.
V trčenju je bil voznik kangooja hudo ranjen.
Na avtobusu je bilo šest potnikov, vendar niso bili poškodovani, prav tako voznik.
Prijeli roparja
Bi pa zato gotovo dobro zaslužil in v žep vtaknil precejšno vsoto predrznež, ki je v noči na torek v Šiški ukradel lepe milijone vrednega mercedesa.
Gre namreč za model C 230 CLK (kompresor).
Na kovinsko modrem avtu sta bili registrski tablici z oznako LJ D9-89P .
Seveda je avto s trikotno zvezdo izginil na zdaj že dobro znan način.
Tat je namreč najprej vlomil v stanovanjsko hišo v šišenskih Lakotencah, poiskal ključe in sedel v avto, ki je stal na dvorišču.
Ne ve se, če je kdo mercedesa »naročil«, ter kje oziroma kdaj naj bi dragotino na štirih kolesih prevzel in odpeljal naprej, dejstvo pa je, da je policijska patrulja avto v sredo zjutraj našla.
Tat ga je parkiral na Clevelandski ulici v Novih Jaršah.
Ljubljana - Selektor Srečko Katanec je administraciji NZS svoje povedal: želim podobne nasprotnike, kot jih bomo imeli na SP.
Evropskih izkušenj nam ne manjka, azijskih bo dovolj v Hong Kongu, kot nasprotniki pa nam manjkajo »imitatorji« Južne Afrike in Paragvaja.
Generalni sekretar NZS Dane Jošt bo poskušal selektorjevi želji ustreči, kandidatke za prijateljske tekme pa so Urugvaj, Ekvador, Egipt in Gana.
Uspeh Uniona Olimpije je toliko bolj dragocen, ker ga je dosegla brez pravega prispevka zadnjih okrepitev, Aleksandra Radojevića in Allena Griffina.
Američan sploh ni dobil priložnosti za debut, Srb pa je navzlic težavam Harisa Mujezinovića, ki si je že v 23. minuti nabral štiri osebne napake, odigral le simbolično vlogo, saj je očitno, da po dveletni rehabilataciji še ni pripravljen za težje tekme.
Ljubljančani so se tako morali zanesti na svoje stare adute in od prve minute poskušali vznemiriti domače igralce s pritiskom po celem igrišču.
To jim je sprva uspevalo, saj je Peristeri dosegel prvi koš iz igre šele v 6. minuti, vendar si gostje zaradi jalovega napada niso mogli priigrati obetavnejše prednosti.
Ob tem je dobil več prostora Poljak Adam Wojcik, ki je očitno pravi specialist za krilne centre Uniona Olimpije.
Že v prvi četrtini je metal kar 14 prostih metov (!) in tudi pozneje z raznovrstno igro omogočil Peristeriju prvi resnejši pobeg - od 26:27 na 36:27.
Zmago Sagadin je po tekmi povedal, da so tekmece lomili 35 minut in vse igralce Peristerija uspešno ustavili, le Wojcik je bil pri sodnikih zaščiten kot »medved«.
San Antonio : Toronto 108:95 (Duncan 28, Smith 18, Parker 11; A. Williams 16), Washington : Miami 82:80 (Jordan 25, R. Hamilton 23; Jackson 18, Stepania ni igral), Phoenix : Sacramento 114:88 (T. Delk in S. Marion po 21, Tsakalidis 4; Webber 21, Stojaković 6, Turkoglu 4, Divac 3), Utah : Minnesota 87:98 (Malone 20, Kirilenko 11; Garnett 24, Smith 15, Nesterović 8 - met za dve 4:8 in 6 skokov v 23 minutah), LA Clippers : Seattle 114:94 (Richardson 23, McInnis 19; B. Barry 18, Drobnjak 4, Radmanović 3).
Bolzano - V sobotnem polfinalu rokometnega svetovnega prvenstva za ženske bosta igrala Norveška : ZR Jugoslavija in Rusija : Danska.
Norveška je v četrtfinalu z 29:26 (15:11) premagala Francijo, ZR Jugoslavija pa Švedsko z 32:18 (13:9).
V preostalih dveh tekmah je Rusija s 30:23 (15:10) odpravila Madžarsko, Danska pa je premagala Avstrijo s 27:26 (15:15) .
Gorišnica - V prijateljski meddržavni tekmi v malem nogometu sta Slovenija in Madžarska igrala brez golov.
Slovenci so bili boljši, imeli več priložnosti, vendar pa so bili sila nespretni pred gostujočimi vrati.
V zadnji minuti so naši sosedje zamudili izjemni priložnosti za gol, vendar se je izkazal vratar Slovenije Dermastja.
Sydney - Avstralska kolesarska zveza je sporočila, da je 29-letni Graham Sharman padel na dopinškem testu, zato ga bodo kaznovali z dveletno prepovedjo nastopanja.
V njegovem telesu so našli preveliko količino anaboličnega steroida.
Zveza je še sporočila, da je bil prvi test opravljen v obdobju priprav 15. junija, drugi pa je prvotne izsledke o prisotnosti prepovedanih poživil le še potrdil.
Mož znane kolesarke Lucy Tyler Sharman, svetovne prvakinje iz leta 1998, je bil eden od kandidatov za avstralsko olimpijsko ekipo za OI 2004 v Atenah.
Corinthians odpustil Luxemburga
Guardiola čaka kazen
Aleš Pipan, trener Krke: »V precej nenavadnih okoliščinah smo na koncu zmogli toliko zbranosti, da smo tudi z malo sreče zasluženo zmagali.
Ključ do zmage je bila nedvomno dobra obramba nad Davorjem Marcelićem v najpomembnejših trenutkih tekme, brez katerega so bili gostitelji nemočni.
Zmaga je velika spodbuda za naprej in verjamem, da v evroligi še nismo rekli zadnje besede.«
Množičnost tega tekmovanja je izjemno velika, saj se je za nastop v finalu potegovalo kar 77 fantov, 115 deklet, 21 športnih in 51 plesnih parov.
Za organizacijo finala je kandidiralo še 8 drugih držav, po zaslugi dobro izvedenih tekmovanj za Triglav Trophy na Jesenicah in Evropski kriterij v Celju pa je zmagal Bled.»Ledna dvorana na Bledu bo pripravljena, kot zahtevajo pravila ISU, tako da bomo kar najbolje poskrbeli za tekmovalce iz 15 držav,« je povedal direktor tekmovanja Jože Zidar.
Čeprav so prireditelji upali, da bomo imeli Slovenci dva predstavnika, so dobili le eno posebno vabilo, ki so ga namenili Gregorju Urbasu.
Denarne nagrade si na posamičnih tekmah svetovnega pokala priteče in pristrelja najboljših osem biatloncev in biatlonk.
Zmagovalec dobi 12.000 mark bruto (oziroma 9600 neto), drugouvrščeni 8000 (6400), tretji 5000 (4000), četrti 3000 (2400), peti 2000 (1600), šesti 1000 (800), sedmi in osmouvrščeni pa po 500 (400).
Najuspešnejša štafeta prejme 3000 mark nagrade, veliki kristalni globus za prvo mesto v končnem seštevku svetovnega pokala pa najboljšemu tekmovalcu in tekmovalki pred zasluženim oddihom prinese nekaj več kot 32.000 nemških mark.
Naš selektor se dobro zaveda, da sodoben hokej temelji na čvrsti, disciplinirani igri v obrambi.
Francozi, sobotni tekmeci Slovenije (16), igrajo trdo, občasno tudi preostro.
So značilni predstavniki kanadskega hokeja.
Več 'galskih petelinov' je rojenih v Kanadi.
Francozi so podarili Slovencem video posnetke iger Avstrijcev z novembrskega turnirja v Grenoblu, česar so bili v našem strokovnem taboru seveda zelo veseli.
Mlada Kostenjukova se je še enkrat rešila iz objema smrti.
S črnimi figurami naj bi proti favorizirani Žujevi ne imela kdo ve kakšnih možnosti, vendar si je brezmejno zaupala.
Ni šla v brezglavi juriš, ampak je od vsega začetka vzdrževala napetost ter čakala, da se ji, kot izjemno sposobni taktični igralki, ponudi priložnost.
Sreča je bila tokrat na njeni strani.
Pod pritiskom časa je Kitajka spregledala razmeroma preprost manever, po katerem je ostala za kvaliteto krajša.
Po razpletu se je bela pozicija povsem sesula, saj sta bili lahki figure nepovezani, kmetje pa raztreščeni.
Žujeva je bolj v obupu kot zares še nadaljevala, potlej pa se je sprijaznila s podaljškom.
Avtorski projekt Damirja Zlatarja Freya s podnaslovom Monolog iz onstranstva, navdihujeta življenje in literarni opus ene najznamenitejših pesnic dvajsetega stoletja Sylvie Plath (v slovenskem prevodu sta izšla njena zbirka poezij in roman Stekleni zvon), ki je po tragičnem samomoru leta 1963 postala predmet številnih kontroverznih raziskav in pričevanj.
Literarni kritiki njeno poezijo uvrščajo v sam vrh ameriškega konfesionalizma (pesniškega gibanja, ki je poezijo povezovalo s psihoanalizo ter uporabljalo njen jezik kot medij samoizražanja in katarze), zaznamuje pa jo virtuozno opisovanje bolečine.
Zločesta privlačnost tabujev (norost, mučenje, seksualne inhibicije) je za Plathovo najmočnejša v raziskovanju depresij in samomorilskih misli, predvsem pa občutja smrti, preizkušanja njenih meja in skrajnih robov, kjer se poraja splet vpogledov in slutenj, zaznamovan s posebno prežarjenostjo.
Gledališko-plesno predstavo o življenju pesnice sta pripravila Damir Zlatar Frey in plesalka Rosana Hribar.
Damir Zlatar Frey je režiser, koreograf in dramatik, nagrajenec Prešernovega sklada (za uprizoritev Grumovega Dogodka v mestu Gogi), večkratni Borštnikov nagrajenec (Dogodek v mestu Gogi, Žabe, Lepa Vida) in dobitnik Župančičeve nagrade mesta Ljubljane.
Po več kot 70 koreografijah in avtorskih projektih je leta 1986 ustanovil gledališče Koreodrama, s katerim je postal nosilec ene najizrazitejših ustvarjalnih poetik v sodobnem slovenskem gledališču, leta 2000 pa festival komornega gledališča Zlati lev v Umagu.
Rosana Hribar je plesalka in koreografinja.
Od leta 1996 je članica Plesnega teatra Ljubljana.
V zadnjih letih je med drugim nastopila v plesnih predstavah Ksenije Hribar (Komemoracija - Posušene solze), Matjaža Fariča (Posvetitev pomladi, Trilogija, Klon, Otok, Terminal), Sinje Ožbolt (Čudovite ruševine, Skriti vrtovi pogleda), Tanje Zgonc (Hiša), Ivana Peternelja (Medium coeli) in Mateje Bučar (Media Medici), sodelovala z režiserji Vitom Tauferjem (kot koreografinja v predstavah Sen kresne noči in Drrream), Emilom Hrvatinom (Drive in Camillo) in Damirjem Šabanom (kot koreografinja predstave Odiseja 2001) ter (so)ustvarila koreografske projekte V tej igri (z Gregorjem Luštkom in Matejem Kejžarjem), Hacky sack in To ni to (z Matejem Kejžarjem).
Z Damirjem Zlatarjem Freyem je sodelovala v lanski produkciji Koreodrame Lenora.
C.C. (Cross Conversation Cut) Zvonke Simčič (ples, kamere, osvetlitev), Karla Jenšaca in Helmuta Schäferja (glasba) ter Herberta Amreicha (video-monitoring), ki ga napovedujejo v Kapelici, bo poigravanje s percepcijo obiskovalca, pri čemer bo slednji tarča različnih medijev.
V jedru dogajanja bo žensko telo kot objekt, katerega koža bo ponazarjala univerzum, v katerem nastajajo raziskovanja in odkrivanja sebe, fantazije in iluzije, ki jih povzročajo različni mediji.
Kar bo vizualizirano, ne bo nujno realno, ampak zgolj to, kar bodo predvajali monitorji, le-ti pa bodo neposredno odčitavali tisto, kar bodo kamere beležile na plesalkinem telesu.
Slednje bo osvetljeno delček za delčkom (v smislu "subjektivne" svetlobe), glasba pa bo ilustrirala tisto, kar bo vidno na monitorjih.
Tisto, kar bo vidno, bo lahko nekaj povsem drugega, pomen čutil pa bo pri tem pridobil večplastnost.
Plesalka bo skozi kožo zaznavala svoje žensko telo, posredovala pa ga bo na njej svojstven način.
Zavod C. C. C. je sicer projekt, ki ga je Simčičeva (rojena je leta 1963 v Ljubljani, po diplomi leta 1994 na ljubljanski Akademiji za likovno umetnost je leta 1997 končala slikarsko specialko) zastavila kot »časovno neomejen prostor z multi - vizualnimi cilji« in ga začela razvijati spomladi leta 1998 (maja tega leta je s fotografsko instalacijo, naslovljeno Cross Conversation Cut, nastopila v ljubljanskem Ženskem centru).
V njegovem jedru je raziskovanje »ženskih družbeno kritičnih, socialnih prostorov« v povezavi s produkcijo vizualne umetnosti.
Rezultati teh raziskovanj prevzamejo v končni podobi oblike videa, performansa, instalacije, računalniške fotografije in včasih tudi simpozija ali srečanja.
Doslej je Simčičeva v okviru C.
C.C. mdr. izpeljala projekte Openmouth I. in II., A Room of My One's, Poljub v centru Ljubljane in Broken H-h-hea Egg.
Dubravka Tomšič blestela v ZDA
S koncerti v Bostonu in New Yorku si je tako Dubravka Tomšič še bolj utrdila sloves izvrstne pianistke v ZDA, kamor že nekaj let zapored prihaja koncertrirat tri do štirikrat na leto.
Včeraj je z Bostonskim simfoničnim koncertom pod vodstvom dirigenta Sijija Ozawe, s katerim Tomšičeva tesno sodeluje od leta 1994, nastopila še na Long Islandu, danes pa bo s koncertom v New Jerseyu zaključila svojo tokratno severnoameriško turnejo.
Pol leta Marilyn Walker in Frank Lindh o sinu nista vedela ničesar, potem pa sta ga 1. decembra na televiziji prepoznala med ujetimi in ranjenimi talibskimi vojaki po pokolu v zaporu blizu Mazar-i-Šarifa.
John Walker Lindh Afganistana še ni zapustil, ameriška vojska ga ima zaprtega v oporišču Rhino .
Ameriške preiskovalce je opozoril, da Al Kaida po koncu ramadana v ZDA pripravlja napad z biološkim orožjem, toda Bela hiša verodostojnost njegovih navedb postavlja pod velik vprašaj.
Nadškof Kamwenho pa je vodilna osebnost v mirovnem procesu, ki si prizadeva za konec državljanske vojne v Angoli.
Nagrada je poimenovana po Andreju Saharovu, sovjetskem fiziku in borcu za človekove pravice, ki je po besedah Nobelovega odbora za mir postal glasnik vesti človeštva.
Umrl je leta 1989.
Nagrado, vredno 48.000 dolarjev, tradicionalno podeljujejo človeku, ki je prispeval k boju za človekove pravice.
To manj znano Bethovnovo delo, ki ni že samo po sebi všečno publiki, zahteva izredno pretanjeno izvedbo, in Dubravka Tomšič je bila tej nalogi več kot kos.
Že prvi štirje koncerti, ki jih je imela v Bostonu, so občinstvo v razprodani Simfonični dvorani vsakokrat pripravili do stoječih ovacij in pravilno je bilo slutiti, da tudi sicer bolj zadržano newyorško občinstvo ob njeni izvedbi ne bo ostalo neprizadeto.
Poleg te vloge je igral še v kakih sto drugih filmih in neštetih gledaliških delih.
Preden je postal igralec, je delal kot karikaturist.
Ljubil je cirkus.
Leta 1956 je ustanovil cirkus Jean Richard, ki je še danes v družinski lasti.
Poleg tega je ustanovil prvi francoski zabavni park Mer de sable v mestu Ermenonville, slabih 40 kilometrov severno od Pariza.
Nadškof Kamwenho pa je vodilna osebnost v mirovnem procesu, ki si prizadeva za konec državljanske vojne v Angoli.
Nagrada je poimenovana po Andreju Saharovu, sovjetskem fiziku in borcu za človekove pravice, ki je po besedah Nobelovega odbora za mir postal glasnik vesti človeštva.
Umrl je leta 1989.
Nagrado, vredno 48.000 dolarjev, tradicionalno podeljujejo človeku, ki je prispeval k boju za človekove pravice.
