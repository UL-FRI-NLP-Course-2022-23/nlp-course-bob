Na prvi pogled torej izjemna priložnost za Slovenijo, da široki avstrijski javnosti posreduje avtentična stališča južne sosede do aktualnih dvostranskih vprašanj, predvsem tistih, ki jih desničarski populist Jörg Haider nenehno uvršča na dnevni red avstrijskih medijev: zahtevo po odpravi avnojskih sklepov kot pogoj za članstvo Slovenije v Evropski uniji, čezmejni odnosi in domnevna zgledna ureditev pravic slovenske manjšine na Koroškem.
Dežela Koroška bi si, če bi ji bila pri srcu sprava z zaščiteno in zato neobremenjeno manjšino, zlahka pridobila njeno naklonjenost.
Se ne zaveda, kakšen učinek bi imela izrecna omemba v ustavi, da na Koroškem živijo Slovenci?
Očitno se Haider zaveda, kakšen vtis bi naredila postavitev manjkajočih krajevnih dvojezičnih napisov, zato je pred meseci na odmevnem radijskem pogovoru obljubil postavitev še pred plebiscitno proslavo - a besede ni držal.
Medčloveške in meddržavne odnose bi na mah sprostila zagotovljena uradna raba slovenščine in kvalitetno šolstvo na dvojezičnih območjih.
Osem desetletij, ki so zdesetkala koroške Slovence, ponuja priložnost za normalizacijo; a zakaj večina, ki ima v rokah škarje in platno, ne more razumeti, da bi na skupni proslavi lahko skupaj peli in pili šele, ko bi z dosledno zagotovitvijo manjšinske identitete navsezadnje vsi postali enakopravni?
Očitno je, da sta tako Arafat kot Barak v težavah in drug drugega obtožujeta za izbruh nasilja, ki skupaj z izraelsko-libanonsko-sirskim zapletom veliko bolj ogroža mir na Bližnjem vzhodu kakor krvavi palestinsko-izraelski spopadi pred štirimi leti.
Mirovni predlogi, ki jih je Barak ponudil Arafatu med julijskimi pogajanji v Camp Davidu, za Palestince niso bili dovolj, čeprav je šel slavljeni general v kompromisih dlje kot prejšnji izraelski voditelji.
V Izraelu precejšen del politikov in javnosti trdi, da je Arafat izpustil iz rok enkratno priložnost za sklenitev miru in da mu je treba s politiko trde roke dopovedati, da Izrael ne more bolj popuščati, sicer se bo palestinsko izsiljevanje nadaljevalo v nedogled.
Trša politika je očitna z Barakovim ultimatom Arafatu, ki je po prvih dneh nasilja morda še mislil, da si bo okrepil pogajalski položaj, a je zdaj videti dokaj nemočen sredi bojevitih vzklikov, ki pozivajo k splošni vstaji proti Izraelcem na zasedenih ozemljih.
Dobro bi bilo, če bi imela prav Albrightova, ki je v nedeljo dejala, da mir ni pokopan in da je Bližnji vzhod pred pomembnimi političnimi dogodki vedno nemiren.
Pred točno osemdesetimi leti je na Koroškem potekal za Slovence nesrečni plebiscit, na katerem se je 40,96 odstotka udeležencev opredelilo za državo Srbov, Hrvatov in Slovencev, 59,04 odstotka pa za Avstrijo.
Tako je bila nekoč slovenska Koroška za vedno izgubljena za Slovenijo.
O plebiscitu in njegovem pomenu smo se pogovarjali z zgodovinarjem dr. Božom Repetom
