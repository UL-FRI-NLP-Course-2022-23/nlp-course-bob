Rusko vodstvo je za vse te zločine že našlo krivca.
Odločno je s prstom pokazalo na Kavkaz, kjer zdaj že drugič med Jelcinovo vladavino spet teče kri.
Veliko možnosti je, da za to strašno morijo v resnici tičijo kavkaški skrajneži.
Za njihovo brezumno početje, ki nima nič opraviti z nauki islama, v imenu katerega se bojujejo, ni opravičila.
Toda v Kremlju vnovič pozabljajo, da je za zdajšnjo kavkaško dramo - in za kri v Moskvi - precej kriva tudi Rusija sama.
