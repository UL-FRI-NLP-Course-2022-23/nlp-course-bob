Ljubljana - Amir Šabić iz Ljubljane je 23. maja lani okrog pol sedmih popoldne na Majorja Lavriča ulici umoril 50-letnega Rudolfa Krempla.
Ker je bil mladenič takrat šele mesec dni polnoleten (kot mladoletnika bi ga za umor lahko obsodili na največ pet let zapora), je višje sodišče menilo, da je trinajstletna zaporna kazen, ki so mu jo januarja letos prisodili okrožni sodniki, le nekoliko previsoka.
Višji sodniki so mu znižali kazen na deset let zapora in pri tem upoštevali tudi psihiatrovo mnenje, da mladeničev osebnostni razvoj zaradi mladosti še ni končan.
Črnomelj - Na gradbišču ob Zadružni cesti v Črnomlju neznanec iz nedograjene stavbe ukradel kup gradbenega in vodovodnega materiala ter kovinski zaboj in v njem kotno brusilko, električno kladivo in še nekaj drugega orodja.
Črnomelj ima za približno milijon tolarjev škode.
Takega mnenja je inž. Fedja Klavora, ki se je pred štirimi leti, ko je še bil državni svetnik, trudil, da bi zakon o varstvu pred utopitvami sestavili tudi v skladu s potrebami po varni plovbi po rekah.
Takrat je predlagal, da bi pri pripravi posebnega poglavja, posvečenega varnosti turistične rečne plovbe, sodelovali tudi poznavalci, predstavniki raftarskih in kajakaških klubov ter zvez.
Ni mu uspelo.
Zato sedaj zakon o varstvu pred utopitvami zelo podrobno obravnava le varnost na kopališčih in tudi pri potapljanju.
Navaja, kdo se sme ukvarjati s kopališko in potapljaško dejavnostjo, pri potapljanju določa pogoje, pod katerimi se tehnično potapljanje dovoli tujim državljanom in med podrobnostmi omenja tudi globino 40 metrov, do katere se smejo spuščati potapljači z jeklenkami.
