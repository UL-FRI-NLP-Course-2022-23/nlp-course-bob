V skladu s pogodbo med državo in Petrolom mora uprava Nafte do konca januarja prihodnje leto pripraviti predlog sanacijsko-razvojnega programa podjetja.
Cveto Žalik razlaga, da so že pred mesecem dni sestavili skupine za vsako področje poslovanja posebej (rafinerija, petrokemija, strojegradnja in raziskave), da bodo oblikovale razvojne smernice.
Temeljno merilo pri tem bo dobičkonosnost.
Naši neuradni viri pravijo, da v Nafti zdaj ni posebnih težav, razmišljajo celo, da bi v rafineriji povečali proizvodnjo.
Shell zapira črpalke po Evropi
Resnost kritik zaradi premalo odločne namere Slovenije za vključevanje v Unijo pa še najbolj potrjuje ugotovitev, da je pravzaprav najopaznejši napredek na kmetijskem področju.
Tam torej, kjer naj bi bili po vseh pravilih še najmanj prilagojeni, kjer naj bi nas čakalo še največ dela in kjer naj bi nas pot v veliko družino tudi veliko stala.
Spomnimo se samo zahtev kmetijskega resorja po podvojenem deležu proračunskega denarja za prihodnje leto, ko naj bi začeli nujno reformo kmetijske politike tudi zaradi čim doslednejšega prilagajanja EU.
Ob silnem koalicijskem usklajevanju in politično obarvanem cefranju predvidene proračunske porabe v letu 1999 je kmetijstvo dobilo bistveno manj, kot je pričakovalo.
Zato bo ob še tako racionalni porazdelitvi denarja po namenih programski izplen zanesljivo manjši, kot bi si želeli.
Kolikšno krivdo bo prevzelo nase ministrstvo zaradi razdrobljene, nepregledne in posledično neracionalne porabe, je že drugo vprašanje.
Nanj bi lahko, pravzaprav bi moralo znati odgovoriti z natančnejšim vpogledom v dogajanje tudi finančno ministrstvo kot glavni državni blagajnik.
