Nekatera podjetja svojo ponudbo stanovanj včasih izboljšajo s kakšno posebno dejavnostjo.
Agencija za preprodajo nepremičnin Roszadomb (kar v prevodu pomeni Hribček rož) v najelitnejšem delu Budimpešte se mimogrede ukvarja še z ženitnimi ponudbami.
Iz neznanega vzroka je zelo draga.
Če se hočete včlaniti, morate takoj na začetku plačati 15.000 forintov (11.600 tolarjev).
Ukrajinska stran je priznala verodostojnost tovrstnih dokumentov in je zdaj pripravljena vrniti tistih nekaj sto metrov Donave, ki bo Moldaviji znova odprla pot do morja.
Nicolae Caraman, podpredsednik posebne meddržavne komisije, ki zdaj proučuje mejo med državama, pravi, da bosta Chisinau in Kijev ustrezni sporazum bržkone podpisala še v tem letu.
Prodaja državne telekomunikacijske družbe Telebrás za devetnajst milijard dolarjev je sredi minulega tedna v Braziliji povzročila vzhičenje in proteste.
Enega najpomembnejših gospodarsko-političnih dogodkov v brazilski zgodovini je predsednik Fernando Henrique Cardoso pospremil z vzhičenimi besedami, češ da se kaj takega v vsem obdobju kapitalizma še ni zgodilo, delavci in sindikati pa so bučno protestirali proti »vdaji pred tujimi nadnacionalkami« in v spopadih s policijo je bilo dva ducata ranjenih.
V začetku julija so zaključili prijave predsedniških kandidatov za oktobrske volitve, na katerih se jih bo pomerilo petnajst.
Med njimi so večinoma kandidati manjših in dokaj nenavadnih političnih strank, ki se zavzemajo za atomsko bombo, ali za preselitev deset milijonov brezposelnih iz industrijskega področja na jugu v Amazonijo.
Sedanjemu predsedniku lahko podaljšano bivanje v predsedniški palači v Brasilii prepreči le levičarski predsedniški kandidat Delavske stranke (PT) Luiz Inácio Lula da Silva, ki ne skriva pridržkov do privatizacije.
Podpredsedniški pretendent Demokratske delavske stranke (PDT) Leonel Brizola, ki se za oblast poteguje skupaj z da Silvom, je celo napovedal, da jih bo razveljavil.
