Sovjetski satelit Sputnik I. ni zelo presenetil znanstvenih krogov.
Vedeli so, da sta obe svetovni velesili iz razvalin hitlerizma pobrali vse dosežke: nedotaknjene rakete V 2, načrte, strokovnjake.
Toda ko je mesec dni pozneje v vesolje poletela na Sputniku II. še psička Lajka, so bili Američani vendarle vznemirjeni.
Marca 1958 so naredili načrte za ustanovitev posebne organizacije, ki bi skrbela za razvoj vesoljskega raziskovanja.
Tako je nastala Nasa, 29. julija pa je ameriški kongres še ratificiral zakon o vesolju.
Prvič v zgodovini prava sta se v neki listini pojavili besedi »sončni sistem«.
Ob rojstvu se Nasa ni mogla primerjati s sovjetskim centrom.
Bila je le administrativni organ z ljudmi, ki jih je podedovala od National Advisory Committee for Aeronautics (NACA), torej nacionalnega svetovalnega odbora za aeronavtiko.
Toda že decembra so ji dodelili nove ljudi in nova oporišča.
Pojejo le samci.
Zvok oddaja poseben organ, ki je eden najbolj zapletenih za proizvajanje zvoka v živalskem svetu.
Krila držijo pri miru in ritmično dvigajo in spuščajo zadek.
Cvrčalna naprava sestoji iz štirih majhnih vdolbinic na spodnji strani telesa.
Pokriva jih par ušesastih krp, ki so podaljški spodnjega roba oprsja.
Vsak pokriva dve vdolbinici.
S krčenjem in popuščanjem močne mišice v drugem zadkovem obročku začne nihati bobnič na notranji strani vsake stranske vdolbinice.
Ti tresljaji se potem prenesejo prek velikega zračnega prostora znotraj telesa do nagubane mrenice na sprednji strani vsake vdolbinice, in tudi do podobne mrenice na zadnji steni iste vdolbinice.
Te mrenice delujejo kot ojačevalniki, po katerih dobi zvok polno jakost.
Z odpiranjem in zapiranjem ušesastih ščitnikov pa živali povzročajo njegovo ritmično naraščanje in upadanje.
Strokovnjaki niso prepričani, ali gre za veliko odkritje ali le za igro narave - Mnenje bodo sporočili do konca leta
Konec tega leta bo stroka sporočila mnenje.
Želi ga izoblikovati sama, zato je zavrnila sodelovanje Tržačana, paleontologa dr. Calligarisa.
Znastveno razlago o nastanku godoviških odtisov financira ministrstvo za okolje in prostor.
»Če bo naloga potrdila prvotno razlago o nastanku in izvoru godoviških odtisov, bo naš naslednji korak razglasitev profila za naravni spomenik in njegova zaščita,« je Idrijčanom sporočil direktor novogoriškega Zavoda za varstvo naravne in kulturne dediščine Robert Červ.
Naše potepanje od vasi do vasi, od zaselka do zaselka je najbolje začeti sredi Bizeljskega, pri sloviti Šekoranjevi gostilni.
Tam postrežejo z odličnimi domačimi jedmi (spomnimo se na denimo sočno bizeljsko gibanico) in svojimi vini, pa tudi z informacijami, kam zaviti od njih proti zahodu ali severu.
Mimo se namreč vijeta nova bizeljsko-sremiška vinsko-turistična cesta in brežiška kolesarska pot.
Oznak in sporočilnih tabel je na pretek.
Če ste z avtomobilom, predlagamo skok na sever, do bizeljskega gradu.
V njegovi kleti Klakočarjevi presenetijo z domačim narezkom, posebno priljubljen je njihov kozji sir, in vrsto nagrajenih vin.
Najbolj izvirni sta slamnato vino in vino z nižjo vsebnostjo alkohola (za voznike).
Od gradu se po vinski cesti spustimo skozi Orešje, kjer so arheologi izkopali del rimske naselbine, imenovane Trojno mesto, in se ob Sotli (na levi bo ostal mejni prehod) vrnemo na Bizeljsko.
Naj opomnimo, da je na gričku v cerkvi med letoma 1825 in 1827 kot kaplan služboval A. M. Slomšek.
Nanj spominjajo njegove ponarodele pesmi En hribček bom kupil, Slovenc Slovenca vabi in druge, prav na Bizeljskem pa naj bi bil dobil zamisel za svojo knjigo Blaže in Nežica v nedeljski šoli.
