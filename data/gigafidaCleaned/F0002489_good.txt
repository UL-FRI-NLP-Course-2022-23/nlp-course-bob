Kljub nespremenjenim pravilom se teniška igra nenehno razvija.
Udarci postajajo vse močnejši, hitrosti žogic ob serviranju pa skoraj nepredstavljive.
Velik del napredka seveda lahko pripišemo vse bolj profesionalnim treningom igralcev, ki od tega športa pač živijo.
Seveda pa zgolj moč in spretnost ne bi zadoščala, če njunemu razvoju ne bi sledil tudi razvoj novih materialov -- predvsem teniških loparjev, pa tudi žogic.
Vse močnejši udarci izpopolnjenih loparjev v rokah izurjenih tenisačev so v zadnjih letih pomenili izredno veliko obremenitev za teniške žogice, ki so jih zato na resnejših tekmovanjih morali pogosto menjavati; za vrhunsko igro mora biti pač odboj žogice natanko tak, kot ga igralec pričakuje.
Upali bi si napovedati, da bodo nad lastnostmi nove čelade precej bolj navdušeni kratkohlačni računalniški zasvojenci kot pa njihovi starši, ki naj bi finančno podprli nakup tega 2000 DEM vrednega tehnološkega čudesa.
Novi računalnik Modula Executive naj bi pomenil pravo revolucijo; ne toliko po zmogljivostih kot po svoji oblikovni zasnovi.
V poldrugi centimeter debeli in 6 kg težki plošči so nameščeni vsi deli klasičnega računalnika -- od tipkovnice do zaslona s tekočimi kristali.
Tehnološka posebnost je pravzaprav ena sama: zaslon s tekočimi kristali je namreč občutljiv na dotik, tako da lahko uporabnik večino izbir opravi kar z dotikom ustreznega polja na zaslonu.
Če kljub vsemu želite imeti svojo pisarno opremljeno z najnovejšim kosom računalniške opreme, vas bo to stalo slabih 6000 DEM.
Pri tem pa masaža razbolelih vratnih mišic po delu z novim računalnikom ni vključena v ceno.
Povsem nanovo zasnovano ohišje na zadnjem zgornjem delu prehaja v polkrožno oblikovan ročaj, ki je zaradi boljšega oprijema in vodljivosti orodja delno gumiran.
Nad ročajem je gumb za elektronsko nastavitev števila nihajev žaginega lista od 800 do 3200 na minuto, pod njim pa vklopno-izklopno stikalo z blokirnim gumbom.
Orodje tehta 2,0 kg in ga poganja 400-vatni motor, ki je izredno dobro uležajen, zato ne povzroča nepotrebnih tresljajev.
Za ravno vodenje žaginega lista in s tem natančnejše žaganje skrbi posebno vodilo v obliki dvostransko vpetega vrtljivega valjčka z zarezo na sredini, za hitro menjavo žaginih listov pa nov sistem vpenjanja, imenovan #Superlok#: izvijač ali šestrobi ključ je sedaj zamenjal zatič, ki ga s prstom preprosto dvignemo, izvlečemo list in vstavimo drugega.
Novost je tudi preklopnik na levi strani ohišja, ki omogoča nastavitev smeri iz motorja izpihanega zraka: v smeri naprej je curek izkoriščen za odpihavanje lesnega prahu s površine, ki jo žagamo, oziroma s črte, ob kateri vodimo orodje, v smeri nazaj pa se lesni prah skozi vmesnik, ki ga nataknemo na odprtino na zadnjem delu ohišja, prek cevi zbira v električnem odsesovalniku.
Z vbodno žago KS 631 je mogoče žagati pod poljubno nastavljivim kotom med 0 in 45 °.
Brez dvoma je za navdušenje mladih spretnežev na moč spodbudno, če jim starši kupijo svojo delovno mizo (na sliki), ki omogoča udobno in varno razvijanje rokodelskih spretnosti.
Glede na mere (83 x 35 x 62 cm) je stvar namenjena res rosno mladim rokodelcem -- v tem primeru pa ni odveč ustrezna skrb staršev za varnost pri delu.
Nikar se ne izdajte, tudi če ne veste, kaj je to handy, saj bi vas sicer imeli za tiste, ki niso »in« ...
Življenja ob koncu drugega tisočletja si nekateri preprosto ne morejo predstavljati, če nimajo mobilnega telefona v avtu, pisarni, v suknjiču, ko so na cesti -- predvsem takrat, ko jih kdo vidi, še najbolje, seveda, če so to nevoščljivi sosedje ...
Za nekatere je mobilni telefon v resnici potreba, za tiste na sončni strani Alp, ki po dolgih letih čakanja še vedno ne morejo dobiti telefonskega priključka, je izhod v sili, za tretje pa predvsem modna muha in postavljaški dodatek.
Vse te tri skupine uporabnikov je pred meseci zajel preplah zaradi domnevne nevarnosti uporabe tovrstnih telefonov za njihovo zdravje.
