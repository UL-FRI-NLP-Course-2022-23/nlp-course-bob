Hkrati pa je naša govorica tudi pot 'našega' razmišljanja o tem, kar nam je tuje.
Razmejitev tujega in domačega je ločnica, ki se oblikuje v jeziku in poteka skozenj.
Jezik nam pove vse o tem, kar nam je neznano in oddaljeno, o tujini, ki je zunaj nas samih in ne sodi k temu, kar nas obdaja.
Poduči nas o tem, na kakšen način razmišljati o tujcih, kako se ubraniti pred tistim, kar utelešajo, kadar niso varno spravljeni v okvirih naših pomirjujočih predstav.
Jezik nam ozavesti odtujenost, kadar jo, kot vsako bolečino ločevanja, začutimo na svoji koži, bodisi v trenutkih, ko nam nekdo ali nekaj postane tuje, bodisi takrat, ko se sami odtujimo nečemu, čemur ne pripadamo več.
Uradni jezik države, v kateri živim, tako imenovana slovenščina, je jezik, ki ni enak govorici mojega intimnega doma, torej moje 'osebne' materinščine.
Vsak uradni jezik vsake nacionalne države mora v svoji sistematiki vsebovati ideološko vezivo, ki druži državljanke in državljane v skupni svet vzajemne pripadnosti in solidarnosti, katere temelj je priznavanje skupnih vrednot enakosti, bratstva in svobode.
Seveda smo se na pragu tretjega tisočletja, kjer tradicionalne nacionalne države v krčih predsmrtne agonije rojevajo še vrsto spačkov prav posebne sorte, znašli v položaju, ko dojemamo te vrednote kot nekaj staromodnega in preživelega.
Ideali meščanskih revolucij so, kot se spodobi, out.
Kot vemo, nam ni več potreben diktat enakosti, lahko smo tudi različni in drugačni.
Bratstvo je postalo seksističen, sestrstvo izključujoč pojem.
In celo beseda svoboda nekako diši po naftalinu...
Če ostanemo še malo pri drevesih …
Ker je v Avstraliji vse prav obratno (zapriseženi evropocentrik bi verjetno rekel narobe), gledano z gledišča 'tu zgoraj', se recimo tudi drevesa ne levijo tako kot naša, ki kot vsako normalno drevo jeseni odvržejo liste in se spomladi opremijo z novimi.
Tam si drevesa slečejo lubje, listje pa je le eno in nezamenljivo.
In če ste vajeni pogleda na urejene evropske gozdove, ki so videti, kot da bi jih discipliniral kakšen strog germanski gozdar, boste v Avstraliji zelo presenečeni ugotovili, da jih tam prepustijo njihovi naravni usodi.
Če drevo umira, naj umira v miru.
Če pade, naj tam tudi obleži.
Če je res nevarno za obiskovalce, ga bodo odrezali, toda preostanek bo odležal tam zraven, dokler dokončno ne bo zgnil in se povrnil v mater zemljico.
Potem se pa čudimo, zakaj so naši gozdovi vedno bolj redki in zakaj je vedno več erozije tal ipd.
Mar bi se spraševali 'kje so tisti gozdovi, k'so včasih bili', ne pa da smo zaradi neke iracionalne nostalgije do ustaljenih stezic sekali grmovje.
Da ne govorim o tem, da je pogled na na pol strohnjene in od sonca ožgane ostanke nekoč velikih, zdaj pa le še votlih debel eden izmed lepših prizorov, ki jih lahko doživite na poti po Avstraliji.
Tako rekoč zaščitni znak neokrnjene narave, ki vas spremlja in opominja - kamorkoli že greste.
SKRB ZA DIVJE ŽIVALI JE SICER V OSPREDJU.
KJERKOLI PA LAHKO PRIDETE Z NJIMI V STIK, JE POVSOD JASNO OZNAČENO, DA JIH NE HRANITE.
Če so vaši lasje kodrasti
Liljana Zhaveli je ves ččas dobre volje, ččeprav bi marsikdo na njenem mestu že zdavnaj obupal.
V Albaniji je dokonččala srednjo tehniččno ššolo, potem pa so njeni sorodniki staknili skupaj glave in ji naššli ženina na Kosovu.
Pokazali so ji sliko ččednega mladeničča, ko pa se je pretihotapila ččez mejo, to je bilo pred 12 leti, se je izkazalo, da so ji namenili njegovega brata, sicer izjemno prijaznega fanta, ki pa ni sposoben skrbeti niti za sebe, kaj ššele za ženo in tri otroke. »»V našši družini sem mož in žena hkrati,«« se zasmeji Liljana in nežno objame svojo tašščo.
Živa (nazastrupljena) zemlja in živo rastlinje oziroma vsi živi in raznovrstni elementi krajine (ekološke kmetije) so življenjski prostor tudi številnih žuželk, ptic in malih sesalcev, ki veliko prispevajo k ravnovesju vrst v kmetijskem ekosistemu, saj preprečujejo čezmerno razmnoževanje škodljivcev …
In krog je sklenjen.
»Ko začneš ekološko gospodariti, potrebuje zemlja dve, tri leta, da si opomore, očisti in začne delovati tako, kot je treba.
Pazljivo kolobariš, zapisuješ, načrtuješ, sadiš rože, da privabijo koristne žuželke.
Ste vedeli, da ena pikapolonica na dan poje do dva tisoč škodljivih uši?
Nekje je zemlja tako polna kovin in strupov, da kmet, kljub skrbnemu sledenju ekološkim standardom ne more dobiti certifikata, ki mu ga po natančnih in številnih kontrolnih obiskih izdajo na Kmetijskem zavodu Maribor.
Kontrolor zavoda pregleda zapiske, dokumente, obdelovalne površine, hleve, skladišča, ima dostop v vse prostore na kmetiji.
Če je treba, odvzame vzorce tal, rastlinskih delov in pridelkov za analize.
Po opravljeni kontroli napiše poročilo, ki je podlaga za certifikacijo.
Po standardih zavoda je kmetija, preden dobi certifikat, vsaj dve leti v preusmerjanju.
Kontrole so zelo stroge.
Kot sem slišala, strožje kot v sosednji Avstriji,« pojasnjuje Katarina.
»Finančno je kar naporno, a odtehta.
Pozimi, ko zemlja počiva, se z možem izobražujeva, hodiva na tečaje in strokovna srečanja, veliko bereva, celotna družina pa srka čaj, ki nam ga je dal naš 'zeliščni oddelek'.
Morda še poiščeva kakšno priložnostno delo ... in komaj čakava pomladi, da se vrneva k zemlji.
Na ekološko tržnico v Ljubljani ne hodimo, saj je popularizacija ekoloških kmetijskih izdelkov v zadnjem času naredila svoje in ljudje kar sami prihajajo k nam.
Prihajajo tudi otroci, vrtci in šole in imajo tu svoje spoznavanje narave.
Iz kandiranih stebel angelike jim delamo bombone.
Slišala sem, da nekdo dela pomfrit iz bučk, ki gre zelo v tek.
Otrokom, ki jih to zanima, damo košček zemlje, njihov vrtiček, ki ga lahko obdelujejo po svoje in se učijo.
Tako, upam, bomo pomagali vzgojiti novo, bolj ekološko usmerjeno generacijo.
Nujno potrebno je, saj je zemlja že precej bolna«, pove Katarina in mi da majhno, od jesenskega mraza malce počrnelo papriko, ki jo obotavljaje ugriznem.
Iz kota možganov se prebije že nekoliko pozabljen odločen okus po papriki.
WWOOF (WILLING WORKERS ON ORGANIC FARMS) OMOGOČA PROSTOVOLJNO DELO NA EKOLOŠKIH KMETIJAH V SLOVENIJI IN TUJINI: BREZPLAČNO DELO ZA HRANO IN STANOVANJE, IZOBRAŽEVANJE.
PRVI UPORABNIKI EKSTAZIJA PRI NAS SO SE S TO DROGO SPRIJATELJILI NEKJE V ZGODNJIH DEVETDESETIH LETIH PREJŠNJEGA TISOČLETJA IN SO DANES ODRASLI.
VEČINA SE JIH JE PRELEVILA V SPODOBNE DRŽAVLJANE, KI HODIJO V SLUŽBO, VZGAJAJO OTROKE, VEČERE PREŽIVLJAJO PRED TELEVIZORJEM IN PRIDNO ODPLAČUJEJO STANOVANJSKE KREDITE.
VSE, KAR JE OSTALO OD DIVJIH, Z EKSTAZIJEM OBARVANIH NAJSTNIŠKIH LET, SO NOSTALGIČNI SPOMINI IN PA, KOT PRAVIJO ZADNJE RAZISKAVE, RESNI NEVROLOŠKI STRANSKI UČINKI.
Tudi raziskovalci Univerzitetne klinike iz Hamburga so ugotovili, da lahko ekstazi že v majhnih količinah poškoduje možgane ter povzroči psihološke in nevrološke okvare.
Izkazalo se je, da je psihičnih okvar zelo veliko.
Več kot četrtina uživalcev, ki so v zadnjih dvanajstih mesecih vzeli vsaj eno psihotropno substanco, je kazala psihične težave.
Slika te bolezni so halucinacije, neprepoznavanje ljudi in blodne zaznave ali ideje.
Dolgotrajno jemanje povzroči spremembe v osebnostnem delovanju, neprijetna čustvena doživetja, halucinacije, vidne in slušne motnje, paničnost in depresijo ali depresiji podobna stanja.
Tudi ugotovitve ameriških raziskovalcev so podobne.
Dr. George Ricaurte, nevrolog z baltimorske medicinske fakultete John Hopkins, je v reviji Science objavil članek, v katerem ugotavlja, da ekstazi verjetno poškoduje iste možganske celice kot parkinsonova bolezen, ki se začne z rahlim drhtenjem rok, vodi v paralizo in je neozdravljiva.
Dr. Ricaurte je to ugotovil ob pomoči poskusov na opicah, ki so jim vbrizgali ekstazi.
Droga je uničila 60 do 80 odstotkov živčnih končičev, ki proizvajajo dopamin.
Dopamin je telesu lastna kemična snov, prenašalec med živčnimi celicami in hkrati biokemična predstopnja adrenalina, hormona za aktivnosti.
»Vemo, da so poškodbe možganov pri opicah navzoče še sedem let,« dodaja dr. Ricaurte.
Rezultati raziskave so sicer naleteli na odločno nasprotovanje Multidisciplinarnega združenja za psihadelične študije, ki zagovarja uporabo ekstazija, marihuane in drugih drog.
To združenje namreč trdi, da ni znano, ali veljajo rezultati raziskav, opravljenih na opicah, tudi za ljudi.
Vendar dr. Ricaurte poudarja, da so podobne rezultate dobili tudi pri poskusih, opravljenih na glodalcih.
Lezbično razmerje je dolga leta ostalo skrbno varovana skrivnost prve dame.
3.500 ljubezenskih pisem, ki sta si jih ljubimki izmenjali od leta 1928, ko sta se spoznali, so odkrili šele 50 let pozneje, ko je bila prva dama mrtva že 16, njena prijateljica pa 10 let.
Eleanor se je rodila leta 1884 v ugledni politični družini.
Njen oče je bil Elliot Roosevelt, brat Teddyja Roosevelta, ki je Ameriki predsedoval med letoma 1901 in 1909.
Mama prihodnje prve dame Anna Hall je bila lepotica, 'katere podoba je v mislih tistih, ki so jo videli, ostala še dolga leta', kot je zapisal pesnik Robert Browning.
Eleanor, prvo izmed treh otrok, je mama zaradi njene resnosti in pomanjkanja lepote klicala kar Granny (babi).
Tudi zato se je deklica tesneje navezala na očeta in ga kljub njegovemu popivanju naravnost oboževala.
Vendar pa so malo Eleanor že v zgodnjem otroštvu zaznamovale številne tragedije, zato je njen moto postalo reklo, da ljudje svoje obljube vedno prelomijo.
Smrt ji je vzela ljubljenega očeta, mati in brat pa sta ji umrla že nekaj mesecev prej.
Tudi v zakonu z bratrancem Franklinom, poročila sta se leta 1905, je bila razočarana.
V 13. letu skupnega življenja je, potem ko je rodila šest otrok, našla odišavljena ljubezenska pisma.
Človek, ki mu je najbolj zaupala, je prelomil svojo obljubo.
Tašča Eleanor Roosevelt, ki je poroko najprej hotela preprečiti za vsako ceno, se je postavila na stran snahe.
Zagrozila je, da bo sina razdedinila, če bo zapustil Eleanor.
Ta se je odločila za ločeni spalnici in vrnitev v javno življenje, ki ga je pogrešala vse od poroke.
Ko se je možu zdravje poslabšalo in je pristal na vozičku, je postala njegova pomočnica.
Leta 1921, potem ko je že nekaj let sedel v senatu, je prepotovala državo in mu poročala o življenju ameriškega ljudstva.
Butasti nasveti v ženskih revijah ženskam še vedno priporočajo igranje pasivne vloge plena.
Je ta strategija res primerna za bežeče moške, ki jim pravite 'tolpa prestrašenih herojev'?
To je seveda vprašanje užitka in dvosmernega delovanja primarnih gonov.
Gona Eros in Tanatos delujeta v vsakem posamezniku.
Enosmerno delovanje Erosa, ki nas pripelje k zlitju in k orgazmičnemu zadovoljstvu, nas hkrati sooči tudi z breznom smrti, z izginitvijo subjekta.
Prav zato rečemo orgazmu tudi mala smrt.
Prevratniško obdobje je v sedemdesetih poudarjalo le erotični pol te dvosmerne napetosti.
Poglavitni sprožilec tesnobe tiči prav v nezavedanju tanatične plati spolnosti, ki pa navkljub nelagodju prinaša tudi ugodje.
S tesnobo se lahko učinkovito spopademo le, če se zavedamo delovanja Tanatosa.
Skratka, sprejeti moramo učinek napetosti dvosmernega delovanja primarnih gonov.
Celotno življenje je skupek napetosti in stresov.
Z njimi se spopadamo in v njih seveda tudi uživamo.
Je mitična Meduza prav zaradi svojega smrtonosnega pogleda spreminjala ljudi v kamen?
Ker prevelika bližina sproža nelagodje, potrebujemo razliko in distanco.
Nadvse ste zadovoljni s spremembami, ki se dogajajo v vašem življenju.
Zaradi toliko dobrih stvari pa vas je ves čas strah, da se bo zgodilo kaj slabega.
Seveda ne smete niti pomisliti, da bi vam karkoli ušlo z vajeti, saj se to zagotovo ne bo zgodilo.
Majhni spodrsljaji še ne pomenijo konca sveta.
Ne iščite skritega sovražnika tam, kjer ni niti najmanjšega suma, da bi lahko bil.
Včasih se morate ozreti nazaj in pogledati, kaj ste dosegli do zdaj.
• Medtem ko se moški manevrski prostor za nezvestobo ni občutno spremenil, se je ženski v zadnjih desetletjih zelo povečal, pa naj hodijo v službo ali ostajajo doma (v Britaniji je precej žensk, ki so rade volje doma, če mož dobro zasluži).
Dokler so bile žene večinoma doma, so srečevale bolj malo moških (poštarji, mlekarji, vodni inštalaterji ...) in ni se jih prav veliko 'spozabilo' z njimi (so pa se).
Zdaj jih srečujejo na poti v službo in iz službe, med službo, na službenih žurih in potovanjih.
Pa tudi če so gospodinje, so to sodobne gospodinje, ki hodijo po nakupih, v fitnesklub, na takšen ali drugačen tečaj, skratka, veliko več moških srečujejo in veliko več priložnosti imajo, vemo pa, da priložnost dela tatu.
Današnja ženska tudi slabo prenaša slab seks ali pomanjkanje seksa.
Če ima na domačem terenu probleme te vrste, bo kakovost ali količino poiskala drugje.
Koliko je dovolj?
Dovolj za 45 % anketiranih, premalo za preostalih 55 %, ki pravijo, da bi z veseljem seksale več, če bi bil partner za to.
36 % jih pravi, da je nezadovoljnih ali zelo nezadovoljnih s kakovostjo seksa s stalnimi partnerji.
Preostalih 64 odstotkov pa jih trdi, da je njihov stalni partner najboljši ljubimec, kar so jih imele povprečna vezana Otočanka iz raziskave jih je imela 8.
Nemajhna nezvestoba Britank je precej presenetila raziskovalce, ki pa lahko može in druge stalne partnerje potolažijo z ugotovitvijo velike večine anketirank, da je seks na domačem terenu veliko boljši od seksa na tujem, posebej pa od enonočnih afer, ki so očitno vir precejšnjega razočaranja.
Je res tako hudo?
Z velikim veseljem bi rad bral mnenja bralk Glossa o tej temi se vam ljubi napisati mi nekaj kratkega o tem (anonimno seveda)?
• Sodobne ženske danes veliko bolj opozarjajo na svojo seksualnost, kot so ženske nekoč.
Posebej veliko jih je med popzvezdami, pot pa jim je utrla v videih razgaljena mešajoča in suvajoča Madonna, avtorica osebnoizpovedne monografije Seks, v kateri nas je z besedo in s sliko (točneje - s kar nekaj svojimi golimi podobami) prepričala, da je nora na seks.
V mladi gardi izstopa Christina Aguilera.
Mislim … ste videli njen novi umazzani video Dirrty?
Punca naj bi v njem plesala, v resnici pa … seksa.
Tako občevalnega plesa pa še ne in priznam! vsakič, ko ga vidim, pomislim, kako dobro bi bilo biti v njej, ko suva naprej in nazaj pa sem ter tja.
Mešalna kraljica, ni kaj!
“Poznam jo enako dobro kot njen ginekolog!”
Tega ne trdim jaz, ampak šokrocker Marilyn Manson, ki pravi, da je Christina (očitno brez hlačk) sedela nasproti njemu z razkrečenima nogama na žuru po podelitvi nagrad evropske MTV.
“Zdaj jo poznam enako dobro kot njen ginekolog.
Ves večer sem moral gledati njeno špranjo,” je dodal.
Moral?
Mladi športniki in vzhajajoče zvezde alpskega smučanja, biatlona, teka na smučeh, umetnostnega drsanja, hokeja in smučarskih skokov bodo od 25. do 31. januarja tekmovali na Bledu na 6.
Najprej segrejte pečico na 180° C. Vsak kos kruha premažite z maslom in marmelado ter jih kot opeko polagajte na pomaščen pekač.
Na vsako rezino kruha položite še marelico.
Zmešajte jajce, smetano in sladkor ter prelijte čez kruhove rezine.
Pecite dvajset minut, dokler ni pečeno, nato pa kolač še topel postrezite s smetano créme fraîche.
Kateri so elementi, iz katerih je mogoče napraviti profil neznanega storilca kaznivega dejanja z elementi nasilja na primer umora?
Brez dvoma moraš poznati psihologijo in psihopatologijo, kriminalistiko in značilnosti dela kriminalistične operative, da znaš ovrednotiti informacije, ki jih zbere kriminalistična operativa.
Sicer so mogoča nepravilna sklepanja, to pa lahko privede tudi do 'napačnega' profila.
Poleg tega je nujno vsaj temeljno poznavanje sodne medicine, ker je pri umorih zelo pomembno tudi sodnomedicinsko mnenje.
Ob tem sta nujna sodelovanje in pretok informacij s forenzičnimi strokovnjaki, ki zbirajo biološke sledi, prstne odtise.
Potem so tu še balistični strokovnjaki, ki podajo mnenje o uporabljenem orožju.
Je pa seveda še kup reči, ki jih mora človek vedeti.
Upoštevati je recimo treba vremenske razmere, v katerih se je zgodil umor, tudi vpliv lune.
Med zelo uspešnimi profili, ki smo jih naredili, je bil tudi profil storilca dvojnega umora v Belih Vodah, ki je bil izdelan relativno pozno, vendar so ga pozneje pridobljeni podatki v celoti potrdili.
Potem ko so storilca našli in ko je bil ob srečanju s policijsko patruljo ustreljen, se je izkazalo, da je bila ocena ustrezna.
Poleg tega, da večinoma ugotavljamo neke poglavitne značilnosti storilca, je pomembna tudi napoved prihodnjega storilčevega vedenja.
Vseskozi pa gre za oceno z določeno stopnjo verjetnosti.
Profiliranje, ki ga uporabljamo pri nas, temelji na t. i. klinični metodi.
To pomeni vsak primer posebej.
Američani pa uporabljajo bazo podatkov, ki so jih pridobili ob analizi serijskih morilcev, načina njihovega ravnanja in njihove življenjske zgodovine.
Za primer naj navedem film Ko jagenjčki obmolknejo, kjer so nekaj serijskih morilcev združili v lik Hanibala.
Res pa je, da tudi oni v primeru 'običajnih' umorov uporabljajo klinično metodo.
Mi si neke baze podatkov ne moremo obetati zaradi precej heterogene slike slovenskih umorov.
Poleg tega pa nas je, Slovencev, res malo.
Kako pa je s seksualno komponento?
Nekoč je pisala članke, tudi kritike, zdaj pa so njeni prevodi (med njimi Osnovni delci in Platforma Michela Houellebecqa, Pomlad in drugi letni časi J. M. G. Le Clézia, Zgodovina in pripoved Paula Ricoeurja idr.) njena 'prva stvar'.
Je pa kljub temu še organizatorka literarnih branj in poletne Beletrinine delavnice kreativnega pisanja na slovenski obali.
Redno prevaja tudi prispevke, filme in serije za RTV-Slovenija in je hkrati urednica za intervju pri reviji Literatura.
SLOVENSKE MENEDŽERKE SO MLADE IN USPEŠNE.
NE BOJIJO SE KONKURENCE IN ZNAJO Z MOŠKIMI.
Kako preživljate prosti čas?
Se posvečate športu?Moje delo je moje življenje, le-tega pa vsekakor sestavlja šport in prav šport je veliko pripomogel k moji vzgoji.
Redno tečem v naravi, in to vsaj 3-krat na teden.
Ukvarjam se tudi z aerobiko.
Pred leti sem začela igrati golf in letos sem na svojem prvem turnirju MercedesBenz tudi zmagala.
V golfu se še posebno rada spopadem z moškimi; večinoma igram z njimi.
Golf je pravzaprav tudi filozofija celotnega življenja: za vsakim udarcem je nov udarec, za vsako luknjo naslednja in šele po vseh odigranih 18 luknjah veš, kako dober ali slab si.
Tu sta optimizem in koncentracija še posebej pomembna.
In sama sem popolna optimistka.
Torej zdaj niste poročeni.
Kako moški, ki jih srečujete - potencialni partnerji - gledajo na vas?
Ste imeli kdaj težave v tem smislu, da so se vas bali, ker ste tako uspešni?
Kaj mislite, da je tisto, kar vas je lansiralo med uspešne mlade menedžerke?
Kako vidite svojo poslovno prihodnost?
Kaj je vas lansiralo med tako uspešne menedžerke?
Imam še veliko načrtov za razvoj našega podjetja, verjamem v našo poslovno kvaliteto in na njej bomo gradili razvoj novih storitev na področju upravljanja človeških virov.
Naš cilj poslovanja je ponujati zelo kakovostne in sodobne storitve na področju upravljanja človeških virov in s tem omogočati vedno večje zadovoljstvo svojih poslovnih partnerjev pa tudi ljudi, zaposlenih v našem podjetju.
Finančni uspeh poslovanja nam je tako sam po sebi zagotovljen.
Tudi meni osebno.
Antična tema, ki posega na raven sodobnega, in pero klasika ustvarjata mešanico, ki izziva gledališke ustvarjalce.
V Slovenskem ljudskem gledališču v Celju se bo s Shakespearjevo igro Troilus in Kresida, ki jo žanrsko označujejo kot tragikomedijo, spopadel režiser Dušan Jovanović.
Ljubezenska zgodba o Troilusu in Kresidi, ki je bila v času grškega obleganja Troje že vnaprej obsojena na propad, se meša s satirično kritiko grške in trojanske vojske ter z grenko filozofijo, da je treba življenje sprejeti takšno, kakršno je.
Sprostite se.
Stres lahko v telesu zmanjša koncentracijo citokinov molekul, ki pomagajo pri varovanju pred okužbami.
Predvsem me je privlačil lik Laure, ker je tako zlobna in pokvarjena, prav zabavno pa je interpretirati takšen karakter.
Grozovito egocentrična in sebična ženska je, po njenem se svet vrti le okoli nje in vse dela le v svoje dobro.
Predstavljati tako mračno osebo je zelo zanimivo in razburljivo, vendar je po drugi plati igrati Lilly - dobro, čustveno in toplo osebo, popolno nasprotje Lauri še bolj razburljivo, in to predvsem zato, ker sem imela v enem filmu priložnost odigrati dva popolnoma nasprotna karakterja.
Ta kombinacija slabe, fatalne ženske ter dobre in čustvene, skakanje iz enega lika v drugega, to me je pritegnilo k temu filmu.
Seveda pa je bilo tudi to, da je moj igralski partner Antonio Banderas in da je film podpisal Brian De Palma, še dodatni razlog za sprejetje te vloge.
Brian je odličen režiser in sodelavec.
Spomnim se, kako mi je po snemanju nekega prizora rekel: "Ti si pa res rojena prasica!
Tvoj mož nima pojma, s kom se je oženil!"
Povsem na začetku filma vas vidimo v resnično vročem lezbičnem prizoru z atraktivno črnko v ženskem stranišču.
Kako ste se lotili tega prizora?
Ali ste imeli tremo in ali vam je bilo neprijetno snemati tako zelo odkrit seksualni lezbični prizor?
Kje sta preživela medene tedne?
Domnevam, da sta proslavila sklenitev zakonske zveze na nekem potovanju.
Kseniji, ki je po izobrazbi sicer univ.dipl.oec., je dveletno popotovanje po Aziji z življenjskim partnerjem Cyrilom, s hčerko Mašo in z motorjem popolnoma spremenilo življenje in z njim tudi poklicno naravnanost.
Potovanje, ki se je začelo kot uresničitev sanj, je postalo način njihovega življenja in življenje samo.
Naj si bo v izgubljeni vasici pod Himalajo, ob mogočni Amazonki, med puščavskimi plemeni ali inkovskimi potomci, povsod so bili zaradi univerzalnega starševstva in sestrstva mater lepo sprejeti.
Eno njihovih zgodb, zgodbo o edinstveni Tibetanski otroški vasi, lahko preberete na strani ...
Do zdaj je bila znana škodljivost dolgotrajne uporabe tega mamila, nove raziskave pa so pokazale, da lahko celo kratkotrajno uživanje tabletk ekstazija poškoduje spomin.
Testi, enaki tistim pri odkrivanju kognitivnih motenj pri pacientih po operaciji živcev in bolnikih z demenco, so pokazali, da imajo uživalci ekstazija resne težave s spominom in z vizualnim zaznavanjem.
Podatki o takojšnjih škodljivih vplivih vzbujajo skrb, še posebej, ker se nad to drogo še najbolj navdušujejo mladi.
Najnovejše raziskave kažejo, da lahko vitamin E omili bolečine, v mišicah nastale po naporni vadbi.
Domnevajo namreč, da ta antioksidant 'zradira' škodljive stranske produkte, ki v telesu nastajajo po naporni vadbi in poškodujejo mišično tkivo, mi pa to občutimo kot bolečino in utrujenost.
Ljudje, ki so v dobri telesni kondiciji, ne bodo potrebovali nadomestka vitamina E, če pa ste le 'vikendaški' športnik in torej ne vadite redno, boste z nadomestkom vitamina E v precejšnji meri pregnali bolečine v mišicah.
Vendar predvsem, če ste moški, saj blagodejnost vitamina E pri ženskah še ni jasno dokazana, kajti hormon estrogen lahko zmanjša moč delovanja tega antioksidanta.
Nedavno tega sem gledala zanimiv dokumentarec o osebni oborožitvi prebivalcev Kanade, ki ni, če merimo z odstotki, nič manjša kot tista v ZDA.
Toda med državama obstaja velika razlika: ubojev in umorov, ki se zgodijo s strelnim orožjem, je v Kanadi neprimerno manj kot v njeni južni sosedi.
In medtem ko v Združenih državah ljudje iščejo svojo osebno varnost za 'tisočerimi' ključavnicami, ljudje v Kanadi marsikje, tudi v velemestih, živijo v nezaklenjenih stanovanjih.
Nove formule ličil ne zagotavljajo le izjemnega barvnega eksperimentiranja in poudarjanja naravne lepote, pač pa hkrati to pa je pozimi še kako dobrodošlo kožo tudi negujejo in varujejo.
Med letošnjimi zimskimi ličili pa je prava uspešnica puder, ki na koži ustvari pomembno zaščitno varovalo pred zunanjimi dejavniki.
Puder je v zimskem času izjemno pomemben in nepogrešljiv del ličenja, za kožo pa je življenjskega pomena prav zaradi zaščite.
Tisti, ki ne prenesejo pudrov, ker se jim zdijo kot nekakšna maska na obrazu, pa naj nikar ne pozabijo, da ob najnovejših formulah, med katerimi lahko izberemo tudi pudre, ki vlažijo ali pa varujejo pred staranjem, ta nepogrešljivi kozmetični pripomoček še zdaleč ni le del težke zimske 'garderobe'.
Priporočamo: za suho kožo Lancomov Photogenic Ultra Confort z zaščitnim faktorjem 12; za zrelo in občutljivo kožo Givenchyjev Teint Miroir Lift Confort z zf 10; za mešano kožo Flawless Finish Skin Balancing Makeup Elizabeth Arden in za mastno kožo Sisleyjev Phyto-Teint Eclat.
Ponudba našega glavnega mesta je od konca novembra bogatejša za novo prodajalno s kozmetičnimi izdelki.
Prav v središču Ljubljane, na Stritarjevi 5, so Parfumerije Limoni konec novembra namreč odprle novo trgovino, v kateri se v dveh nadstropjih ponuja popolna ponudba najbolj priljubljenih svetovnih kozmetičnih hiš.
V pritličju lahko izbirate med dišavami, izdelki za nego obraza in telesa ter ličili najprestižnejših znamk, v prvem nadstropju pa najdete še dodatno ponudbo ličili ter drugih nepogrešljivih kozmetičnih potrebščin in kozmetike za moške.
