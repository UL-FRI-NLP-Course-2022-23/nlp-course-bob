Zagorje - Zagorjani, ki imajo še vedno težave s poškodbami, so srečanje začeli zelo dobro v obrambi.
V boju pod košem se je pri Novomeščanih kmalu poškodoval gleženj Bennett Davison, ki do konca tekme ni več stopil na parket.
Prvo večjo prednost so si domači priigrali v 8. minuti (14:7).
Po njihovem vodstvu z 18:12 pa je Krka s serijo 8:0 v 13. minuti le prevzela vodstvo.
Pet minut pozneje se je položaj spet obrnil: Zagorjani so v 18. minuti vodili s 30:20.
V drugem polčasu so bolje začeli domači, toda gostje so si po odlični igri Simona Petrova priigrali prednost.
V tretji četrtini so se Zagorjani sicer približali na 45:47, vendar so imeli igralci Krke že po nekaj sekundah 7 točk prednosti in marsikdo je pomislil, da je srečanja konec.
V zadnjem delu tekme so gostitelji pri zaostanku desetih točk (50:60) spet zavihali rokave in v 39. minuti zaostanek še zadnjič znižali na 61:62.
Aleš Pipan, trener Krke Telekoma: »Pričakovali smo težko tekmo, saj smo imeli premalo časa za pripravo.
Tekmo je odločila obramba, saj so domači dosegli le 62 točk.
Davison si je zvil gleženj, vendar upam, da bo do srede nared.«
Zmagali šele, ko so umirili roke
Iverson ni pozabil žvižgov v Clevelandu
