Prvič, zakaj se DZS umika iz Dnevnika?
Menimo, da preprosto zato, ker bi drugače močno škodil svoji naložbi v Dnevniku.
Čeprav je Dnevnik zelo donosna časopisna hiša pri nas, pa bi zaradi odhoda oglaševalcev (kot na primer nedavna stomilijonska odpoved Hoferjevih oglasov) dosedanjo donosnost težko ohranil.
Seveda pa bi bilo zanimivo vedeti tudi, koliko oglaševalcev je Dnevnik pridobil prav zaradi ugodnega političnega vetra prejšnjih vlad ...
Zadovoljen bi moral biti tudi Janez Janša, saj se bo znebil Petana in namesto njega dobil wunderkinda nemške politike Boda Hombacha , predsednika uprave WAZ, ki je bil v 90. letih kot vodja kabineta kanclerja Schröderja odgovoren tudi za delo tajnih služb.
A kar je za Janšo najpomembnejše, pridobil bo lastnika, ki je znan po tem, da njegovi časopisi praviloma ne nasprotujejo politiki aktualnih vlad.
