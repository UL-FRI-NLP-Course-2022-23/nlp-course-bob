MOTNIK, 19. - V poplavljenem Motniku je bilo na začetku meseca turobno in žalostno, ljudje brez prave volje, načrtov in poleta...
Zdelo se je, kot da ta delček zelene Tuhinjske doline nikoli več ne bo tak kot prej.
A je kmalu posijalo sonce ter v pičlih dveh tednih vrnilo v blatno dolino življenje in utrip, kakršnih so bili vajeni.
Čeprav posledice poplav in blata še zdaleč niso odpravljene, pa so ljudje dobre volje in složno, tako kot so si v nesreči in stiski vselej pomagali, načrtujejo, kako naprej.
HRASTNIK - Letošnjo občinsko akcijo ocenjevanja hortikulturne in drugačne urejenosti okolja stanovanjskih in drugih objektov ter kmetij v hrastniški občini so pred dnevi sklenili z razglasitvijo rezultatov in podelitvijo priznanj najboljšim.
Tokrat je občina skupaj s hrastniškim turističnim društvom podelila priznanja naslednjim: za urejenost okolice gospodarske družbe Toplarni Hrastnik, za vzorno urejen gostinski lokal Pivnici Domex, najlepše pa ima urejeno okolico lokala cvetličarna Procvet.
Pri ocenjevanju okolice zasebnih stanovanjskih hiš sta največ točk dobili družini Slanšek iz Bobna in Kranjc iz Brnice in prav tako tudi enakovredni priznanji, za stanovanjski blok z najlepše urejeno okolico so razglasili blok Ceste 3. julija, družini Frajle v Bobnu pa podelili priznanje za najlepše urejen balkon.
Hrastniški teniški klub je prejel priznanje za najlepše urejeno okolico društvenega objekta, družina Doberšek iz Koka nad Hrastnikom pa priznanje za vzorno urejeno kmetijo.
Kakorkoli si politiki razlagajo odločbo ustavnega sodišča, pa kot pribito drži, da je predsednik državnega zbora pred skoraj dvema mesecema razglasil volitve za župane in občinske svete.
Odlok je veljal (in še vedno velja) tudi za Mestno občino Koper.
Po prepričanju številnih uglednih slovenskih pravnikov odločba ustavnega sodišča ni mogla razveljaviti odloka za območje koprske občine, saj ustavni sodniki niso presojali njegove skladnosti z ustavo.
Nihče, običajno pa je to stvar podpisnika, tudi ni razveljavil odloka o lokalnih volitvah za občino Koper, prav tako nihče ni ustavnemu sodišču predlagal, naj preveri skladnost odloka, ki ga je podpisal Janez Podobnik, z ustavo.
Pri občinskih volitvah uporabljamo tako večinski kot proporcionalni volilni model
Napis Naš Tito na vrhu Sabotina nad Novo Gorico še vedno buri duhove
MORAVČE - V prenovljenem kulturnem domu v Moravčah so v predverju uredili razstavni prostor, ki naj bi ga poslej ob vsaki večji prireditvi polepšali učenci tamkajšnje osnovne šole Jurija Vege.
Za otvoritveno slovesnost so se izkazali s prisrčnimi, izjemno domiselnimi lutkami priljubljenih otroških pravljičnih junakov iz Pepelke, Sneguljčice in še nekaj drugih pravljic.
KRANJSKA GORA - Tudi v Kranjski Gori je v teh dneh najti le nekaj naključnih obiskovalcev.
Kot je povedal tajnik TD Kranjska Gora Andrej Kolenc, sta oktober in november bolj kot čemu drugemu namenjena kongresom in seminarjem.
Hotela Alpina in Prisank sta celo zaprta, kar sicer ni nič neobičajnega, saj v tem času opravljajo redna vzdrževalna dela.
Podobna usoda bo doletela še nekaj kranjskogorskih hotelov.
Do decembra, ko tam pričakujejo večje število gostov, bodo hoteli že odprti.
Za novo leto ni več možnih rezervacij, saj imajo že dva meseca za takrat vse polno, vendar Andrej Kolenc opozarja, da se položaj v primeru, če ne bo snega, lahko kaj hitro spremeni.
Županski kandidati postali samski kar čez noč
Petindvajset let po njegovi smrti je časopis Slovenski narod opisal prekop Brencetovih posmrtnih ostankov z vojaškega strelišča v Ljubljani na pokopališče na Dovjem.
Objavljam odlomek:
Kje je bila napaka?
Na vratih ni bilo nikogar, ki bi pobiral karte ali bi vsaj približno spominjal na varnostnika (če odštejemo nekaj pomembnih statistov).
Morda res, ampak vtis, ki smo ga dobili, je bilo neomejeno število ljudi brez kart, predvsem pa je v oči bodla obupna neorganziranost v skladišču (pardon, studiu), kjer je poleg gneče vladala popolna zmeda.
Na koncu bi se rada še zahvalila Jonasu osebno za čudovit večer, za prekrasno oddajo ter za prehlad.
LJUBLJANA, 19. - Septembrski skok domačega povpraševanja je bil pod sezonskim povprečjem, izvozni impulz pa še omogoča ohranitev dinamične gospodarske aktivnosti.
Trgovinski primanjkljaj je ob hitrejši rasti izvoza in uvoza iz meseca mesec manjši od lanskoletnega primerljivega primanjkljaja.
Neugodna svetovna gospodarska klima se začenja kazati tudi doma.
V gospodarstvu je oktobra kljub sorazmerno ugodni likvidnosti zaradi poslabševanja stanja na področju poslovnih naročil, slabšega izkoriščanja zmogljivosti in rasti zalog zavel pesimizem glede gospodarske aktivnosti.
Naslednja dražba za pokrivanje privatizacijskega primanjkljaja bo 14. decembra, višina kapitala pa bo po besedah Jožeta Jaklina odvisna od države, saj mora vlada za vsako podjetje s seznama A sprejeti sklep o prodaji pooblaščenim investicijskim družbam.
Na podlagi ZLPP je na razpolago 10 milijard tolarjev družbenega kapitala in 20 odstotkov (8,5 milijarde tolarjev) družbenega kapitala Slovenskih železarn.
Če bo vlada namenila za prodajo pidom še dodatno premoženje, pričakujejo še okrog 25 milijard tolarjev družbenega kapitala.
Sava Tires je po lanskem decembrskem podpisu pogodbe med Goodyearom in Savo d.d. startala v prvi polovici leta najprej z zamenjavo Semperitove tehnologije za sodobno ameriško.
In kot pravijo, bodo v petih letih v Kranju investirali najmanj sto milijonov dolarjev.
Predsednik uprave Mercatorja, člani uprave Aleš Čerin, Jadranka Dakič in Marjan Sedej ter predsednik nadzornega sveta Stane Valant so včeraj podrobneje predstavili potek in sklepe skupščine ene največjih delniških družb v Sloveniji.
Potem ko so največja lastnika Mercatorja (kapitalski in odškodninski sklad), uprava družbe in nadzorni svet podpisali protokol o uskladitvi mnenj v zvezi s posredovanimi nasprotnimi predlogi največjih lastnikov, je torkova skupščina minila praktično brez zapletov.
Velika večina delničarjev je sprejela letno poročilo o poslovanju v letu 1997, uprava družbe pa se je zavezala, da bo naročila nove cenitve nepremičnin v družbah Mercator d.d., Mercator SVS, Mercator Degro in Mercator Modna hiša Maribor, ki presegajo vrednost 500 milijonov tolarjev, ter jih po ugotovitvi poštene tržne vrednosti vključila v računovodske izkaze za leto 1998.
Kot je poudaril Zoran Janković, ponovna cenitev v nobenem primeru ne pomeni, da želi Mercator prodati del svoje trgovske mreže.
Resnica je drugačna - Mercator želi svoj delež med trgovskimi podjetji v Sloveniji, ki sedaj znaša 16 odstotkov - do leta 2000 povečati na 20 odstotkov.
LJUBLJANA, 19. - Včerajšnja tiskovna konferenca, ki jo je sklical v.d. predsednika okrožnega sodišča v Ljubljani Aleš Zalar, je bila zelo očitno odgovor na tiskovno konferenco ministra za pravosodje Tomaža Marušiča, ki ga je takrat kar malo pokaral, češ da bi lahko pri organizaciji posameznih oddelkov naredil veliko več.
Kot predsedniku sodniškega društva pa mu je svetoval, da bi moralo društvo sodnike opozarjati na poklicno etiko.
21-letni voznik je kljub omejitvi na 50 divjal s hitrostjo kar 119 kilometrov na uro
LJUBLJANA, 19. - Že včeraj smo poročali o nenavadni avanturi, ki si jo je med vožnjo po regionalni cesti med Domžalami in Trojanami privoščil 21-letni T. A. iz Zagorja.
ŠKOFIJE, KOZINA, 19. - Policisti na mejnem prehodu Škofije so predvčerajšnjim obravnavali dva primera ponarejanja denarja, ko sta hrvaška državljana v brezcarinski prodajalni hotela unovčiti ponaredke.
Slednja je pred dnevi prišla na obisk k prijateljici, nato pa iz denarnice njene mame vzela 20.000 tolarjev in pobegnila.
Policisti so jo kmalu izsledili.(tt)
Osrednja tema razprav uglednih slovenskih zgodovinarjev na včeraj začetem, sicer dvodnevnem simpoziju Slovenske matice o zahtevnih vprašanjih o dogajanju med prvo svetovno vojno in takoj po njej, je bila strokovna in z vseh plati razlagana vztrajnost iskanja najtehtnejših virov, ki se dotikajo razprav o narodni vladi, državi SHS (Srbov, Hrvatov in Slovencev) in slovenske zamisli o prihodnosti pred usodnim letom 1918 in po njem, ko smo tudi Slovenci zaživeli v južnoslovanski državi, skupaj z vsemi tistimi, s katerimi smo se po tehtnem premisleku pred osmimi leti razšli.
Mednarodni ljubljanski filmski festival se nezadržno približuje koncu
Zaradi težnje po ohranjanju zgodovine sta se Muzej novejše zgodovine in Založba Svobodna misel, v sodelovanju z Bojano Žokalj - Jesih in njenimi sodelavci, odločila, da posnameta prvi videofilm o koncu prve svetovne vojne pri nas, z naslovom Kanoni grmijo, se trese celi svet.
Dvainpetdeset minut trajajoči film obsega tri sklope: zgodovinskega, spominskega in dokumentarnega.
To je njihov drugi videoposkus, naslednjega pa pripravljajo v sodelovanju z angleškim BBC.
FRANC ŽANSKY, upokojenec: "Vozniki so včasih kar malce predrzni.
Imam celo občutek, da me bodo kar povozili.
Tudi mladina ima izjemno slab odnos.
Za nas, starejše, se namreč niti ne zmenijo.
Glede avtobusnih prog nimam pripomb, le udobju bi lahko namenili več pozornosti, ker so sedeži za potnike premalo široki."
TRZIN, 19. - Županski kandidat v občini Trzin Tone Peršak (Demokratska stranka Slovenije) je poudaril pomanjkanje prostora za dejavnosti, rekreacijo in zabavo mladih, slabe razmere, v katerih delujejo društva in potrebo po vsesplošni ureditvi kraja.
Po njegovem bi morali Trzin čimprej navezati na omrežje MPP in sanirati komunalna omrežja.
gostov je prenočilo v ljubljanskih hotelih, od tega v Levu 67, Slonu 175, Kompas Austrotelu 65, Holiday Innu 125, Iliriji 70, Turistu 99, Unionu 225 in Parku 68.
Zagovarjajo oživitev mestnega jedra s prireditvami, toda s celo kopico omejitev
Že ob vstopu tujih trgovskih gigantov na naš trg lahko slovenski peki slutijo, kaj jih čaka v EU
Po osamosvojitvi je pekarstvo v Sloveniji doživelo pravi razcvet, saj se je število zasebnih pekarn (88 leta 1990) povišalo za 150, po lanskoletnih statističnih podatkih pa se s peko kruha in peciva pri nas ukvarja, kot rečeno, kar 426 pekarn, ki skupaj zaposlujejo 4600 delavcev.
Velike delniške družbe, teh je 21, skupaj s svojimi 116 pekovskimi obrati pokrivajo kar 60 odstotkov vseh domačih potreb.
Še vedno v pekarnah spečejo največ kruha; ta zavzema v strukturi kar 80 odstotkov, 15 odstotkov odpade na pekovsko pecivo in 5 odstotkov na druge pekovske izdelke, pravi Lidija Sedej, sekretarka Združenja pekov.
Največ kruha in peciva spečejo iz bele pšenične moke tipa 500 in 850, in sicer 60 odstotkov, vendar se ta delež vztrajno zmanjšuje.
Še leta 1989 so v pekarnah spekli 87 odstotkov vseh izdelkov iz te moke, danes pa je vse večje povpraševanje po črnem, rženem, mešanem in večzrnatem kruhu.
Raste tudi potrošnja peciva in drugih pekovskih izdelkov, delež pakiranih kruhov pa je 10- do 12-odstoten in se v zadnjih treh letih povečuje.
Minister Alojz Krapež svoje naloge sicer "pro forma" opravlja, vendar pa mu pripis "v odstopu" daje kaj malo veljave med podložniki ministrstva.
Tako se ti bolj ali manj zanašajo na delo državnih sekretarjev, ki sta vajeti prevzela že med ministrovanjem prej omenjenega ministra.
Tudi zato se je začelo po neizogibnem odstopu ministra širiti med obrambniki prepričanje, da ministrstvo v bistvu deluje bolje, ko šefa ni doma.
In kar nekaj indicev nakazuje na razloge, zakaj je tako.
LJUBLJANA, 19. - Na delovnem kosilu z veleposlaniki držav članic Evropske unije, vodjo delegacije Evropske komisije Amirjem Naqvijem in ministroma Borisom Frlecem in Igorjem Bavčarjem je predsednik vlade Janez Drnovšek poudaril, da je vlada poročilo Evropske komisije o slovenskem napredku pri vključevanju v EU obravnavala kritično in samokritično.
LJUBLJANA, 19. - Dopolnila poslancev k letošnjemu vladnemu predlogu državnega zbora so imela včeraj v parlamentarnih prostorih več sreče kot dan prej.
V okviru razprav v državnem svetu in na kar osmih delovnih telesih, in sicer na odboru za nadzor proračuna, kviazu, odborih in komisijah za mednarodne odnose, zdravstvo, delo, družino in socialne zadeve, znanost, invalide, narodne skupnosti in infrastrukturo in okolje, so namreč poslanci podprli kar nekaj dopolnil, čeprav je bilo vseeno več tistih, ki niso dobili zelene luči.
Vlada pa je od poslancev tudi včeraj slišala kar nekaj očitkov, predvsem v zvezi s "potratnostjo državne uprave".
Odbor za infrastrukturo in okolje pa bo državnemu zboru predlagal, naj za odpravo posledic nedavnih poplav v državnem proračunu za prihodnje leto nameni 4,11 milijarde tolarjev, in sicer 1,86 milijarde tolarjev za odpravo posledic na cestni ter 2,25 milijarde tolarjev za odpravo posledic na železniški infrastrukturi.
Sicer pa so se člani odbora opredelili tudi do več kot 60 amandmajev, ki so jih poslanci in poslanke vložili k predvidenim proračunskim deležem v ministrstvu za okolje in prostor ter v ministrstvu za promet in zveze.
Pri tem je večina v odboru podprla dopolnilo koalicijskih poslancev Jakoba Presečnika iz SLS in Davorina Terčona iz LDS, po katerem bi v prihodnjem proračunu namenili 550 milijonov tolarjev za pripravo projektne osnove za izgradnjo drugega železniškega tira med Divačo in Koprom.
Komisija za narodni skupnosti je podprla dopolnilo Marije Pozsonec za povečanje postavke ministrstva za šolstvo in šport, namenjene novogradnjam, rekonstrukcijam in adaptacijam, in sicer za 40 milijonov tolarjev.
Sredstva naj bi bila namenjena izgradnji telovadnice pri Srednji šoli Lendava, ki bi morala biti že končana.
POLJČE, 19. - Včeraj je v Poljčah potekal strokovni posvet o vlogi in pomenu Teritorialne obrambe za osamosvojitev slovenske države in razvoj Slovenske vojske.
Na tokratnem posvetu so o nastanku TO in njenem razvoju spregovorili tako tisti, ki so pri nastanku sodelovali (prvi poveljnik TO Bojan Polak - Stjenka), tisti, ki so sodelovali pri preobrazbi TO v sodobno vojsko (Janez Slapar, Albin Gutman) in navsezadnje sedanji načelnik generaštaba SV brigadir Iztok Podbregar.
Za zavarovanca je pri škodnem postopku gotovo najpomembnejši čas, v katerem bo celoten postopek od dneva nesreče do uveljavljanja škodnega postopka in na koncu popravila avtomobila končan.
"Pri obveznem zavarovanju je postopek malce daljši, kajti potreben je policijski zapisnik.
Če ne dobimo prijave povzročitelja, se lahko stvar zavleče tudi do treh tednov.
Če pride do takojšnje prijave oškodovanca, pa ni nobenih težav.
Naredimo cenitev škode, stranka avto odpelje v popravilo, prinese račun in dobi denar na roke.
Še najlažje delo imajo tiste stranke, ki avto popravijo na pogodbenem servisu, saj se morajo tako pri nas oglasiti le enkrat," pravi vodja pravno-likvidacijskega področja pri Zavarovalnici Maribor Danica Ferlin-Samsa.
V praksi to seveda pomeni, da morate denar, če želite imeti vozilo karseda hitro popravljeno, založiti sami, verjetno pa so še najboljša rešitev prav pooblaščeni servisi, kjer ni skrbi s stroški popravila.
Dne 11. novembra 1998 je bil v Dnevniku objavljen članek z naslovom Selitev v Izolo ali Koper, v katerem so bili navedeni neresnični in zavajajoči podatki o višini veljavne luške pristojbine, ki naj bi jo Kompas Turizem plačeval Javnemu podjetju Okolje kot upravljalci pristanišča Piran.
Obramba kadilcev v belih haljah iz porodnišnice Ljubljana je eno samo sprenevedanje.
Najbolj znani strupi v tobačnem dimu so: nikotin je živčni strup, ki drogira, zasvaja, povzroča nenadne srčne smrti, v možgane pride v devetih sekundah, ko potegnete prvi dim, pri nosečnici tudi v možgane ploda; katran razkraja človeško tkivo in povzroča defekt gena P 53; izotop polonij 210 je kriv za radioaktivnost tobaka; benzopyren je pljučni karcinogen.
Ogljikov monoksid, ki izpodriva kisik iz krvi in povzroča, da človeško telo ni nikoli polnokrvno, zato rado zboli in se težko zdravi, najbolj škoduje popkovini, posteljici in plodu nosečnice.
Ženske so zaradi svojih bioloških posebnosti še posebno resno ogrožene.
V Sloveniji število rakavih obolenj iz leta v leto narašča.
Leta 1994 so na novo odkrili 7155 novih rakavih obolenj, leto pozneje pa 7379 ali 224 več.
Če bo število na novo zbolelih naraščalo enako hitro, bomo imeli leta 1998 najmanj 8000 na novo obolelih za rakom, to je več kot 22 na dan.
Pri sedanji umrljivosti to pomeni 12 mrtvih na dan, 360 na mesec in 4320 umrlih na leto zaradi kajenja cigaret.
Brez tistih, ki jih pomorijo druge bolezni, ki so tudi posledica kajenja, kot na primer "pljučni emfizem in burgerjeva bolezen (kadilske noge).
Ali to ni šokantno?
Avtocestna gradnja se z dograditvijo izolske obvoznice seli na Obalo
V primeru razkola SLS ne bi zapustila vlade, ampak bi skušala oblikovati drugačno vladno večino
Pri občinskih volitvah uporabljamo tako večinski kot proporcionalni volilni model
Očitno pa ni upošteval dejstva, da takrat, ko je morje tako razburkano, da ni primerno za pristanek ladij, vremenske razmere prav tako ne dopuščajo varnega pristanka helikopterjev in zato helikopterske pristajalne steze nikoli nismo uporabljali.
To Rudolfa niti ni motilo, kajti še posebej se je navduševal nad visokimi valovi, ki so divje butali ob skalnato obalo.
Ko sem prvič pripotoval z ladjo, se mi je otoček zdel pust, neprijeten in celo odbijajoč, saj sem v prvem trenutku videl le nekaj skal, ki štrlijo navpično iz morja.
Toda kasneje se je izkazalo, da utegne Li Galli, kljub vsem svojim naravnim omejitvam, navsezadnje biti celo prijeten.
V sedmih minutah počasne hoje si ves otoček zlahka prehodil v smeri od enega konca do drugega, brez tveganja pa si lahko hodil le v vzdolžni meri, kajti v drugi smeri si bil v neprestani nevarnosti, da ti bo spodrsnilo in boš padel čez rob skale v morje.
Lastnik otočka Li Galli je bil nekoč Léonide Massine in to je bil dodaten razlog, da se je Rudolf odločil za nakup.
V letih med obema vojnama je bil namreč Massine skoraj prav tako slaven baletni plesalec kot veliko kasneje Rudolf Nurejev in slavni Diagilev - brez dvoma največji baletni impresarij našega stoletja - je Massinu podaril ta otok, ki je bil na tak način torej povezan tudi z baletom.
Vsekakor je Rudolfu godilo, da je bil nekakšen Massinov naslednik, in s pomočjo starega megafona je opozarjal ljudi, ki so se z ladjami vozili mimo otoka, naj se oddaljijo od njegove lastnine, prav tako kot je menda nekoč nepovabljene goste odganjal Massine.
Toda če Rudolfovo opozorilo ni zaleglo in so se ljudje kljub vsemu izkrcali, se je zaklenil v svojo sobo in je v njej ostal toliko časa, dokler niso odšli.
Znani Poljak zatresel mrežo
NEW YORK, 19. - Carolina Hurricanes so v hokejski ligi NHL na domačem ledu tesno premagali Montreal Canadiens s 5:4.
Napeto je bilo tudi v Nashvillu, od koder so z zmago 2:1 točki odnesli gostje iz Chicaga.
Na tekmah v Pittsburghu in Denverju sta bila izida nekoliko višja v korist zmagovalcev: Philadelphia je slavila v gosteh s 4:1, domači Colorado pa je z zmago 5:2 iztržil novi dve točki proti "Otočanom" iz New Yorka.
Oba gola za Newyorčane je zabil Poljak Mariuzs Czerkawski, ki se ga spomnimo z letošnjega svetovnega prvenstva skupine B, ki je bilo aprila pri nas.
ASUNCION, 19. - V Južni Ameriki je nogomet veliko več kot le igra.
Na tekmi polfinala tamkajšnjega pokala Mercosur med domačo Olimpijo iz Paragvaja in brazilskim Palmeirasom je nek razgret navijač Olimpije stranskemu sodniku Ernestu Taibiju (na sliki) iz Argentine v glavo zalučal steklenico.
Tekmo so nemudoma prekinili, v finale pa se je avtomatično uvrstilo brazilsko moštvo.
Upajmo, da se podobnih metod na današnji tekmi s PAOK v Tivoliju ne bodo poslužili naši navijači kluba z enakim imenom...
Če ne upoštevamo sinočnje tekme Krke v Koraćevem pokalu, so vsi štirje slovenski klubi v evropskih pokalih (Union Olimpija, Savinjski Hopsi, Pivovarna Laško, Krka) skupaj doslej v letošnji sezoni kar dvajsetkrat zmagali in le osemkrat izgubili, kar se v tej fazi tekmovanja še nikoli ni zgodilo.
Naši klubski košarki lahko za ta podvig le čestitamo, pri čemer bi bila prava škoda, če bi PAOK pokvaril dobro razpoloženje slovenske športne javnosti.
LOS ANGELES, 19. - Ameriški profesionalni šport je denarno zadolžen za naslednjih nekaj let.
Lastniki baseballskih moštev so svojim 493 najboljšim igralcem po pogodbah do leta 2003 zagotovili skupno 3,63 milijarde nemških mark.
V stavkajoči košarkarski ligi NBA se igralci borijo za 60 odstotkov zaslužka od skupaj 3,5 milijarde mark letnega dobička, njihovi delodajalci pa pristajajo le na 50 odstotkov.
Nogometni prvoligaši bodo igrali tudi decembra
Tekma na visoki nadmorski višini (jezero je na 3830 metrih nad morjem) sodijo med najtežje, saj imajo tekmovalci veliko težav zaradi redkejšega zraka.
Ob prekratki aklimatizaciji se težave začnejo že v prvi disciplini in kilometrsko plavanje v jezerski vodi s komaj 11 stopinjami Celzija je marsikoga prisililo v hlastanje za zrakom.
Tudi Kregar je imel nekaj težav zaradi prehitrega plavalnega tempa, a se je po stotih metrih umiril in nadaljeval bolj zmerno.
Iz vode je prišel z dvema minutama zaostanka za vodilnimi, v 37 kilometrih na kolesu pa je zaostanek nadoknadil in si privozil prednost, ki jo je s tekom na sedem kilometrov, kar je njegova najmočnejša disciplina, zanesljivo obdržal.
Triatlon se je končal z vzponom na ploščad po stopnicah in skalah do 400 metrov oddaljenega spomenika v Sillustaniju (4050 metrov nad morjem).
Kregar je bil neulovljiv, v boju za drugo mesto pa so se v dramatičnem finišu dajali trije.
Bolje sta opravila Ekvadorca Juan Tola in Nelson Vasquez.
S časom uro in 41 minut je Kranjčan za dve minuti zgrešil lanskoletni rekord Kolumbijca Voresa.
Ko so bili jadralci sredi Atlantika in so pluli proti Južnoafriški republiki, se mu je po elektronski pošti oglasil dokaj obupan jadralec Viktor Jazikov.
Med plovbo je namreč staknil hudo infekcijo na laktu, ki se je v nekaj dneh poslabšala in razvila v velike zagnojene mehurje.
Po zdravnikovi oceni bi lahko pacienta na barki rešil samo kirurški poseg, ki pa bi ga Jazikov moral izvesti sam.
V torek zgodaj zjutraj je bilo videti od tisoč do dva tisoč meteorjev in bolidov na uro, ki so bili po besedah strokovnega sodelavca oddelka za fiziko na Astronomskem observatoriju Hermana Mikuža izredno svetli.
Na območju Logatca so bili vidni celo skozi meglo, tako da so ljudje mislili, da se bliska.
Svetloba meteorjev in bolidov je bila po njegovih besedah blizu sija Lune, meteorski dež pa je presegel pričakovanja strokovnjakov.
Tudi vreme je bilo opazovalcem naklonjeno, čeprav je bilo ponoči pretežno oblačno, proti jutru pa se je zjasnilo.
Najlepše se je dež videl na Primorskem.
Zato so švedski znanstveniki že opozorili, da je treba pri porodu več pozornosti nameniti zmanjševanju bolečin porodnice, saj naj bi se nevarnost samomora zmanjšala, če mati dobi sredstva proti bolečinam.
Takšno lajšanje poroda je v razvitih državah in seveda tudi v Sloveniji že nekaj običajnega, razen v primeru, če sredstva odkloni ženska sama oziroma se odloči za naravni porod.
K bananam položimo kepico vanilijevega sladoleda, oboje polijemo s polivko.
Utonil sin bivšega premiera
- Nova operacijska dvorana je pripravljena.
Monterji so pravkar končali z delom.
Oddahnil si je.
Po vsem, kar se bo zgodilo, bo bolnišnico moral tožiti.
Končno mu je uspelo.
Pogledal je.
Pred seboj je zagledal zaskrbljeni obraz operaterja Andrewsa, ki bi moral operirati tudi Mary Ellen.
Slovenski kulturnoinformacijski center, ki so ga dobili manjšinci v Porabju, bo po besedah predsednika Zveze Slovencev na Madžarskem Jožeta Hirnoka, da ne bi le trošil proračunskega denarja obeh držav, opravljal tudi gostinsko-hotelske storitve.
Najbolj pa slovenska manjšina obžaluje dejstvo, da prav slovenski radio, zaradi katerega je nastopila ideja po ustanovitvi tovrstnega centra, imenovanega Slovenski dom, po dveh letih neuspešnih prizadevanj za pridobitev frekvence, ni zaživel.
S tem ko je vodja Kurdske delavske stranke Abdulah Apo Ocalan priletel na rimsko letališče in se vdal italijanskim karabinjerjem, je nekako simbolično napovedal tudi bližnjo prizemljitev sanj milijonov zagovornikov samostojnega Kurdistana.
Razlogi, zaradi katerih se je Ocalan na zadnjem potepanju po svetu ustavil prav v Rimu, namreč potrjujejo, da je gibanje turških Kurdov začelo izgubljati podporo dosedanjih tako rekoč zgodovinskih podpornikov iz najbližje soseščine.
To pa utegne usodno vplivati na konec njihovega političnega in oboroženega boja.
Po zmagi demokratov na nedavnih volitvah v kongres se je zdelo, da je zanimanje za republikansko preganjanje predsednika Clintona uplahnilo; a pravosodni odbor v predstavniškem domu, ki bo danes začel z zaslišanji o morebitni odstavitvi demokratskega predsednika, je z objavo posnetkov sočnih telefonskih pogovorov med Monico Lewinsky in njeno nekdanjo zaupnico Lindo Tripp pozornost javnosti vendarle spet obrnil proti Kapitolu.
Prva, ne pa edina priča, bo neodvisni preiskovalec Kenneth Starr, ki Billa Clintona in njegovo soprogo Hillary pod drobnogledom proučuje že štiri leta.
Starr je septembra letos po osmih mesecih temeljitega pregleda predsednikovega spolnega razmerja z Monico Lewinsky kongresu izročil poročilo, v katerem na podlagi izčrpnih pričanj več deset ljudi pred veliko porotomed njimi sta bila tudi Monica Lewinsky in Bill Clintonni le do zadnje podrobnosti dokumentiral spornega razmerja, ampak predstavnikom kongresa navedel 11 predsednikovih prekrškov, ki so po njegovem mnenju, skupaj z zlorabo moči in laganjem pod prisego, zreli za Clintonovo odstavitev.
Potem ko se je po objavi Starrovega poročila s pikantnimi podrobnostmi Clintonovega razmerja z Monico Lewinsky zdelo, da mladenka ne more več povedati nič novega, je predvčerajšnjim presenetila novica, da je Monica vendarle uspela skleniti pogodbo: v zameno za kupček zelencev bo z lastnimi besedami povedala svojo zgodbo.
Na dan, ko je po Ameriki donelo predvajanje telefonskih pogovorov Linde Tripp in Monice Lewinsky, se je v tisku pojavila novica, da bo Monica svojo zgodbočeprav za mnogo bolj skromno vsoto, kot bi si želelaprodala založbi St. Martin's Press.
Knjigo s preprostim naslovom Monikina zgodba bo po njenem pripovedovanju napisal nihče drug kot biograf princese Diane Andrew Morton, omenjena založba pa bo glavni junakinji vnaprej plačala 600.000 dolarjev.
V primeru, da bo šla knjiga za med, pa si Monica lahko obeta tudi dobiček od prodaje.
