Vendar pohvala ni veljala zgolj estetskemu videzu predmetov.
Poleg tega, da so bili navdušeni nad njihovo natančno izdelavo, so misijonarji zlasti hvalili potrpežljivost in marljivost, s katerima so jih izdelovali - tj. vrlini, ki nista bili cenjeni samo v indijanski kulturi, ampak sta veljali tudi za pravi krščanski vrlini.
Misijonarji so take predmete pogosto podarili obiskovalcem misijona ali svojim nadrejenim kot dokaze o uspehih, ki so jih dosegli pri izpolnjevanju nalog.
Tovrstne spretnosti Indijancev so tudi neposredno povezovali z njihovo sposobnostjo za napredek in "civilizacijo".
Ta sklep je je zelo odkrito povedan v naslednjem odlomku iz Pitzerjevega skromnega kataloga:
Prisotnost tega predmeta v Baragovi zbirki je torej neke vrste ironija: poskus ohraniti v steklenem stolpu značilnosti indijanskega življenja in materialne kulture, čeprav so si misijonarji in vlada v težnji "izboljšati" življenje Indijancev v resnici močno prizadevali, da bi jih zamenjali z evroameriškimi standardi bivanja.
