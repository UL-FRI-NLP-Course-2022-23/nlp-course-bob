Smo vas prepričali, da se nam pridružite?
Slovencem najbližje dolomitsko smučišče (od Ljubljane je oddaljeno le dobrih 300 kilometrov) je z eno besedo »do človeka prijazno« smučišče.
Na njenih »pičlih« 85 kilometrov urejenih prog, stran od industrijskega turizma in gneče, se tudi tisti, ki si občasno morda zaželijo še širnejših in bolj razvpitih belih prostranstev, vedno znova radi vračajo.
Seveda se bo med letom dogajalo še marsikaj drugega, o čemer vas bomo pravočasno obveščali.
A najprej so na vrsti Geine poti za Geine popotnike zato vsekakor ne zamudite prihodnje številke.
Zunaj mestnega obzidja je lepo negovan Katarinin park, kamor zahajajo zaljubljenci.
Za meščane ga je dal urediti car Peter I. Veliki.
Sredi parka je velika baročna palača, nekoč poletno bivališče; po načrtih italijanskega arhitekta Niccola Michettija je bila zgrajena v letih med 1718 in 1836.
Danes je v njej sedež predsednika Estonije.
Najtoplejša meseca sta julij in avgust z najvišjo temperaturo 30 0C.
Pozimi so dolga obdobja hudega mraza.
Fotografiranje lednega plezanja pa prinaša še vrsto drugih zanimivosti.
Četudi plezamo po globoko zmrznjenih slapovih, pa vseeno velikokrat po njih bolj ali manj teče voda.
Mokrota je torej pogost sopotnik plezalcev, in ko s fotoaparatom »opletaš« gor in dol po ledeni vertikali, je brisanje objektivov zelo pogosto opravilo.
Ker ta voda hitro zmrzuje, nam vrvi lahko kaj hitro zmrznejo ali pa celo primrznejo v led.
Vzpenjanje po zmrznjenih vrveh pa zahteva njihovo sprotno čiščenje in podobne ukrepe proti nenadzorovanemu zdrsu v vznožje stene.
Seveda je potem tukaj še večji ali manjši mraz in temu primerna obleka, da nas ne zebe, ko nekaj ur fotografsko spremljamo plezalce pri delu.
Da bo vaše potovanje res lepo, si pravočasno zagotovite vodnike in zemljevide za na pot po vašem okusu.
V naših knjigarnah vas poleg drugih vodnikov čakajo znani vodniki Lonely planet v angleškem jeziku: Kalifornija in Obalna Kalifornija.
Praktičen je priročni vodnik in žepni zemljevid obenem: Kalifornija po avtocesti št. 1 (California Highway 1).
Namenjen tistim, ki želijo prevoziti Kalifornijo ob slikoviti pacifiški obali.
V tej zbirki vodnikov sta še vodnika za mesti Los Angeles in San Francisco.
Ponosen sem na Geo in srečo sem imel, da si postal moj sodelavec.
Dobro nama je šlo, tako da je revija ohranila bistveno nit odpirati poglede in izvabljati začudenje pri ljudeh, ki drugače ne bi videli drugega, drugih in drugačnega.
V svetu tržnega poneumljanja in medijskega totalitarizma je ohranila pogled na svet, ki obeta, da bodo bralci do konca svojih dni ostali odprti za različnost.
Na to idejo sem prišel, ko sem ne vem kateri krat hodil po Miklošičevi ulici in prvič pogledal v nebo: videl sem krasno hišo, ki je bila prej mojim očem skrita.
Rekel sem si: vse je v očeh.
Pogled je gibalo.
Tako mislim še danes.
Nisem reden bralec Gee, ne bom lagal; malo sem bil le užaljen, da me nikoli nihče ni uvrstil med brezplačne naročnike, ampak najbrž je že prav tako.
Sem pa vsakomur s ponosom povedal, da sem bil priča Geinemu rojstvu in da je vsaj malo tudi moj otrok, kakor bi rekel Frane Milčinski Ježek.
Najbližjim sem priznal tudi očetovstvo.
Dovolj pa jo spremljam, da lahko rečem, da bi jo še vedno podpisal in da sem bil zelo žalosten, ko sem Geine sodelavce našel tudi pri sorodnih revijah: še vedno jo branim, čeprav živi svoje življenje in želim ji dobre urednike in veliko let.
S kolegi na Tribuni nam je uspelo, ušpičili smo marsikaj hitrega in nepremišljenega, ampak slišalo se je in imeli smo trdna načela, za katera smo bili pripravljeni tudi umreti.
Skoraj umreti.
V nekem uvodniku sem si na koncu privoščil geslo Naj živi proletarska revolucija!
Pojma nismo imeli, kako zelo smo z njim strašili ljudi, napisali pa smo ga skorajda tudi pod kuharske recepte.
Po Mladini si se odločil za Teleks.
Ampak hitro si bil znova v Mladinski knjigi.
Haridžani so najbolj pripomogli k dobremu imenu pokrajine, saj so od nekdaj znani kot odlični rokodelci.
Tkejo pa v tistih krajih zelo cenjen bombaž ter izdelujejo volnene izdelke.
Slovijo tudi po tem, da imajo skrbno urejene hiše, okrašene s številnimi izdelki domače obrti.
Predvsem ogledala, rezbarije in usnjeni izdelki so njihova posebnost.
Gre za hindujsko pleme Meghwal, ki izvira iz pokrajine Merwar v sosednjem Radžastanu.
Ime Haridžani jim je dal Mahatma Gandi in pomeni božje ljudstvo (hari - bog, džan - ljudje).
11394: Eden redkih ostankov stare arhitekture, ki se je ohranil po katastrofalnem potresu v Bhuju leta 2001.
Navdušenje je bilo seveda povsem upravičeno, saj se je kmalu izkazalo, da so mamutovci ali orjaške sekvoje (Sequoiadendron giganteum
Mamutovce v naravi najdemo samo še v 75 sestojih na zahodnih pobočjih gorovja Sierra Nevada v Kaliforniji.
Največ jih je ohranjenih v narodnih parkih Sequoia in Kings Canyon, v katerih rasteta tudi največji drevesi na svetu, general Sherman in general Grant.
Nahajališči obeh orjakov sta povezani z eno najlepših panoramskih cest na svetu, s tako imenovano avtocesto generalov.
Gradnja več kot 70 km dolge ceste, ki je potekala med letoma 1921 in 1934, je bila tehnično zahtevna, draga in dolgotrajna; še podaljšala se je zaradi gospodarske krize, ki je izbruhnila med njo.
V gozdovih, ki jih cesta povezuje, takrat že nekaj časa niso več sekali, zato je jasno, da glavni razlog za gradnjo ni bil ekonomski učinek.
Šlo je pač za nacionalno pomemben projekt, ki ga je bilo treba za vsako ceno končati.
Le kaj bi lahko v kriznih časih narodno zavest Američanov in predstavo o ameriški veličini v svetu bolj utrdilo kot za vsakogar udoben in hiter dostop do v drugih delih sveta nepredstavljivih orjakov v osrčju drugega najstarejšega narodnega parka v ZDA, ustanovljenega že leta 1890?
V zgodbo se lepo vključujeta tudi imeni največjih mamutovcev.
Največje drevo na svetu, general Sherman je dobilo ime po najnasilnejšem generalu v državljanski vojni med severom in jugom, drugo največje pa po generalu Grantu, vrhovnem poveljniku severnjaške vojske in pozneje predsedniku ZDA.
Narodni park Kings Canyon in najvišji vrhovi Sierre Nevade, kakršne vidimo z avtoceste generalov
Med zbiratelji hišic polžev in školjk - konhiologi - so porcelanke ali kavri ena najbolj priljubljenih družin.
Porcelanke so polži, ki živijo v toplih morjih.
Spadajo med mehkužce, kamor štejemo še školjke, glavonožce, zobce in oklopnike.
Prvič so se pojavile pred 140 milijoni let, danes pa poznamo okoli 200 živih vrst.
Že z višine tri tisoč metrov se zdijo meje med državami neresnične in nepotrebne.
Težko si je predstavljati, da znotraj teh meja ljudje razmišljajo drugače kot zunaj njih.
Oklepajo se svoje identitete, svoje kulture, svojega pogleda na svet, svojega verovanja, ki jih lahko pripelje tudi tako daleč, da sovražijo tiste zunaj teh okvirov.
- Razdaljo 38 000 km je preletel s povprečno hitrostjo 173 km/h. Pri tem je porabil manj kot 2300 litrov zelenega avtomobilskega goriva.
Vsako sredo ob 20. uri na 1. programu Radia Slovenija oddaja
Oddaja Gymnasium je obvezna smer za mlade.
Ker vas pot pripelje do koristnih informacij, znanja in spoznanj.
Z nami lahko potujete po temah, ki zanimajo dijake in študente, ti pa so tudi redni gosti naših oddaj.
Brez zavor govorijo o mamilih, učenju, počitniškem delu, potovanjih, raziskovalnih taborih, hobijih, prostem času, študiju v tujini, torej o aktualnih temah za mlade.
Ob poslušanju razmišljanj gostov oddaje Gymnasium se lahko nasmejete izvirnim izjavam in se načudite ustvarjalnosti in spontanosti posameznikov.
Na potovanju skozi oddajo se večkrat ustavimo in poslušamo dobro glasbo.
Za vas pogledamo tudi Na tapeto, kjer so zapisani dogodki, ki jih srednješolci nikakor ne smete zamuditi.
Vse o oddaji Gymnasium in novice o aktualnih dogodkih najdete na spletni strani www.rtvslo.si/gymnasium.
Primorski ribiči so posledice na ribah kmalu opazili in pričeli z umetno rejo in vlaganjem soške postrvi.
Klub temu so raziskave ob koncu prejšnjega stoletja pokazale, da so čiste marmorirane postrvi skoraj povsem izginile.
Strokovnjaki ribiških družin Tolmin in Idrija ter Zavoda za ribištvo RS so jih našli le še v nekaj skromnih gorskih rečicah, pritokih Soče, ki so z naravnimi skalnatimi zaprekami ločene od matične reke in s tem fizično zaščitene pred tujerodno vrsto.
Primerki izvorne soške postrvi, ki so jih v teh vodah našli, so tako postali »ključ« za preživetje skoraj izumrle vrste, katera živi tam od pradavnine.
Sled za orjaško marmoriranko me je vodila po vsej zgornjesoški dolini.
Potopil sem se v slikovita Velika in Mala korita Soče, iskal sem jo v mračnih votlinah soteske pri Golobarju, bil sem v petindvajset metrov globokem kanjonu v Mostu na Soči kakor tudi na širokih prodiščih pri Čezsoči.
Med raznovrstnimi ribami sem praviloma srečeval tudi soške postrvi, a nobena izmed njih ni presegala povprečne velikosti.
Dokler se nisem potopil pod Napoleonov most …
Kanjon pod mostom je globok skoraj deset metrov.
Svetel in prostoren je bil pravo nasprotje temačnih ožin pri Golobarju.
Bilo je polno ribjega »drobiža«, takega do pol metra, ampak ta me tokrat ni zanimal.
V mislih sem imel soško velikanko.
Iz proda so gledali obrušeni skalni balvani, porisani z velikimi fosilnimi školjkami.
Stene so pod gladino oblikovale razgibane trebušaste vbokline, ki so po več metrov spodjedale obalo.
Kjer je bila struga široka, je bil tok šibak in lahko sem plaval po sredini.
Od tam je bil lepši pregled na obe strani.
Če sem se ozrl, sem videl, kam so izginili lipani, ki jih je bilo v začetku vse polno.
Zdaj so se gnetli tik za mojimi plavutmi in pobirali drobir, ki sem ga s plavanjem dvigoval izpod proda.
Postrvi so večinoma ostajale bolj ob strani.
Na nekem mestu se je v steno vtisnil posebno globok spodmol.
Prod se je dvigal v njegovo notranjost v obliki široke gomile, ob steni pa spuščal v jarek.
Kraj je bil res posrečen za skrivališče soške velikanke.
Odplazil sem se po produ, ki je spominjal na žogice za golf, in pokukal čez rob.
Čeprav je od daleč kazalo, da je tam le stena, je bilo za prodom prostora za cel strelski jarek.
In čisto na dnu jarka sem jo zagledal.
Ležala je ob steni, dolga in debela kot hlod!
Pravzaprav ležal je, saj se je po njegovi kavljasti čeljusti dalo sklepati, da je samec.
Gledal sem ga kakšno minuto v polmraku in enakomerno spuščal mehurčke.
Potem sem se mu kamenček za kamenčkom začel približevati.
Ko sem bil oddaljen od njega še meter in pol, je grozeče dvignil poležano hrbtno plavut, kot bi razpel jadro.
Dal mi je vedeti, da sem se mu dovolj približal.
Ustavil sem se in spet sva se gledala.
On je buljil vame in jaz vanj.
Gobec je imel nekoliko odprt in škržni poklopci so enakomerno odštevali čas najinega srečanja.
Nato sem počasi prižgal reflektor na kameri, da se je ribon pred mano za trenutek okopal v zlati svetlobi.
Naslednji hip je z repom silovito zamahnil, da je ostal v produ le odtis njegovega širokega ležišča, in izginil.
Tistega dne orjaškega samca nisem več srečal.
Njena celotna dolžina je 138 km, dolžina toka v RS 96 km.
Povprečni pretok reke pri Solkanu meri okrog 100 mł/s, ob največji suđi pod 6 mł/s, ob največjih padavinah s pomladno odjugo pa prek 2000 mł/s.
Za pridobivanje pare v jedrski elektrarni poskrbi jedrski reaktor, ki je srce elektrarne.
Obstaja cela množica različnih tipov reaktorjev, ki se razlikujejo po vrsti goriva, po hladilni snovi, po načinu priprave pare, načinu regulacije in številnih fizikalnih in tehničnih podrobnostih.
Kam gre kinetična energija novo nastalih jedrc?
Zaletijo se v svoje sosede in jim predajo energijo tako, da jih zatresejo.
Tresenje snovi pomeni povišanje temperature, zato pa v hladnejšo okolico steče toplota.
Samo še ujeti jo je treba.
Ti delci letijo v okolico in se zadevajo v snov na njihovi poti.
Če se zaletijo blizu, segrevajo snov, v kateri so nastali.
Zato se jedrski odpadki še dolgo močno segrevajo.
Če letijo daleč, lahko poškodujejo snovi v okolici.
To radioaktivno sevanje lahko zaznamo (samo!) z merilniki, v okolici pa lahko pusti hude posledice.
Bolj ko smo daleč od njih, bolj na redko so posejane krogle in manjša je verjetnost, da nas katera zadene.
Dokler stojimo zunaj dosega krogel, smo sploh varni.
Do temeljnih spoznanj jedrske tehnike so se fiziki dokopali že pred drugo svetovno vojno.
Odkritje cepitve urana in verižne reakcije (1939) je pomenilo temelj za razvoj reaktorja, ki ga je leta 1942 v Čikagu prvič pognal italijanski fizik Enrico Fermi.
Ta reaktor je vseboval 6 ton naravnega urana, 50 t uranovega oksida in 400 t grafita.
Zaradi čudne, nepravilne oblike so ga imenovali Pile (gomila) in to ime so še dolgo uporabljali za reaktor.
Prve reaktorje so gradili za vojaške namene, posebno za pridobivanje plutonija in pozneje za pogon ladij in podmornic.
1978. so v nekdanji NDR odprli podzemno odlagališče Morsleben.
1979. se je v elektrarni na Otoku treh milj v ZDA zgodila prva hujša nesreča.
Na svetu deluje okrog 440 jedrskih elektrarn.
Številne gradijo, nekatere zapirajo in razgrajujejo, nekatere so zgrajene, pa niso v pogonu.
Številke se nenehno spreminjajo, čeprav je elektrarna objekt, ki za dograditev potrebuje 1015 let.
Menjavanje političnih strank v posameznih državah močno spreminja njihovo usodo.
V Nemčiji so se po prihodu zelene vlade odločili, da jih bodo v dveh desetletjih popolnoma odpravili.
Ampak - vlada ima rok trajanja štiri leta, nuklearke pa do 60 let.
Švedi, ki so pametno in preudarno ljudstvo, jih zapirajo, Finci, ki so pametno in preudarno ljudstvo, gradijo nove.
Kitajci jih vidijo kot rešitev za svojo nenasitno industrijo, Avstrijci pa kot grožnjo za svoj obstoj.
Japonska si svoje industrije sploh ne more predstavljati brez njih in je zgradila najmočnejše na svetu elektrarna Fukušima z desetimi reaktorji v omrežje pošilja 8815 MW.
Naj se borimo proti jedrski energiji?
V boju zmaga tisti, ki izbere najbolj primerno orožje.
Proti bacilom in bakterijam se je bilo neuspešno boriti s sulicami, helebardami, mušketami in topovi.
Šele mikroskop nam je omogočil, da smo jih odkrili, razumeli in premagali.
Spoznajmo najstarejša drevesa
Naj vam nekoliko pomagamo: Gora leži na vzhodnem robu Spodnjih Bohinjskih gora, skozi fotografski objektiv pa smo jo opazovali z Lajnarja.
Potomce osmukanih soških plemenk danes vzrejajo v ribogojnicah, od koder jih vsako leto na tisoče vrnejo v Sočo.
Rezultati zadnjih raziskav na Soči so spodbudni, saj pričajo, da je med soškimi in potočnimi postrvmi ter njunimi križanci, odvisno od lokacije vzorčenja, kar od 70, do skoraj 100 odstotkov soške postrvi.
Soča je ponekod ujeta v skalna korita, drugje razlita po peščenih prodiščih.
Zanjo je značilna mlečna modrozelena barva.
- Kako si se lotil prenove?
Se ti zdi, da Slovenija še vedno potrebuje tak tip revije, navkljub dostopnosti praktično vseh svetovnih poljudnoznanstvenih revij, kot so na primer National Geographic, GEO, Peter Moosleitners Magazin, Airone itn., pa tudi samih slovenskih, Gei do neke mere sorodnih revij?
595 Slovani in avarska konjenica premagajo Bavarce
Alpski svizec je bil v naših krajih pogost v pleistocenu.
Po pleistocenu pa naj bi bil iztrebljen.
Ohranil se je drugod v Alpah, zato so ga v petdesetih letih začeli ponovno naseljevati, tako da je danes običajen prebivalec našega visokogorja.
Sončni ostriž je bil v Evropo prinesen kot akvarijska riba, danes pa je razširjen v številnih naših vodah.
Lopatice turbin so od blizu prave lepotice gladke in skrbno obdelane upognjene solzice, ki pari postopoma kradejo njeno energijo.
Močnejši reaktorji lahko s toploto napajajo štiri uparjalnike in proizvedejo za 1300 MW električne moči.
Številne elektrarne so sestavljene iz več med seboj neodvisnih blokov če imajo za hlajenje v bližini dovolj veliko reko ali morje.
1 Nevtron se zaleti v jedro 235U.
Gorivo za tlačnovodni jedrski reaktor so kot mezinec debele sintrane tablete.
Nameščene so v neprepustne jeklene cevi - gorivne palice, ki preprečijo, da bi nevarne radioaktivne snovi prišle v neposreden stik z vodo, ki teče skozi reaktor.
Po nižinskih in gorskih travnikih raste zanimiva bezgova prstasta kukavica (Dactylorhiza sambucina), ki je svojevrstna, ker se pojavlja v dveh barvnih različkih: rumenocvetnih in rdečecvetnih.
Obe obliki lahko rasteta ločeno ali pa sta med seboj pomešani.
Včasih so prstaste kukavice uvrščali v rod kukavice (Orchis).
Od njih pa se razlikujejo po obliki gomoljev.
Pri (pravih) kukavicah so gomolji okrogli, pri prstastih pa so dlanasto oziroma prstasto deljeni, kar nam pove že latinsko rodovno ime: dactylos je prst in rhiza je korenina.
Ime bezgova pa je dobila po cvetovih, ki rahlo dišijo po bezgu.
Sredi decembra pa se je že pokazalo, da pinože hodijo po hrano (žir) že bistveno dlje, kot na začetku, ko so priletele k nam.
Ornitologi so tudi opazili, da so jih našle ujede, saj nad območjem občasno krožijo posamezni skobci, sokol selec, pa tudi kragulj.
Na DOPPS-u predvidevajo, da naj bi bilo njihovo zadrževanje v Sloveniji odvisno predvsem od snežnih razmer.
ZAKAJ ČLOVEK PREJ UMRE OD POMANJKANJA VODE KOT OD POMANJKANJA HRANE?
Pri zapisovanju je zelo pomembno, da k zgodbi pripišemo ime in priimek pripovedovalca, leto njegovega rojstva, datum, kdaj je bila zgodba zapisana, ter seveda ime in priimek zapisovalca.
Po teh podatkih lahko raziskovalci tudi čez čas ugotavljajo, kdaj in kje je bila kaka zgodba še živa.
Če je bil pripovedovalec v času pripovedovanja še mlad, je mogoče predvidevati, da jo bo znal povedati tudi, ko bo že v letih.
Taka zgodba ima torej precejšnje možnosti, da jo bodo v živo slišali tudi prihodnji rodovi.
