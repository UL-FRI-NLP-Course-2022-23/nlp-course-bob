LJUBLJANA - Marko Bitenc, kirurg v Kliničnem centru, sicer pa predsednik zdravniške zbornice, naj bi med neko operacijo pred leti pacientki odstranil napačni rebri.
Pacientka, operirana zaradi suma raka na devetem rebru, je na ljubljanskem okrožnem sodišču tudi vložila tožbo, s katero od zavarovalnice Adriatic zahteva 25 milijonov tolarjev zaradi preživetega strahu, zmanjšanih življenjskih sposobnosti in podobno.
Marko Bitenc je zavrnil obtožbe.
Redni kontrolni pregledi na Onkološkem inštitutu so dokazali, da je dve leti po operaciji z bolnico vse v redu, da nima ne bolečin ne znakov bolezni, kar pomeni, da strokovne napake ni bilo, poudarja Bitenc.
Kandidati se morajo prijaviti v tridesetih dneh od objave razpisa, med pogoji, ki jih morajo izpolnjevati, pa so tudi magisterij iz veterinarskih znanosti in najmanj enajst let delovnih izkušenj, od tega devet let pri upravnem organu za veterinarstvo.
Milan Pogačnik, dekan veterinarske fakultete in najverjetnejši novi kmetijski minister, na vprašanje, kdo bi bil najprimernejši za direktorja, pravi: Nespodobno bi bilo, če bi o tem govoril že zdaj, ko še nisem bil imenovan za ministra.
Sem pa slišal, da se za to mesto zanima kar precej kolegov.
Naši viri pravijo, da so na veterinarski upravi zadovoljni tudi z delom zdajšnje direktorice Simone Salamon, nekateri bi radi na tem mestu videli državno sekretarko za veterino Vido Čadonič - Špelič, na lanskem razpisu osmoljeni kandidat Črtomir Borko, ki dela na nacionalnem veterinarskem inštitutu, pa o svoji morebitni ponovni kandidaturi pravi: Kljub lanskemu neuspehu nisem obupal, tudi ustrašil se nisem.
Stvar me zanima, ali se bom ponovno potegoval za direktorja, pa se še nisem odločil.
Želijo si, da bi prišli oboji, tako tisti, ki potrebujejo le druženje, kot tisti, ki ne morejo več skrbeti zase, pa morda čakajo na sprejem v dom za starejše ali zaradi predsodkov ne želijo oditi v dom.
Dnevni center bo zato pomenil tudi veliko razbremenitev svojcev, ki skrbijo za takega člana družine.
Poleg tega bo nekakšna oblika predpriprave za nastanitev v domsko oskrbo, saj se bodo lahko varovanci in njihovi svojci postopno privadili na ta korak.
Dnevni center ocenjujem zelo pozitivno.
Starejšemu človeku, ki je še pri močeh, omogoča druženje z drugimi, če ni, pa laže sprejema svoje težave, ko vidi, da jih doživljajo tudi drugi, je povedala Ivanka Rižnar iz društva upokojencev Stari Vodmat.
Kot je poudaril Zmago Jelinčič, je bilo slabega vodenja, sprenevedanja, usmerjanja denarja sem in tja ter po njihovem mnenju tudi goljufij na železnici ogromno.
Opozarjali smo že na čudne posle v zvezi s prodajo lokomotiv, ki se vlečejo že od Marjana Rekarja in Igorja Zajca, ki je v to, kot kaže, močno vpleten, pa do današnjega direktorja.
Podane so ovadbe na tožilstvo, vendar se ni zgodilo še nič.
Gre za zadevo širših razsežnosti, pri čemer je bil slovenski proračun samo pri prodaji lokomotiv oškodovan za 6,8 milijona evrov.
Poslanska skupina SNS pa posebej izpostavlja tudi stroške, ki jih ima holding zaradi poslovnega, pravnega in davčnega svetovanja, odvetniških storitev in odnosov z javnostmi.
Po njenih podatkih naj bi direktor Blaž Miklavčič zanj v času svojega službovanja porabil 400 milijonov tolarjev, in to brez razpisov in sklepov uprave.
Drago svetovanje pa tako ali tako pokrijejo država in davkoplačevalci, je bil kritičen Peče.
Državno tožilstvo je po Ropovih besedah v zadnjem času vendarle bistveno zmanjšalo nekatere zaostanke.
Verjame, da bo Cerarjeva na zaslišanju predstavila poslancem program za boljše delovanje pravosodja in tudi ukrepe za zmanjševanje sodnih zaostankov.
Na tak način je zavrnil nekatere pomisleke tako v vladnih kot opozicijskih vrstah, zlasti v SDS, glede kandidature Cerarjeve.
Njeno ime za kandidatko za pravosodno ministrico naj bi po naših informacijah Rop najdlje preverjal, in sicer tako v eldeesovih kot v strokovnih vrstah.
Povedal pa je, da v poslanski skupini LDS ni bilo nikogar, ki bi posebej opozarjal na njene slabosti kot generalne državne tožilke.
Kandidaturo Milana Pogačnika za kmetijskega ministra je premier Rop utemeljil s tem, da je strokovnjak, dekan veterinarske fakultete in da vrsto let strokovno sodeluje s kmetijskim ministrstvom.
Zelo dobro pozna delovanje kmetijskega ministrstva in prav nobenega dvoma ni, da bo lahko takoj in v celoti prevzel vodenje tega resorja.
O kandidaturi Marka Pavlihe pa je dejal, da je strokovnjak za pomorsko pravo in tudi zanj verjame, da lahko začne takoj delati.
Ena od laži, s katerimi je Janša privabil 30 odstotkov naivnih Slovencev na referendum, je tudi laž, da bodo volilci z zrušenjem tehničnega zakona obvarovali Slovenijo pred ogromno moralno in materialno škodo.
Moralno škodo so jim s sramotnim glasovanjem proti spoštovanju človekovih pravic ravno povzročili, o čemer te dni jasno pričajo članki po vseh svetovnih medijih da bi bile posledica tehničnega zakona kakršne koli odškodnine, je pa Janševa zavestna laž.
Zelo dobro namreč ve, da so po veljavni zakonodaji kakršne koli odškodnine za škodo, nastalo od februarja 1992 do aprila 2001, že ta trenutek v celoti izključene (razen za tistih pet posameznikov, ki so tožbe že prej vložili) in namerno zavaja, torej laže.
Italija je od danes naprej na štiridnevnih velikonočnih počitnicah.
Vatikan in Trg svetega Petra, na katerem bo nedeljska velikonočna maša, sta pod stalnim nadzorom ter za ljudi brez posebnih dovoljenj nedostopna, poročajo italijanske oblasti, varnostne službe pa je še posebno skrbel včerajšnji papežev obisk koloseja, kjer je ob navzočnosti stotisočglave množice nadzoroval tradicionalni via crucis.
Tudi na italijanskih letališčih so v stanju pripravljenosti: potniki in prtljaga morajo skozi tri vrste pregledov, poročajo italijanski časniki, zapečatena ter zastražena naj bi bila tudi vsa letala, ki prenočujejo na italijanskih letališčih.
Nič bolje naj se ne bi dogajalo na vlakih, ki vozijo po italijanskem škornju: na njih naj bi do konca meseca pogosto srečevali policiste, opremljene s psi, in številne agente v civilu.
Naj bo arbitraža, sta rekla zunanja ministra
Danes po skoraj vsem svetu, razen seveda v redkih totalitarnih državah, ni politično korektno dvomiti o demokraciji kot o najboljšem političnem sistemu.
Prav tako ne slišimo več veliko evrocentričnih ugotavljanj o domnevni nezrelosti mnogih držav v revnejših predelih sveta za demokracijo.
Enega bolj prefinjenih ugovorov proti ustreznosti demokracije za vse predele sveta, ki še vztraja kljub zmagoviti demokraciji, pa je najpogosteje slišati iz Azije.
Tamkajšnja kultura naj bi bila, pravijo zagovorniki tega mnenja, tako posebna, da ji demokracija kot specifični evropski politični model kratko malo ne ustreza.
Če se z zagovorniki tega stališča globlje zapletete v argumentiranje za in proti, na koncu izveste, da je že vsako zagovarjanje univerzalizma nič drugega kot posebnost evropske kulture.
Ta pa naj bi to svojo potezo razvila v svoji kolonialni praksi.
V Turčiji so prav zaradi bližnjih evropskih volitev prepričani, da zdaj ni pravi čas za pogovore o njihovem sprejemu in da se bodo razmere temeljito spremenile po volitvah, ko se nobeni od članic ne bo treba prilizovati desničarskim volilcem.
V Evropski uniji pa opozarjajo Turčijo, da je njen sprejem odvisen predvsem od nje same
Pekove poslovne rezultate in razvoj je ogrozila država
Predstavniki kitajske letalske družbe in evropskega proizvajalca letal Airbus so dogovor o nakupu letal sklenili že pred januarskim obiskom kitajskega predsednika Hu Jintaa v Airbusovi tovarni v francoskem Toulousu.
Pet milijonov tolarjev je in ni veliko denarja.
To je seveda odvisno od tega, ali znaš toliko denarja pametno uporabiti.
Poglejmo primer nekoga, ki je pred kratkim podedoval 5 milijonov tolarjev.
Prvič v življenju ima toliko denarja.
Zdaj razmišlja, kam naj denar vloži.
Zadnje čase sliši, da se vedno več ljudi odloča del svojega premoženja vložiti v vzajemne sklade, vedno manj pa jih varčuje v bankah, kjer že nekaj časa znižujejo obrestne mere.
Kam bi bilo torej najbolje vložiti svoj denar, da bi bili na eni strani kratkoročni učinki dobri, na drugi pa zagotovljeni tudi dolgoročni donosi?
Minister pa priznava, da imamo še vedno rezerve na področju javne porabe.
Pripravljen spisek teh rezerv bom z veseljem predal naslednjemu ministru, da jih izkoristi čim več v proračunu za leti 2005 in 2006, zagotavlja Mramor.
Potrdil je, da naj bi še letos vstopili v sistem ERM2, s čimer bomo določili mejo, okoli katere bo nihal tečaj tolarja v primerjavi z evrom.
Zagotovil je, da se bodo obrestne mere znižale, ob predvolilni vročici pa je opozoril: Če bo kdo iztržil povišanje plač, bo sam sebi žagal vejo, na kateri sedi, saj pomenijo višje plače manjšo konkurenčnost in večjo brezposelnost!
Dušan Mramor: Če bo kdo iztržil povišanje plač, bo sam sebi žagal vejo, na kateri sedi.
Republiški inšpektor najprej zaprl izhod s Poljan, potem spremenil svojo odločitev
Reševalci so se na pot odpravili 130-krat, 53 voženj je bilo nujnih.
Prepeljali so 15 poškodovancev, porodnici in 33 ljudi z notranjimi poškodbami.
Pet ljudi je potrebovalo psihiatrično pomoč, trije pa pomoč pediatra.
Dolge vožnje so bile tri, in sicer prevoz bolnikov v Celje, Slovenj Gradec in Novo mesto.
Lov na lokacije je le končan
Ker je akademijam svojo pomoč nenehno obljubljala tudi občina (pred štirimi leti je skupaj s šolskim in kulturnim ministrstvom ter Univerzo v Ljubljani podpisala pismo o nameri, s katerim naj bi akademije umestili na Metelkovo), naj bi se ministrstvu oziroma državi oddolžila tako, da ji bo podarila nekaj zemljišča.
Brezplačno bo najkasneje do konca letošnjega leta občina prenesla v last in posest Republike Slovenije 6748 kvadratnih metrov velika zemljišča, ki se nahajajo na drugi strani Gruberjevega prekopa, na katerega meji tudi zemljišče šolskega ministrstva, je pojasnil Slavko Slak.
Na njem bo občina v okviru svojih pristojnosti na področju urejanja prostora omogočila ureditev zunanjih športnih površin, namenjenih potrebam vzgoje in izobraževanja, še zatrjuje Slak.
Sicer se na občini z izbrano lokacijo strinjajo in obljubljajo, da bodo v okviru svojih pristojnosti sodelovali pri pridobivanju potrebne dokumentacije v najkrajših možnih rokih.
Na sejmu otroške in mladinske literature se bodo predstavile tudi tri slovenske založbe
Morda je bila postavitev Waltonovega Medveda v nenavadno razkošen ambient (Vasilija Fišer) čehovske Rusije iztekajočega se 19. stoletja odtujena od sodobnejše, weillovsko-bernsteinovske glasbe, vendar se je z drugim delom razkril smisel režiserjevega koncepta.
Vito Taufer je obe operi očitno bral kot parabolo o odnosu med moškim in žensko; če se pri Čehovu/Waltonu kažejo še tradicionalna razmerja moški je neotesan mačo, v čemer se kaže njegova moškost, ki ji podleže tudi trdna ženska se pri Apollinairu/Poulencu razmere zaostrijo do te mere, da ženska prevzame moško identiteto in moški ženske naloge (delanje otrok).
Poulenc verjetno ni imel feminističnih namenov, njegova opera je bila zamišljena kot poziv k prerojenju življenja v težkih vojnih razmerah (1944), vendar se zdi režiserjev koncept povsem smiseln.
Kot še posebno odločilna se je izkazala stopnjujoča se dramaturgija: bolj statično-komorni Medved se je v Tejrezijevih dojkah spremenil v živahen spektakel, poln režijskih domislic, ki so jim bile v izdatno pomoč izvrstne koreografske rešitve Mojce Horvat, tako da je pred nami vstala barvno bogata (scena in kostumi Sama Lapajneta) nadrealistična pokrajina Zanzibar na čelu z Magrittovo pipo.
Dirigentsko paličico je vihtel direktor Opere Borut Smrekar.
Začetek Waltona v orkestru ni bil preveč obetajoč ritmična neodločnost in razrahljanost sta precej načeli ubornost glasbe, vendar se je s stopnjujočo odrsko dramatiko krpala tudi orkestrova igra, ki se je pri Poulencu v skupni ritmični pulzaciji in tudi barvni zaobljenosti predala bizarnosti in bližini absurda (odličen prevod Boruta Smrekarja in Primoža Viteza).
Ljubljanska Opera je dokazala, da je mogoče z lastnimi močmi, brez bahavih koprodukcij in v res nemogoči infrastrukturi z voljo in idejami vendarle kar veliko postoriti.
Viadukt v Borovnici so naši razrušili.
Danes so nam končno postregli z uradnimi informacijami o poteku vojne, drugič po štirih dnevih od začetka sovražnosti.
Priobčeno je bilo poročilo vrhovne komande za 7. in 8. april 1941.
Javili so nam zavzetje Skopja, sovražne oklopne edinice skušajo prodirati prek Kačaničkega klanca, sovražnik je prešel v napad z močnimi silami na sektorju Caribrod (zdaj Dimitrovgrad).
Jugoslovansko vojno poročilo še javlja, da se naša ofenziva v Albaniji energično nadaljuje, na severni fronti pa potekajo manjši krajevni boji.
Javljeno je o človeških žrtvah in veliki materialni škodi zaradi letalskih napadov na Beograd, Kragujevac, Šabac in Lazarevac.
Širijo se alarmantne vesti.
Pravijo, da so Nemci zasedli večino Gorenjske.
Nekateri vedo povedati, da so nemške izvidnice prišle že v Medvode, kjer naj bi mlekaricam preobračali kangle z mlekom.
V želji, da bi se osebno prepričal, ali so te vesti resnične ali pa izmišljene, sem zajahal bicikel in se podal proti Mednemu.
Ne zahtevam, da mu denar podarite.
Takoj mu izročite denar, ki ga mora vrniti.
1886Rodil se je slovenski pisatelj Alojzij Remec, dramatik s polnokrvno željo po človečnosti in svobodi (umrl leta 1952)
Sodnica je tako na prvi glavni obravnavi le prebrala izjavi obtoženca, ki ju je dal v preiskavi spomladi leta 1990.
Takrat je povedal, da sta se z Ljubišo srečala v nekem lokalu na ljubljanski železniški postaji.
Poprej se nista poznala, a začela sta klepetati, potem sta skupaj obiskala še en lokal in nekaj popila.
Namenila sta se še v Delavski dom, toda pri kiosku je Ljubiša na vsem lepem obtoženca zagrabil za jakno, ga nekajkrat sunil in še udaril v obraz.
Potem je iz žepa potegnil nož in mu rekel, da ga bo ubil.
Nameril je proti obtoženčevemu trebuhu, a Vujanović mu je nož vzel in z njim večkrat zamahnil proti napadalcu.
Ne vem, kolikokrat sem ga zabodel in kolikokrat zgrešil, je v preiskavi izjavil obtoženi, ki se je potem z avtobusom odpeljal domov.
Nož je odnesel s seboj, kot je dejal, ga je žena oprala in ostal je doma.
Potem je odšel v neko gostišče, kjer je ostal tri dni (kot je izjavil, je tam pri neki znanki iskal uteho), nato pa se je vrnil domov.
Vujadin Vujanović je zdaj zatrdil, da v preiskavi ni rekel, da je z nožem zamahnil večkrat, pač pa le enkrat, potem pa ga je Ljubiša začel daviti.
Ne spomnim se več, kaj se je po tistem dogajalo, je rekel.
Sojenje se bo nadaljevalo 16. aprila.
Trikolesnik zapeljal čez invalida
Podrl ga je na tla
Vlomil v zdravstveni dom
Veselimo se vašega obiska!
Tako je pisalo belo na rdečem.
Ker takega vabila ne gre prezreti, smo šli.
Razlog: 46. člen statuta: Finančno, materialno in drugo poslovanje KZS je javno.
Javnost dela se zagotovi s tem, da se finančni načrti, poročila in zaključni račun sprejemajo in potrjujejo na skupščini ali sejah drugih organov KZS, ki so praviloma javne.
Javnost sej se zagotovi tako, da se na seje vabi novinarje.
Luka Gregorc je imel po začetni tremi možnosti tudi za presenečenje, a je prav v odločilnih trenutkih delal napake.
Lahko bi bilo tudi bolje, nekaj točk, ki so odločale, bi lahko odigral drugače.
Pomembno je, da sem ostal v igri.
Po izidu 1:1 je ostalo še dovolj motiva, pa je svoj prvi nastop v Davisovem pokalu pokomentiral 20-letni Ljubljančan, ki že več živi in trenira na Floridi.
Posebno čast spoznati vzdušje francoske kolesarske Planice in preizkusiti, da je teren primeren le za motokultivatorje in krave, kot se je izrazil šef Fasse Bortolo Ferretti, ima tudi mladinska ekipa Radenske Roga.
Po zaslugi mladinca Simona Špilaka je med 22 ekipami dobila povabilo za zadnjih 90 kilometrih prave trase, ki se konča uro pred velikim P-R prav tako na velodromu v Roubaixu.
Med 16 dvojci brez krmarja jih bo kar polovica iz Slovenije.
Nastopili bodo v standardnih klubskih zasedbah, v katerih so trenirali vso zimo: Klemenčič - M. Pirih, Sračnjek - T. Pirih (vsi Bled), Hrabar - Pavšič (Nautilus Koper), Kolander - Prelog (Branik Maribor).
Blejci bodo jutri veslali v četvercu brez krmarja, medtem ko bosta Mariborčana in Koprčana verjetno ostala v dvojcih, kjer pa bodo oba dneva manjkali najboljših hrvaški "rimenaši" (veslači v disciplinah z dvema vesloma v rokah).
Hrvati bodo namreč imeli naslednji teden zelo prestižne interne kvalifikacije za sestavo osmerca in četverca brez krmarja za prvo tekmo svetovnega pokala v Poznanu na Poljskem.
Če bo šlo vse v skladu s pričakovanji, bo imela Savolainenova četa do 16. aprila v žepu štiri zmage in bo o potniku med svetovno elito odločala prav zadnja tekma z gostitelji.
Poljaki so po vojaško mobilizirali najboljše hokejiste, v domovino ne bo le "enhaelovca" Mariusza Czerkawskega, ki mu gre prek luže pri New York Islanders dobro od rok in ga čaka končnica.
Najpomembnejša tekma doslej, na kateri so Slovenci in Poljaki prekrižali palice, je bila 3. maja 2002 na SP na Švedskem, ko so "risi" slavili zmago s 4:2, obstali med elito, Poljaki pa izpadli iz nje.
Zadnja medsebojna tekma je bila septembra lani (Eurochallenge), izid pa 1:4.
Povratek med elito bi dodobra izpraznil blagajno slovenske hokejske zveze.
A smo prepričani, da bi predsednik zveze Ernest Aljančič obljubljeno nagrado približno milijončka in pol na hokejista rade volje izplačal.
Prav je, da nas velikonočni čas spomni in opomni, da krščanska Cerkev (krščanske cerkve) sama živi kot Cerkev kot nekaj drugega in drugačnega od siceršnjih družbenih ustanov predvsem iz (zavesti) tega časa in zanj, pa čeprav je seveda tudi ona vključena tako v krogotoke naravnega časa kot v dogajanje družbenozgodovinskega časa ali časov.
Razmerje med časom in dogajanjem zgodovine odrešenja, obnavljanjem in ponavljanjem naravnega časa in še posebej tokom in dogajanjem časa posvetne zgodovine navsezadnje tudi za Cerkev ostaja skrivnost.
To pa nam omogoča in nas sili, da presojamo cerkveno zgodovino, kamor nesporno sodi delovanje nadškofa Rodeta, tudi zgolj v kontekstu običajnega zgodovinskega časa.
Če še naprej govorimo o času, lahko rečemo, da je Rode po eni strani kot metropolit slovenske katoliške cerkve deloval času primerno.
Po najobčutljivejšem obdobju tranzicije iz enega sistema in države v drug sistem in državo, ki je (na cerkveni strani) zahtevalo izjemno pretehtanost, previdnost in modrost (in ki je je obilno zmogel njegov predhodnik Šuštar), je deloval v obdobju in okolju, ki je kot stabilizirano in demokratično omogočalo in zahtevalo tudi s cerkvene strani glasen, razločen in odmeven nastop kljub temu ali prav zato, ker ga v našem prostoru že dolgo nismo bili več navajeni.
Tako glasen, razločen in odmeven je nadškof Rode gotovo bil.
To pa ne pomeni, da vse teče, kot bi moralo, da nimamo sporov, da na UL ni nezadovoljnih študentov in arogantnih učiteljev.
Tudi takih, ki menijo, da je plača nekaj, kar jim pripada že zato, ker so profesorji, in da bi za to, da delajo, morali dobiti posebno plačilo, najraje v obliki avtorskega honorarja.
Vsi tudi vemo, da so avtorski honorarji le oblika plačila, ki z avtorstvom v pravem pomenu besede mnogokrat nima prav veliko opraviti; avtor je začetnik ali ustvarjalec nečesa, profesorji pa predavamo stvari, ki največkrat niso ravno stvaritve, ampak ponavljanje že davno odkritega.
Predavanja so naše delo, tako kot je popravljanje avta mehanikovo delo in peka kruha pekovo.
Sodeloval sem pri izredno zanimivi razpravi zoper belgijskega novinarja Josepha Ruggiuja.
Zaradi napeljevanja h genocidu je bil obsojen na 12 let zapora.
Bil je novinar zloglasnega radia Tisoč hribov, prek katerega je javno pozival, da je treba še naprej izvajati genocid in pobijati Tutsije.
Nakazoval je, kje se Tutsiji zbirajo, tako da so izvajalci pobojev vedeli, kje jih morajo iskati.
Zoper izrečeno kazen se ni pritožil.
Bila je sicer razmeroma mila, ker je obljubil sodelovanje s tožilstvom.
Dejansko zdaj nastopa kot priča v številnih kazenskih postopkih zoper druge obdolžence.
Je kateri od obdolžencev, s katerimi ste se soočili na vaših obravnavah, kdaj obžaloval svoja dejanja?
Na to je težko odgovoriti.
V Ruandi so že bile nastanjene enote Združenih narodov, sicer ne v predvideni polni zasedbi.
V državi bi moralo biti 2500 vojakov, a jih je zaradi odlašanja držav do decembra 1993 položaje zavzelo le nekaj čez tisoč, vrh tega so bili vsi razen belgijskega kontingenta še slabo oboroženi.
Belgijski vojaki bi lahko marsikaj preprečili, vendar se je 7. aprila, ko je bilo deset belgijskih modrih čelad dodeljenih za zaščito premierke Agathe Uwilingiyimana, zgodil tragičen incident.
Takrat so to enoto razorožili pripadniki predsednikove garde, jih odpeljali v vojaško taborišče in ubili, čeprav je le nekaj sto metrov stran potekal sestanek najvišjih poveljnikov ruandske vojske ob navzočnosti poveljnika modrih čelad Romea Dallaira.
Ruandski generali naj bi bili celo obveščeni, da med njihovim srečanjem v neposredni bližini pobijajo belgijske vojake, a tega niso preprečili.
Zaradi masakra je bil belgijski kontingent čez teden dni odpoklican, ostali so le slabo izurjeni Pakistanci in Ganci, ki niso mogli preprečiti pomorov.
Za begunsko tragedijo so sokrive mednarodne naftne družbe, ki so priče pregonu prebivalstva z območij, bogatih z nafto, vendar nemoteno nadaljujejo črpanje naravnega bogastva.
Nekoliko drzno lahko celo domnevamo, da pritiskajo na vlado Sudana, naj zaščiti njihove ekonomske interese.
Sudanska vojska namreč s pomočjo milic omogoča naftnim družbam neovirano črpanje naravnih bogastev, ki po mednarodnem pravu pripadajo prebivalstvu ozemlja.
V posmeh OZN in mednarodni skupnosti je najtrši oreh pogajanj med vlado in uporniki na jugu in zahodu prav razdelitev z nafto bogatih območij.
Mirovna pogajanja so prestavljena za nedoločen čas, ljudje pa umirajo, medtem ko čakajo, da se voditelji dogovorijo o mirovnem sporazumu, s katerim si bodo razdelili pogačo.
V istem centru že dve leti uporabljajo tudi TMS (lobanjsko magnetno stimulacijo), za katero trdijo, da je neboleča in neškodljiva metoda za hujše primere.
Pri hudih primerih depresije so opazili manjšo prekrvljenost možganske skorje in manjšo porabo glukoze.
Z nekajminutno uporabo magnetnega polja zato pošljejo električne impulze v možganske celice, ki uravnajo metabolizem.
Ta terapija spominja na elektrošok, le da je postopek povsem neškodljiv in neboleč.
Predvsem pa že po dveh tednih daje enake rezultate kot veliko bolj škodljivi antidepresivi.
Takrat smo se odločili za nekoliko bolj razkošno vezavo nekih monografij, za katere nam je bilo obljubljeno, da bodo velik del naklade odkupile firme in občina, kar se potem ni zgodilo.
Knjige so nam ostale in povzročile hude težave.
Ne, za to je krivo dejstvo, da sem v prvi izdal gradivo, ki je nastajalo tako rekoč od mladih let naprej, naslednja desetletka je bila tako poklicno kot zasebno zelo naporna in turbulentna, da zvečer nisem mogel zbrati misli za pesem, ampak bolj pogosto za to, ali bom sploh zmogel ali ne in ali bo naslednji dan denar za plače ali ne.
No, ampak tretja bo, upam, malo prej, in bo nekakšen že bolj distanciran pogled na to moje izjemno težko obdobje.
Vsekakor je mnogo lažje pisati priročnike.
Če za slikanico kupiš tuje avtorske pravice, je knjiga, ker gre za ogromne naklade, neprimerno cenejša, kot če plačaš slovenskega ilustratorja in avtorja besedil.
Toda ali to pomeni, da sta odveč?
Da je pot v pekel tlakovana z dobrimi nameni, je te dni občutila britanska vlada.
Socialna, kot pravi, da je, je tisočim bolnikom, ki morajo na zdravje počakati leže v bolnišnicah, poskušala zagotoviti najvišji možni standard.
To je po mnenju ministrstva za zdravstvo vsakemu bolniku njegov osebni TV-sprejemnik.
In, bogme, da ne bi vse ostalo zgolj pri lažnih obljubah, so 17.500 bolnikom v 32 bolnišnicah na zid nasproti postelje obesili televizijski sprejemnik.
Pa ne kakršnega koli, ampak takšnega s kar 60 sporedi, tako da na zdravje čakajoči pacienti lahko izbirajo med glasbenimi spoti na MTV pojočih deklet z dekolteji do kolen (ne priporočajo srčnim bolnikom), prenosi Bushevih tiskovk (odsvetujejo jih tistim z visokim pritiskom) ali bolj umirjenimi prenosi zasedanja angleškega parlamenta, med mehiškimi milnicami ali kuharskimi nasveti (te odsvetujejo tistim s povišanim holesterolom).
Pacienti morajo za takšno izvrstno ponudbo polnega penziona (hrana, postelja, TV in TWC ter brezplačen prevoz do operacijske dvorane in nazaj) doplačati samo nekaj več kot pet evrov dnevno.
A kljub temu privilegiju, ki ga je na željo vlade instalirala družba Patientline iz čisto karitativnih pobud in pri tem zaslužila vsoto funtov, ki je tukaj raje ne bi omenjali, so zdravniki in medicinske sestre opazili, da so nekateri pacienti nervozni, sitni in razdražljivi.
Najbolj pa so bili presenečeni, da so pod marsikaterim TV- sprejemnikom našli bergle, kozarce, copate, zobne proteze in vzglavnike.
Podrobna raziskava tega nenavadnega fenomena je pokazala, da so vse to v TV-sprejemnike zmetali pacienti sami.
Pa ne zato, ker bi bil spored slab, ampak zato, ker so jim v roke potisnili daljince, ki ne premorejo gumba za izklapljanje TV-sprejemnikov!
Kdor ni zadel zaslona, od bolnikov pa je to težko pričakovati, je bil prisiljeni buljiti v televizijo od sedmih zjutraj do desetih zvečer.
Takrat se je namreč TV sam vklopil in sam izklopil.
Če pa kdo ni želel gledati ponujenih sporedov, to so tisti skopušniki, ki jim je bilo žal petaka, je lahko 15 ur užival v internih bolnišničnih sporočilih tipa Dr. Jawlaharal Nehru naj se nemudoma zglasi na vhodu, kjer ga čaka ljubica! ali pa Operacija slepiča gospe Brandon preložena za nedoločen čas!.
Zdaj zlobno natolcujejo, da je pacientom televizijo brez možnosti izklopa vsilil direktor družbe Patientline Derek Lewis, ki je bil direktor britanskih zaporov in je nekatere prijeme prinesel iz bivše službe.
A si naš pacient ne zasluži vsaj prenosa zasedanja državnega zbora
MADRID Slavni španski surrealistični slikar Salvador Dali (19041989) je bil proti koncu svojega življenja duševno bolan, je v sredo povedal psihoanalitik Lopez Herrero, avtor knjige Skriti obraz Salvadorja Dalija (The hidden face of Salvador Dali).
Dali je vedel, da je nor, toda uspelo mu je prekriti svojo duševno motnjo, je v Madridu povedal Herrero.
Njegovo delo in njegova žena Gala sta mu pomagala, da je premagal bolezen, prav tako pa tudi ustvarjanje božanskega Dalija, ki ga je načrtoval za zunanji svet, je menil Herrero.
Šele po Galini smrti in njegovem umiku iz javnega življenja je norost pokazala svoj skriti obraz, je dejal Herrero, ki je v svoji knjigi predložil posthumno psihoanalizo čudaškega umetnika.
Herrerovo raziskovanje je spodbudilo srečanje s katalonskim umetnikom leta 1978.
Takrat je bil Herrero presenečen nad tem, kako zelo se je javna podoba slavnega ustvarjalca razlikovala od šibkega Dalija, kakršen je deloval v resnici.
Umetnik bi 11. maja praznoval svoj stoti rojstni dan.
Temu v čast je Španija letošnje leto razglasila za Dalijevo leto in pripravila številne razstave njegovih del.
pet nagrad po 7000 tolarjev pa bodo prejeli:
21.45 Gorenjska TV poročila 2250.
20.00 Bodi idol 2004, vodi R. Dremelj
11.00 Dvojna podaja - Krombacher
17.50 Kako narediti človeka?
Režija Jay Roach, igrata Robert De Niro in Ben Stiller.
Režija M. Coolidge, igrata Laura Dern, Robert Duvall.
Napoleon je prikupni zlati prinašalec.
Star je deset tednov in njegov smrček lepega dne zavoha nepozabno avanturo.
Napoleon nepričakovano pristane v balonu, ki ga iz mesta odnese daleč v avstralsko divjino.
Osamljen in izgubljen mora najti pot domov, pri tem pa spozna nove prijatelje in sovražnike iz pisanega živalskega sveta.
Film razkriva resnične dogodke iz leta 1973, ko je v ameriškem zaporu Attica umrlo 39 zapornikov in deset stražarjev.
Prišlo je do upora nezadovoljnih zapornikov, ki so jih oblasti utišale tako, da so tja pripeljale svojo vojaško enoto, ta pa je pobila tako zapornike kot stražarje.
Potem so zabrisali vse sledi in medijem sporočili, da so za pokol krivi zaporniki...
Moški tudi razlagajo, kaj si mislimo volilci.
France Bučar in Aleš Debeljak sta nam razložila referendum, Janez Šušteršič pa ekonomijo.
Razumeli nismo ničesar, smo pa ugotovili, da moški še nismo izumrli.
Ni bilo težko opaziti, da smo podrejeni.
13.00 Kdo ugane ceno?
Kdo je pustil punčko v taksiju?!
