»Koalicija bo zagotovila, da bo nov predlog zakona o telekomunikacijah, ki bo omogočil liberalizacijo telekomunikacij, sprejet najpozneje v prvem polletju leta 2001, brez poglavja o vračanju vlaganj v telefonske priključke.
Koalicija bo do konca prvega polletja leta 2001 uskladila tarifni sistem dominantnega operaterja, tako da se bodo cene telekomunikacijskih storitev oblikovale na stroškovnem principu; do leta 2002 bo sprejela in uveljavila zakon o telekomunikacijah, vključno s sekundarno zakonodajo, ki bo urejala podeljevanje licenc, USO, prost dostop do omrežij in takoj povezala telekomunikacijske sisteme javnih podjetij; uvedla bo neodvisni regulativni organ (agencija za telekomunikacije) do leta 2002.«
Radenci - Včeraj so se v Radencih začeli letošnji Statistični dnevi, tridnevno strokovno srečanje z mednarodno udeležbo, ki sta ga že desetič pripravila Statistični urad RS in Statistično društvo Slovenije.
Tema tokratnega srečanja so statistična omrežna sodelovanja za večjo evropsko usklajenost in kakovostno sodelovanje, udeležuje pa se ga okrog 200 strokovnjakov iz Slovenije in tujine.
Na tokratnem srečanju bodo govorili predvsem o treh svetovnih in evropskih izzivih statistične stroke: o evru in statistični podpori odločitvam v zvezi z njim, o tem, kako v novih pogojih elektronskega poslovanja najti najprimernejši način zbiranja statističnih podatkov iz podjetij, ustanov in državnih organov, ter o statističnem spremljanju dodeljevanja sredstev Phare.
Slovenska statistika je že na zelo visoki ravni, je ocenil eden izmed tujih gostov Nikolaus Wurm iz Eurostata, in se zelo dobro vključuje v evropsko sodelovanje med statističnimi ustanovami.
To je potrdil namestnik direktorja nizozemskega statističnega urada Wouter Keller, ki je pohvalil odlično slovensko sodelovanje pri pilotskem projektu zbiranja statističnih podatkov z elektronskimi sredstvi, v katerem Slovenija sodeluje s sedmimi drugimi evropskimi državami.
In ne nazadnje, o razvitosti in kakovosti slovenske statistike govori tudi dejstvo, da v zadnjem poročilu o napredku kandidatk za včlanitev v EU za področje statistike ni bilo pripomb.
Predstavniki Opeca so zatrdili, da se naftni kartel letos ne bo odločil za peto povečanje črpanja nafte, razen v primeru »višje sile«.
Po podatkih Mednarodne agencije za energijo IEA je svetovna ponudba naftne ta čas večja od tekočega povpraševanja.
Medtem ko je ponudbe za 78,6 milijona sodov na dan, je povpraševanje v tretjem četrtletju letošnjega leta doseglo 75,5 milijona enot.
Zaradi zime na severni polobli se bo v zadnjem trimesečju letos in prvem prihodnje leto povpraševanje zvišalo še za 2 milijona sodov na dan, prihodnjo pomlad pa naj bi se zmanjšalo.
Analitiki ocenjujejo, da bodo razvite države svoje sicer rekordno nizke zaloge surove nafte in naftnih derivatov napolnile do ustrezne ravni do konca leta.
Tudi zato skoraj nihče ne nasprotuje Opecovi oceni, da bi lahko pomlad prinesla skokovit padec naftnih cen, če bi proizvajalci še povečali ponudbo.
Ker pa lahko nepričakovano ostra zima poveča povpraševanje po nafti, se bo Opec naslednjič sestal 17. januarja in odločal o morebitnih spremembah proizvodne politike.
Po mnenju poznavalcev naftnega trga želi Opec s sedanjim ravnanjem kar najbolj zmanjšati možnost, da bi pomlad prinesla tudi močno »odjugo« naftnih cen.
Po letu dni drage nafte, ko se njena povprečna cena vrti okrog 30 dolarjev za sod, se naftne države bojijo ponovitve pomladi 1998 - v zimi 1997/98 je Opec napačno ocenil posledice azijske finančne krize.
Naftne države so povečale črpanje, hkrati pa se je povpraševanje po nafti relativno zmanjšalo.
Po podatkih IEA je v letu 1998 svetovno povpraševnje po nafti glede na leto prej naraslo za manj kot odstotek, medtem ko je ponudba zrasla za več kot dva odstotka.
Razlika je prišla najbolj do izraza januarja 1999, ko se je sod surove nafte pocenil pod 10 dolarjev.
Takrat se je Opec, ki je že v letu 1998 večkrat zmanjšal ponudbo, odločil za korenit poseg in s trga umaknil še za 1,9 milijona sodov nafte na dan.
Od takrat je povprečna rast povpraševanja višja od rasti ponudbe, s tem povezane visoke cene in pritiski razvitih držav pa so Opec prisilili, da je izvoz črnega zlata letos močno povečal.
Analitiki od Busheve administracije pričakujejo, da ne bo poudarjala politike močnega dolarja, kar bi v primeru ohlajevanja ameriškega gospodarstva pomenilo tudi potencialno zmanjšanje vrednosti domače valute.
Od Busha ne pričakujejo posredovanj v podporo evru.
V primeru Gorove izvolitve pa naj bi se nadaljevala Clintonova oziroma Summersova politika močnega dolarja.
Analitiki Goldman Sachsa so ugotovili, da je bil zgodovinsko največji učinek volitev na vrednost dolarja v obdobju od 40 do 80 dni po volitvah.
Ob zadnjih šestih volitvah po letu 1976 se je dolarju po raziskavi povečala vrednost - proti evrovemu predhodniku ekuju se je povprečno okrepil za 8,6 odstotka, proti jenu pa v povprečju za 1,5 odstotka.
Evropska centralna banka je že tretjič v zadnjih dneh posredovala na valutnih trgih.
Svoje ukrepe je pojasnila z ugotovitvijo, da 25-odstotni padec evra proti dolarju predstavlja premočan pritisk na uvoženo inflacijo.
Z 250 milijardami dolarjev centralnobančnih rezerv bodo trgi morda začeli spoštovati skupno evropsko valuto.
