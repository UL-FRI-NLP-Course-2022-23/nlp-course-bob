Preživeli smo Hegla, nas pa bo preživela umetnost
Tradicija bogate polnoplastične forme in elegantne, zglajene stilizacije mase je - od Dolinarja do bratov Kalin - enako spretno laskala Karadjordjevićem in Titu, in šele kiparski modernizem Savinška, zgodnjega Draga Tršarja in Tihca (spomenik Pohorskemu bataljonu, 1958) je z abstraktno izraznostjo in sodobnim pristopom k materialom načel zapovedano ideološko pravovernost, kakšen naj bo videti kip pri nas.
Kiparski eksperimenti so bili zato vedno popolnoma zasebni (in tudi kot taki predmet političnega pregona: Č. Pertot, C. Cesar, J. Savinšek) ali pa so jih izdelovali slikarji, najprej Černigoj in njegov avantgardni krog in kasneje Lojze Spacal (prvi mobil: Prostor in čas, 1953).
Temeljni predstavni ideal kinetične umetnosti je perpetuum mobile.
Tihec jih je izdeloval iz poliestra, vodni tok (na električni pogon) je premikal plavajoče »artikle« in jih gnal naokoli v nepredvidljivih trkih in kombinacijah.
Hladna igrivost (ludizem) mobilov pa ni mogla zakriti občutka, da so pred nami dekorativne sobne naprave, multipli, v katerih je tehnološki videz prekril zapletene naravne pojave in se je kaotično in vendar smotrno gibanje molekul ukalupilo v dizajnirane likovne strukture.
Toda Tihec je imel prav: slovensko kiparstvo še nikoli ni bilo videti tako moderno, tako aktualno; v ideološkem smislu so Tihčevi kinetični objekti dokumenti politične odjuge Kavčičevega časa, tistega socializma s sodobnim tehnomenažerskim videzom, ki je bil politično izkoreninjen in se je ohranil le v visoki, mednarodno priznani likovni govorici Grupe 69.
Zgodovinski oris se sklene s čisto drugačnimi popotovanji: Zmago Šmitek predstavi nežidovske popotnike, ki so hoteli videti Sveto deželo.
Njegove oči sledijo križarjem, romarjem in spokornikom.
