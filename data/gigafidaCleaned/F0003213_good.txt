Prosti dnevi so 14., 17. in 20. t.m. K. B.
Pariz - Na svetovni lestvici v krosu mednarodne kolesarske zveze UCI pri moških še vedno vodi Nizozemec Bas Van Dooren.
Primož Štrancar se je z 69. vzpel na 62. mesto, medtem ko olimpijska kandidata drsita navzdol: Rok Drašler je padel z 62. na 68. mesto, Jure Golčer pa s 65. na 70. mesto.
V spustu vodi Nicolas Vouilloz, Janez Grašič je na 75. mestu, Aljoša Martinjaš trka na vrata stoterice, Boštjan Felc pa je zdrsnil deset mest za njim, ker so se po letu dni zbrisali njegovi lanski dosežki na snežnih dirkah.
Ljubljana - V nadaljevanju DP v hokeju na travi je Triglav premagal Svobodo s 3:1.
Den Haag - Leo Beenhakker je v nedeljo odstopil z mesta trenerja pri nizozemskih nogometnih državnih prvakih Feyenoordu iz Rotterdama.
Beenhakker se je za odhod s trenerskega stolčka odločil po porazu Feyenoorda pred domačim občinstvom proti Utrechtu z 1:2.
Feyenoord je celo v položaju, da se mora bati za nastop v ligi prvakov v naslednji sezoni.
