Rimski projekt že uresničujejo.
Temeljil bo na spoznanjih že obstoječih sistemov v Philadelphii in Washingtonu, vendar bo upošteval podnebne, demografske in kulturne značilnosti Rima.
Kot so ugotovili, je mogoče dva dni vnaprej izdajati opozorila, da prihaja vročinski val, tako da se lahko prebivalstvo pripravi, zdravstvene službe izdajo opozorila in organizirajo skupine za samopomoč ter okrepijo patronažno službo.
V takih primerih ne izklapljajo neplačnikom ne elektrike ne vode in revnim omogočijo, da se za nekaj ur na dan odpočijejo v klimatiziranih prostorih (odpro kinodvorane, klimatizirane dvorane za prireditve).
V ZDA so tak sistem pomoči razvili zaradi precej smrtnih žrtev v vročinskih valovih.
Vsi pa vemo, da so ameriška mesta grajena drugače, energetsko sila potratno.
Evropska so v tem pogledu precej skromnejša; zlasti na jugu (na primer v Madridu) so ljudje ohranili tradicionalni, podnebju prilagojen življenjski ritem.
Zato ameriškega modela ne bomo preprosto posnemali, ampak ga izpopolnili in prilagodili lokalnim razmeram, pravi Tanja Cegnar.
»V Evropi se trudimo upoštevati podatke o obolevnosti in ne le tistega o številu smrtnih žrtev tako kot v ZDA.
Zmanjšati smrtnost med vročinskim valom namreč ni naš edini cilj; želimo preprečiti tudi bolezni in se po možnosti izogniti slabemu počutju zaradi pretirane vročine ter poskrbeti, se delovna storilnost ne zmanjša preveč.
Predlagali bomo dolgoročne ukrepe za zmanjšanje izrazitosti toplotnega otoka mesta.
Evropski biometeorologi ne vidijo le vrha ledene gore, ampak želijo s takim sistemom zagotoviti boljše počutje ljudi ob vročinskem valu.«
»Prednost, ki jo vidim pri Gasparijevem predlogu, je izključitev pidov; ti so škodljiva iznajdba privatizacijskega modela; vse kaže, da nikoli ne bodo postali narodnogospodarsko koristni.
To bi lahko postali, ko bi začeli zbirati prihranke in jih prenašati v investicije, a še tu ne vem, zakaj bi to počeli bolje od bank,« pravi Mencinger.
Po drugi strani pa se boji, da predlog s kombinacijo poplačila lažnih obljub o pravični privatizaciji in Prvim pokojninskim skladom ustvarja novo zmedo.
»Kakor koli, dobro bi bilo, če bi privatizacijo podjetij končno končali.«
