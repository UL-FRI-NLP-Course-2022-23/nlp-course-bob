V strokovnem štabu slovenske reprezentance, ki jo vodi trener Andrej Ciprič, pripisujejo največ možnosti za uspeh Novomeščanu Gorazdu Štanglju, ki je z zmago na državnem prvenstvu potrdil dobro pripravljenost.
Da spada med najboljše kolesarje amaterje, pa je letos dokazal predvsem na dirki za svetovni pokal najvišje kategorije Po Normandiji.
Gorazd je v slovenskem moštvu tudi najbolj izkušen, za sabo ima največ članskih zmag in je povrhu tega tudi najbolj vsestranski tekmovalec.
