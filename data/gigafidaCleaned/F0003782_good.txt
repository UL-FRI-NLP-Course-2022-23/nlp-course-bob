In četudi je kazalo, da je šla pobuda - pobudniki in formalni investitor, občina, so namreč obšli javni razpis in institucije, ki jih plačujejo za strokovno pomoč - že tako daleč, da je ne bo mogoče ustaviti, so po skupnem sestanku likovniki le dosegli svoje.
V precej burni razpravi so člani Društva likovnih umetnikov Insula in Obalnih galerij ter drugih institucij dopovedovali, zakaj omenjeni lik in realistična manira, v kateri bi bil izdelan, ter material (bron) ne ustrezajo današnjemu času.
Kljub nasprotovanju pobudnikov in kiparke Milene Braniselj, ki je manjšo skulpturo (okoli 90 centimetrov) že izdelala, so se na sestanku le dogovorili, da bo umetnica v kratkem širši javnosti predstavila maketo ali računalniške simulacije.
Krpana bi namreč postavili na javni prostor, zato naj bi o njegovi primernosti odločala posebna strokovna komisija.
PLAVE, 15. - V Prelesju pri Plavah so predstavili novo vozilo, ki ga bo enota za reševanje iz vode uporabljala pri svojem delu.
Gre za kombi, vreden pet milijonov tolarjev, v katerem bo oprema za reševanje iz vode za šest potapljačev.
Pogon ima na vsa štiri kolesa.
Sredstva za vozilo so prispevali pokrovitelji, največ HIT Nova Gorica in zavarovalnica Triglav.
H kombiju sodi tudi lahek čoln, brez katerega člani Društva za podvodne dejavnosti Soča ne morejo reševati iz vode.
Okrog 42 milijonov tolarjev so namenili reševanju stanovanjskih problemov, pri čemer je na prvem mestu gradnja stanovanjskega bloka v Spodnjih Gorjah, v katerem bi bila delno nadomestna stanovanja, vendar občina še nima soglasja stanovalcev Bedermanovega polja, kjer naj bi blok zgradili.
Precej občinskega denarja bodo porabile lokalne ceste - devet milijonov čaka na obnovo ceste Bohinjskega Bela-Obrne in le nekaj tisočakov manj na Koritensko cesto, šest milijonov pa je rezervirano za vodovod Rebr-Zasip, kar 15 milijonov za prenovo Grajskega kopališča in dobrih 10 milijonov za klimatske naprave v Festivalni dvorani.
Če k vsemu dodamo, da so gospodarske družbe lani ob koncu leta izkazale za skoraj enajst odstotkov povečan kapital, da je bila poprečna bruto plača višja za 17,5 odstotka in da je čisti dobiček znašal 7,195 milijarde tolarjev, lahko trdimo, da so lanski rezultati gospodarjenja spodbudni.
Upamo lahko, da se bo dvema paradnima konjema, Krki in Revozu, kmalu pridružil še tretji.
Krka tudi letos načrtuje povečanje proizvodnje in prodaje.
Revoz je ena od redkih družb v Renaultu, ki je poslovala z dobičkom.
Letos se pripravlja na novo veliko naložbo, vredno 400 milijonov francoskih frankov.
Nekatere družbe, že očiščene bremen preteklosti, se počasi vračajo na stara (jugoslovanska) tržišča, zato lahko upamo, da bo leto 1997 v primerjavi z letom 1996 še boljše.
Vprašanje je neprimerno najprej zato, ker so borzni posredniki (tisti, ki to sploh še so, glede na veliko število tistih, ki so v zadnjih mesecih pretežno izvenborzni posredniki) načeloma pač posredniki - ljudje, ki po naročilih strank opravljajo posle, za katere so pooblaščeni.
Kakor nima smisla v prodajalni spraševati, ali bi bilo glede na pričakovani razvoj dogodkov bolj zanimivo kupovati beli ali črni kruh, tudi nima smisla borznikov, katerih delo ne obsega vedeževanja, spraševati o tem, kaj bo jutri.
Zdi se sicer smiselno, da bi ljudje, ki polovico delovnega časa prebijejo za trgovalnimi zasloni, imeli nekakšen globlji vpogled v dogajanje, vendar to pravzaprav ni samo po sebi umevno.
Kvaliteta vpogleda v dogajanje je znatno bolj odvisna od opazovalca kot od pristnosti stika s trgom.
Premislite: kdor bi imel res neverjetno dober občutek za razvoj trga, ne bi dvignil telefona, ko pokličete, da bi izvedeli, kaj bo jutri - bil bi namreč dovolj bogat, da se mu ne bi bilo treba ukvarjati s klici strank.
Seveda je res, da najbrž večina posrednikov trguje tudi za lastni račun in zato vsekakor imajo oblikovana določena pričakovanja.
Ne drži pa, da bi morala biti ta pričakovanja v povprečju bolj pravilna od pričakovanj drugih zgolj zaradi tega, ker so "pri koritu" V resnici imamo zaposleni v borznih hišah, ki sicer, kolikor mi je znano, nikakor nismo nezmotljivi in sanjsko naložbeno uspešni, to prednsot, da lahko takoj reagiramo na premike trga in sveže informacije - da torej lahko delujemo bolj ažurno in prožno glede na stvari, ki niso v prihodnosti, temveč so se pravkar zgodile, pa smo bili zaradi narave svojega poklica med prvimi, ki so to opazili.
Kdor pa iskreno verjame, da je za uspeh na borzi ključno poznavanje skrivnosti posvečenega kroga posrednikov, v katerem naj bi se pretakale zaupne in zanesljive novice, ki omogočajo gotov zaslužek, naj namesto poizvedovanja po le-teh raje premisli, ali res želi sodelovati v igri, kjer si tisti, ki delijo karte, najprej vsako dobro ogledajo in po potrebi zamenjajo.
LJUBLJANA, 15. - Ob zapiranju finančnega sejma Kapital je bila v petek pred razstavnim prostorom podjetja Emens in Centralne borzne hiše nepopisna gneča.
Razlog za gnečo je bil ameriški dolar.
Že ob odprtju sejma je podjetje Emens obiskovalcem ponudilo simulacijsko tekmovanje deviznega trgovanja z medvalutnim razmerjem USD/DEM in sicer po spot tečaju.
Vztrajni trgovec z USD/DEM je dobil prvo nagrado v višini 2.500 mark - toliko je namreč zaslužil na nihaju ameriške valute od torka ob oprtju sejma do 18. ure v petek, ko so sejem zaprli.
Največji možni teoretični zaslužek je bil 5.000 mark.
Kamera posname "film"
LJUBLJANA, 15. - V trgovino Kefo na Slovenski cesti je v petek okoli 17. ure stopil neznanec in prosil prodajalko, naj mu pokaže fotoaparat znamke minolta z objektivom.
"Težko je reči, da bi ljudje že takoj na prvi pogled in v tako kratkem času opazili bistvene spremembe.
Organizacijska transformacija represivnega aparata, policije, ki šteje več kot šest tisoč ljudi, je zahteven proces.
Vsekakor lahko rečem, da so za poznavalce razmer prvi rezultati že vidni, sicer pa bodo te spremembe po mojem mnenju pokazale pozitivne učinke na nekoliko daljši rok.
Specializacija znotraj policijskih enot, ki smo jo uvedli, je gotovo eden izmed predpogojev za bolj kakovostno delo policije.
Prav tako je treba omeniti vodje policijskih okolišev, ki zdaj delujejo bolj ali manj preventivno, kar je policija prej zanemarjala."
Kar zadeva korupcijo oziroma negativne pojave v policiji, bi bilo iluzorno pričakovati, da je policija imuna na te pojave.
Moram pa povedati, da spopadu s temi pojavi namenjamo več pozornosti, kakor misli javnost; in to že med šolanjem in kasneje med službovanjem v policijskih enotah.
Seveda pa moramo tu ločiti med pritožbami državljanov na postopke policije in drugimi negativnimi ravnanji policistov, kamor bi lahko šteli tudi korupcijo.
Kar zadeva pritožbe državljanov na postopke policistov, bi po mojem mnenju morali čim prej priti do angleškega modela reševanja pritožb na policiste, ki ga vrsto let zagovarja tudi dr. Janez Pečar.
To pomeni, da bi take pritožbe reševale mešane komisije policijskih strokovnjakov in predstavnikov javnosti.
Na ta način bi se izognili mnogim očitkom na naš račun."
Kot pisatelj je bil obdarjen z velikansko zalogo fantazije in pravim skladiščem dogodkov in najrazličnejših človeških podob in dogajanj.
Pisanje mu ni delalo nobenih težav.
Po značaju je bil družbeno izredno prilagodljiv, presenetljivo uspešen v kontaktiranju z ljudmi, odlično se je znašel prav v vsakem okolju in ga kar mimogrede tudi nekako obvladal.
Kot človek in pisatelj je bil povsem nezamenljivi Jaroslav Hašek.
Lahko nas razveseljuje obilje podob in prispodob, ki jih prikliče v nas poslušanje ali branje pesmi.
Lahko nas začara ritem verzov, estetsko ugodje nam zbujajo posrečene rime ali teracije, retorične figure.
Lahko uživamo v skritih sorodnostih reči in bitij, ki nam jih razkriva pesem.
Lahko uživamo v skrivnostnosti pesmi, ki je ne moremo "razložiti" v nepesniški govorici.
In še bi lahko naštevali.
Da to dvoje ni nezdružljivo, dokazuje pesem, ki se mi še po mnogo letih zdi v bistvu žalostna.
(čutiš, kako sijajno sta Eno,
Tržiška zasedba Sedmina, poosebljena v samosvojem ustvarjalcu Venu Dolencu, je pustila neizbrisne sledove v slovenski glasbi na prelomu sedemdesetih v osemdeseta leta, čeprav se je tedaj v svetu in pri nas uveljavljala neka druga kulturna in glasbena praksa.
Skupina je ostala v spominu tudi po razhodu leta 1982, zato je bila toliko bolj dobrodošla vest, da sta njeni prvi plošči ponatisnjeni na zgoščenki, in sicer pri neki italijanski založbi in ne pri domačem Helidonu, ki je plošči svoj čas objavil v izvirni vinilni različici.
To je sicer pomenljiva zgodba, ki pa na tem mestu na srečo ni najpomembnejša.
Postopači so v toplih časih kot martinčki, ko jih zalotiš med sončenjem; edino delo je poležavanje v bližini Giorgiove barčice, ki jo gospodar že leta maši in barva, a dela nikdar ne konča.
Steklenica rumene kislice kroži od ust do ust.
Zelo zanimiva je v časopisu 5. avgusta 1787 objavljena kratka karakteristika generala Bonaparteja, ko ta še ni bil cesar Francije, in ki razen pomote v dveletnem postaranju ne vsebuje kakih večjih zgodovinskih napak:
Človek ne bi mislil, da je ta pesniško in časnikarsko nadarjeni Šiškar imel pri urednikovanju našega prvega časopisa današnjim žurnalistom zelo podobne težave, ki pa prizadetemu lahko navržejo tudi večmilijonsko, kar sodno odmerjeno kazen.
Vendar Črnčič ne gre v skrajnost, ko bi iskal navdiha le v nenavadnih besednih zvezah, ki jih nihče ne bi mogel razumeti.
Nasprotno, njegov jezik je dovolj komunikativen, da za igrami z besedo razberemo povsem običajne pesniške teme - doživljanje narave ("Polje je zasneženo: po njem / se sprehajajo vrani in turobno vreščijo."), osamljenost ("Nikogar ne ljubim in nihče / ne ljubi mene: moje ljubice so odgnali / v puščavo."), hrepenenje ("Rad bi gledal v nebo, potoval kot / oblaki, ki jih žene aprilski vetrc"), razočaranjem ("Na vrhu gore sem.
S kozarcem melanholije / v roki nazdravljam / gorskim vilam in palčkom") pa se zna zoperstaviti tudi z ironijo ("Nor sem ali pa / se mi samo zdi.") in željo izraziti neizrekljivo ("Zelenilo me / razžira: ne znam / govoriti v jeziku / gozdov.").
Nekaj pesmi je v znamenju alkohola ("Vse sem popil.
Steklenico razbil."), nekaj je pravljičnih ("Če zapišem, da ni več pravljic, lažem / samemu sebi, kajti v škatlah za / čevlje se skrivajo palčki"), nekaj je religioznih motivov ("Besede.
Besed. / Včasih se mi zdi, da bi jih / moral pomnožiti kot Jezus kruh.").
V Mali galeriji Cankarjevega doma so pripravili razstavo del ameriške fotografinje Anne Hill Korbar z naslovom Obrazi, ki bledijo in jo bodo odprli danes ob 20. uri.
Svetinova nova pesniška igra se, kot daje slutiti že naslov, inspirira pri znameniti filozofski knjigi Friedericha Nietzscheja Tako je govoril Zaratustra.
Za izhodišče služi Svetini poglavje o znameniti oslovski gostiji s konca Nietzschejeve knjige, in prav Osel je ob Kači, Orlu, Senci in drugih figurah osrednja oseba njegove igre, z vsemi svojimi pregovornimi ali že kar mitološkimi lastnostmi in seveda tipično oslovsko pametjo.
In kaj pravi o vlogi Osla igralec Jernej Šugman: "Za vse like, ki so zbrani okrog Zaratuštre, bi lahko rekli, da so to njegovi alter egi.
Osla vidim kot izrazito zemeljsko bitje.
Če daje Orel Zaratruštri neko vladarsko dimenzijo, če je Kača njegov strup, njegova moč, potem mu daje Osel neko zemeljsko, človeško dimenzijo.
Zato ima tudi Zaratuštra, čeprav govori, da je neko vzvišeno bitje, da je nadčlovek, vseskozi probleme s svojim čustvenim svetom, strastjo, erotiko.
Osel pa je v tem popolnoma svoboden, popolnoma preprost, popolnoma jasen.
In na tak način si tudi želim odigrati to vlogo."
"Z umetnostjo se je nujno srečati iz oči v oči"
"Za obširnejši odgovor na to vprašanje gotovo ne bi bil dovolj samo ta intervju, vendar povedano na najkrajši možni način, je mene kot izziv vedno fasciniral prostor.
Ko predlagam projekt oziroma mi ga nekdo ponudi, se najprej odpravim na kraj bodoče razstave in šele po srečanju s konkretnim prostorom se odločim, ali bom izziv sprejel ali ne.
Tudi tukaj sem si najprej ogledal prostor.
Ko začutim prostor, tedaj mi je do konca jasno, kaj bi lahko oziroma bi želel s konkretno razstavo povedati.
Kajti prostor, v katerem domuje umetniška ekspresija, je pomemben ravno tako kot sama umetniška dela.
Trenutno so vsi obsedeni z internetom, vendar je tisto, kar lahko prek njega izvemo o umetniškem ustvarjanju, le gola informacija.
Prepoznavati novi prostor za predstavljanje umetnikov, ki jim verjameš, pa zame pomeni vrhunec identifikacije z njihovo ustvarjalno ekspresijo."
- In da bi vsaj tedaj vrnili vaš Aperto?
- O. K., kako dobro pa poznate sodobno slovensko umetnost?
V okviru Plesnega foruma danes deluje šest različnih plesnih skupin, v katere so mladi plesalci razporejeni glede na svojo starost in plesne izkušnje.
Paradni skupini Goge Stefanović Erjavec sta otroška skupina Packa A - njeni člani, ki so sicer stari šele enajst ali dvanajst let, imajo ponavadi za sabo že najmanj pet let plesnih izkušenj - ter Forum A - v okviru te skupine vadijo in nastopajo najstarejši, najbolj zreli in najbolj izkušeni plesalci, ki se med drugim pogosto lotevajo tudi povsem samostojnih koreografij.
Plesalcem Plesnega foruma je pod vodstvom Goge Stefanović Erjavec na voljo pisana paleta različnih sodobnih plesnih tehnik, kajpada skupaj z obveznimi urami klasičnega baleta, ki ga poučuje gostujoča mariborska balerina Liljana Keča.
Kljub vsemu naštetemu pa je mesto Celje tudi za Plesni forum doslej storilo bolj malo.
"Problem je v tem, da v Celju nimamo praktično nobene kulturne politike," pravi Goga Stefanović Erjavec.
"Vse je bolj ali manj prepuščeno naključju.
Ustvarjalci se trudimo vsak po svoje, vendar našega dela nihče strokovno ne koordinira, še manj pa smotrno finančno podpira.
Nasploh je kultura v očeh mestnih oblasti nenehno na stranskem tiru.
Lep dokaz za to je bila nedvomno nedavna tradicionalna podelitev mestnih grbov, ki jih Celjani dobivajo za svoje zasluge.
Letos so na primer v kategorijo bronastih grbov, ki naj bi jih praviloma prejemali mladi ustvarjalci v spodbudo za nadaljnje delo, poleg mene stlačili še tri že zdavnaj uveljavljene ljudi s področja izobraževanja in kulture, srebro pa so slavnostno podelili lokalnemu podjetniku, ki je v Celju odprl trgovino s spodnjim perilom!"
Lelo B. Njatin kulturna javnost pozna predvsem po romanu Nestrpnost, ki je vzpostavil odnos do sveta in so ga kritiki ocenili kot enega izmed najbolj izrazitih literarnih dosežkov postmodernistične usmeritve sodobne slovenske proze.
Urgentne službe so si končno lahko malo oddahnile.
Gasilci so morali le enkrat gasiti, sicer pa so v glavnem zapirali vodo in odpirali stanovanja.
Mojstri AMZS bi onemogla vozila lahko prešteli kar na prste, zatišje pa je bilo tudi pri reševalcih.
Po dolgem času se je celo gneča pred mavčarno bistveno zmanjšala, naraslo pa je število poškodovanih kolesarjev.
Policisti so, kot po navadi, mirili vročekrvneže in posredovali v prometnih nesrečah, nekajkrat pa so imeli spet opravka z dolgoprstneži.
Postavili bodo živi zid
Razpisa za premog še ni
Danes gre zares
LJUBLJANA, 15. - Danes so se na Pediatrični kliniki v okviru Bolnišnične šole pričele že tradicionalne Bolnišnične olimpijske igre.
Kot smo že poročali, potekajo že peto leto zapovrstjo, letos pa bo na njih sodelovalo približno 120 otrok, od tistih najmlajših pa do srednješolcev.
Otroci bodo tekmovali v štirih "disciplinah".
Najboljši se bodo jutri ob pol štirih popoldan pomerili v finalu, katerega bo vodil in povezoval športni novinar Igor Bergant, med ostalimi pa bodo za njih navijali tudi alpinisti ljubljanske Planinske zveze.
Svet bo lahko samo opozarjal na probleme, drugih pristojnosti pa ne bo imel
Prijavljenih terjatev do družbe Slovenec d.o.o. je kar 915 milijonov tolarjev
Upniki ostali z dolgimi nosovi
Slednje bo potekalo po posebnem planu, zainteresirana podjetja pa se bodo za preoblikovanje lahko prijavila na podlagi javnega razpisa.
Za povečanje finančnega potenciala naj bi razvojna družba dobila tudi možnost uporabiti posebne državne obveznice.
Še pred približno desetimi leti sta ob napovedi novega svežnja gospodarskih ukrepov vlade (tedaj še izvršnega sveta) v deželi zavladala nervoza in nestrpno pričakovanje.
Tedanja oblast je namreč znala vedno postreči s kakšnim neprijetnim presenečenjem, ki je bilo ponavadi uresničeno, še preden je bilo pravzaprav dobro napovedano in pojasnjeno.
Na srečo zdaj ni več tako, saj še podražitev bencina napovejo vsaj nekaj ur prej.
Dejstvo, da je ekonomska politika zadnje čase precej bolj predvidljiva, kot je bila včasih, se je potrdilo tudi ob najnovejšem svežnju zakonov, ki jih je včeraj predstavila vlada.
Čeprav je nekatere podrobnosti menda usklajevala še v nedeljo, lahko tako rekoč skoraj vse predlagane ukrepe ocenimo kot povsem logičen odziv na sedanji gospodarsko-politični trenutek.
Svojce preživelih vojakov je minister v televizijskem pogovoru odpravili z besedami: "V vseh takih primerih takoj stopimo v stik s prizadetimi.
Torej za tiste, s katerimi nismo stopili v stik, to pomeni, da so okoliščine pač normalne in ni nobenega preplaha..."
Poslanci, popravite sporno odločitev!
Šele oktobra lani je začel veljati zakon, po katerem je v Sloveniji od konca lanskega leta prepovedano proizvajati azbestne izdelke in z njimi trgovati in s katerim naj bi zagotovili sredstva za preusmeritev azbestne proizvodnje v neazbestno.
Na prvem mestu pa je treba poskrbeti za socialno varnost ljudi, ki jim je delo v azbestni proizvodnji dajalo kruh, a močno načelo zdravje.
Država je v omenjenem zakonu poskrbela za njihovo upokojevanje pod ugodnejšimi pogoji.
Tistim delavcem in delavkam, ki so do 21. decembra 1996 najmanj 10 let delali neposredno v azbestni proizvodnji, bo omogočila odhod v pokoj, če bodo do 31. decembra 1999 dosegli starost 45 let (ženske) oziroma 50 let (moški) in najmanj 25 let (ženske) oziroma 30 let (moški) pokojninske dobe.
Tistim pa, ki so do 21. decembra 1996 najmanj 20 let delali v podjetjih, ki so v proizvodnih procesih uporabljala azbest, bodo omogočili zgodnejši odhod v pokoj, če bodo do 31. decembra 1999 dosegli starost 48 let (ženske) oziroma 53 let (moški) in izpolnili 30 let (ženske) oziroma 35 let (moški) pokojninske dobe.
Pravico do pokojnine pod ugodnejšimi pogoji lahko uveljavljajo tudi tisti, ki zbolijo za poklicno boleznijo zaradi izpostavljenosti azbestnemu prahu in imajo najmanj 20 let (ženske) oziroma 25 let (moški) pokojninske dobe.
Prizadeti delavci lahko uveljavljajo ugodnejše pogoje za upokojitev le v primeru, če jim je prenehalo delovno razmerje kot stalnim presežkom, za katere ni mogoče zagotoviti ustrezne druge zaposlitve.
Za delavce, ki so že zboleli ali še bodo zboleli za poklicno boleznijo, ta pogoj ne velja.
LJUBLJANA, 15. - Člani izvršilnega odbora Slovenskih krščanskih demokratov so na včerajšnji seji sprejeli več sklepov, med drugimi tudi tega, da potrjujejo predlog prenove stranke, ki pa ga mora sprejeti še svet stranke.
Seja sveta SKD bo v torek, 22. aprila.
Poleg tega je izvršilni odbor včeraj sprejel sklep, da bo izredni kongres stranke najkasneje konec junija.
Včerajšnje pismo Miroslava Mozetiča o odgovornosti glavne tajnice Hilde Tovšak pa je na seji sprožilo tudi precej hude krvi in ostrih besed.
- "Včeraj smo preiskovalnemu sodniku izročili kazensko ovadbo zoper Čedomirja Smolnikarja iz Ljubljane, rojenega leta 1947, državljana Slovenije, ki je po zbranih informacijah minuli teden ob vrtači pri Kalcah odložil 16 sodov z nevarnimi odpadki," je na včerajšnji tiskovni konferenci med drugim dejal načelnik UNZ Ljubljana Branko Slak.
Zakon za kaznivo dejanje protipravnega odlaganja nevarnih snovi predvideva denarno kazen ali zapor do enega leta.
UNZ Ljubljana nadaljuje zbiranje obvestil o tem, kdo je pri teh "poslih" še sodeloval.
Analize kažejo, da je bil v odloženih sodih natrijev cianid v visokih koncentracijah, ki je v vodi topen in bi lahko v naravi povzročil ogromno ekološko škodo.
Pred 14 dnevi so jim zagotavljali, da nobeden ne bo ostal na cesti
"Ni bil," je rekel Peter.
"Tukaj zunaj," je odgovoril McDonald.
"Ko sem stopil iz avta in se odpravil proti vhodnim vratom, je počilo.
Strel se je tik ob meni zaril v steno.
Luknjo lahko še vedno občudujete, naboj pa je policija vzela s seboj v laboratorij."
"Ugasnite luč!" je zavpil.
Peter se je sklonil v pontiac.
Na zadnjem sedežu sta ležala karton piva v pločevinkah in zavoj papirnatih robčkov.
Peter je odprl pokrov predala za rokavice.
Moški je stopil bliže in ga jezno potegnil stran.
Udaril je z levico.
V obdobju po prvi svetovni vojni so gore za primorske Slovence dobile simbolični pomen.
Peči - kot so Primorci imenovali spodnje bohinjske gore - so postale simbol ločenosti od matičnega naroda.
Po grebenih je potekala meja, ki je ločevala Slovence pod fašistično oblastjo od matičnega naroda.
Leta 1924 je skupina primorskih gornikov pod vodstvom Zorka Jelinčiča ustanovila ilegalni planinski klub KRPELJ.
Oddaja bo skušala razkriti doslej malo znan segment naše gorniške zgodovine.
VTV magazin, ponovitev - 10.05 EPP/Vabimo k ogledu - 10.10 Športni torek, ponovitev - 10.30 Športni gost - 10.55 Košarka Helios : Pivovarna Laško, posnetek tekme - 12.10 TV izložba - 12.20 Videostrani - 18.55 Naj spot dneva - 19.00 Regionalne novice - 19.05 Mini 5, otroška glasbena lestvica - 19.30 TV izložba - 19.40 Videostrani - 20.00 EPP/Vabimo k ogledu - 20.05 Pot v Avonlea, 48. del nadaljevanke - 20.55 Video top, glasbeni spoti - 21.55 Gost oddaje Dobro jutro - 22.25 Regionalne novice - 22.30 Horoskop - 22.35 TV izložba - 22.45 Videostrani do 24.00
8.00-13.00 Dopoldne na Valu 202 - 8.05 Poslovne zanimivosti - 9.35 Popevki tedna - 10.00 Strokovnjak svetuje - 13.00-19.00 Val 202 popoldne - 16.15 Popevki tedna - 16.30 Pozor, snemamo - 17.00 Glasba ob petih: Fiesta latina - 18.00 Vroči stol - 18.45 Pregled večernega sporeda - 18.50 Črna kronika - 19.30 Leva scena - 22.30 ŠTOS - Še v torek obujamo spomine
Kje ste, donatorji?
Kar malce nepričakovano so na drugem mestu vaterpolisti ljubljanske Mogote.
"Bili smo presenečenje tega prvenstva in pred sezono nismo pričakovali takega rezutlata.
Drugo mesto smo si dobesedno prigarali, saj so nas vsi že odpisali.
To je zame uspeh kariere.
Pred finalom nismo pričakovali ničesar, saj je bil Triglav od vseh, tudi od nas, za razred boljši," je po tekmi povedal Aleš Ošljak, edini Celjan v prvi ligi.
Z drugim mestom so si Ljubljančani tudi zagotovili svoj drugi nastop v Evropi - v pokalu LEN.
AUGUSTA, 15. - Tiger Woods iz Kalifornije je postal zmagovalec letošnjega "mastersa" za najboljše igralce golfa na svetu.
Woods je palico za golf vihtel že s petimi leti.
Z 21 leti je najmlajši zmagovalec v zgodovini "mastersa".
Po njegovem mnenju pa je osvojil ta turnir "nekoliko pozno": "Zmagal bi lahko že z 19 leti, ko sem nastopil prvič."
Woods je poleg tega, da je najmlajši zmagovalec "mastersa", izboljšal še številne rekorde s tega turnirja, ki so jih imeli taki mojstri golfa, kot so Jack Nicklaus, Raymond Floyd, Johnny Miller in drugi.
Na sliki: Lanski zmagovalec "mastersa", Britanec Nick Faldo, je predal Tigru Woodsu zeleni suknjič za zmagovalca.
VALSTANGA, 15. - Slovenski kajakaši in kanuisti na divjih vodah so za en dan prekinili priprave v Novi Gori in uspešno nastopili na mednarodnem tekmovanju v slalomu v Italiji.
Zmagali so Gregor Terdič (C-1, člani), Miha Terdič (K-1, mladinci) in Janez Korenjak (C-1, mladinci).
V najzanimivejši disciplini, tekmi kajakašev je Italijan Pierpaolo Ferrazzi prehitel Fedja Marušiča, ki je znova potrdil, da je trenutno slovenski kajakaš številka ena.
Srebrni olimpijec iz Atlante Andraž Vehovar je bil peti.
Italijanke ugnale Slovenke
Mura je po izpadu iz slovenskega pokala srečno osvojila tri točke proti Kopru.
Sobočani so imeli težave v nezanimivi tekmi, a so se s tremi točkami utrdili v sredini lestvice.
Opravičilo je le to, da sta manjkala nosilca igre Škaper in Vučičević.
Koper ima mlado moštvo prihodnosti in bo do konca sezone še vsem povzročal težave.
Slavko Zgonec svetuje, kako pravilno presajati, zalivati, negovati sobne rastline
Ko se lotimo presajanja, najprej ugotovimo, v katero skupino lončnic spadajo naše rastline, da lahko pripravimo ustrezno mešanico zemlje.
Azaleje, kamelije, ciklame, božični in velikonočni kaktus in flamingovec potrebujejo zelo rahlo humusno prst.
Če želimo, da nam bodo lepo uspevali, moramo pripraviti mešanico listavke, igličevke, šote, uležanega gnoja in kremenčevega peska.
Ker je tako mešanico v mestu težko pripraviti, si pomagamo tako, da vzamemo namesto šote in gnoja tovarniško pripravljeno zemljo in dodamo igličavko in listavko, ki jo naberemo na sprehodu po gozdu.
Težko bomo dobili tudi kremenčev pesek.
Pomagamo si tako, da zdrobimo opeko, večje kose damo na dno lončka za drenažo, drobne delce pa pomešamo med zemljo.
Ti delci zadržujejo vlago in dajejo zračnost mešanici, kar je pri tej skupini lončnic sila pomembno.
Lahko zdrobimo tudi dotrajan glinasti cvetlični lonček.
Posebej pozorno moramo presajati usambarsko vijolico.
Če jo presadimo v preveliko posodo, cvetje propade.
Slabo prenaša tudi neustrezno zemljo.
Najboljša je mešanica listavke, igličavke in kompostnice, nikakor pa ne smemo dodajati vrtne zemlje.
Za presaditev asparagusa, fikusov, monstere, aralije je najboljša mešanica kompostnice in kupljene zemlje, ki nadomešča šoto in hlevski gnoj, dodamo pa tudi malo peska oziroma zdrobljene opeke in malo vrtne zemlje.
Te rastline zahtevajo nevtralno reakcijo tal.
agode običajno sadimo poleti, v hladnejših krajih pa tudi spomladi.
Zdaj je še čas, da zasadimo močne sadike, ki bodo še letos rodile, če jih bomo ustrezno oskrbeli.
Če gredice za jagode jeseni nismo pognojili s hlevskim gnojem, zdaj gnojimo s kompostom ali z enim od organskih gnojil.
Dodatno pognojimo še z mineralnim gnojilom, ki vsebuje veliko fosforja in kalija ali posebnim gnojilom za jagode.
V današnjih biovremenskih razmerah moramo pričakovati številne nevšečnosti.
Posebno slabo se bodo počutili ljudje z želodčnimi, žolčnimi in črevesnimi obolenji.
Težave bodo imeli z raznimi krči in kolikami.
Tudi srčni bolniki z visokim krvnim tlakom se morajo v takem vremenu nekoliko paziti.
Srčni utrip, glavoboli in živčne težave bodo spet na dnevnem redu.
Revmatiki se bodo pritoževali zaradi bolečin v sklepih.
Ljudje z nizkim krvnim tlakom se bodo počutili prav prijetno, saj bodo imeli zelo malo težav.
PORTOROŽ, 15. - Gotovo je, da je voznik mazde 626 53-letni dr. Franc Koglot iz Šempetra v marini Portorož, kjer prometni znak hitrost omejuje na 20 kilometrov na uro, vozil prehitro.
Ali je bil za nesrečo, ki je zahtevala življenje, kriv tudi alkohol, bo pokazal preizkus odvzete krvi in telesnih tekočin, kar je po ogledu kraja nesreče odredil preiskovalni sodnik koprskega okrožnega sodišča.
OBETI - V sredo in četrtek bo spremenljivo do pretežno oblačno in hladno vreme.
Občasno bodo ponekod rahle padavine.
Humani virusi papiloma oziroma okuženost s temi virusi je pri človeku zelo pogosta.
Virusov je zelo veliko tipov, število se približuje 100.
Imenovani pa so kar z zaporedno številko, kakor so tip identificirali.
Za raziskave v povezavi z odkrivanjem zgodnjega raka materničnega vratu sta najpomembnejša tipa 16 in 18.
Doc. dr. Poljak je povedal, da so na njihovem inštitutu pripravili posebne preiskave z brisom za ugotavljanje okuženosti z devetimi najbolj tveganimi tipi virusa HPV (po številkah poleg omenjenih dveh še tipi 31, 33, 35, 45, 51, 52 in 56).
Znano je, da je od tega, kako zgodaj se odkrije rak na materničnem vratu (kar velja za vse oblike raka), odvisno, kako dobro ga je mogoče potem pozdraviti.
Torej je odkritje možnosti, da bi ženska zbolela za to vrsto raka, še toliko bolj pomembno, ker je mogoče začeti preventivno zdravljenje.
MOSKVA - Neki 20-letni Gruzinec je zelo trpel zaradi svojega majhnega penisa, ki se je po bolezni ožilja skrčil na vsega dva centimetra.
Možakarja so kar šest ur operirali v moskovskem centru za kirurgijo.
Mikrokirurgi so iz kože in mesa oblikovali 15 centimetrov dolg penis.
Gruzinec bo moral čez pol leta spet pod kirurški nož, in sicer zato, da bodo pri njegovem penisu poskrbeli še za "uporabnost".
Kdor stanuje na vogalu, psov ne mara.
Glede na priljubljenost je prišlo zbiranje norveških znamk v poznih šestdesetih letih v krizo.
Strokovnjaki so postavili zanimivo ugotovitev, da izide premalo znamk, torej zbiralci niso dovolj "zaposleni" z norveškimi znamkami in torej pozabljajo nanje.
Ugotovitev se je izkazala za pravilno, saj je v petdesetih in šestdesetih letih zelo redko izšlo več kot deset znamk na leto in še to so bile v glavnem redne.
Kasneje so jih sicer izdajali nekaj več, vendar še vedno v zelo strogi tradicionalni maniri.
Glede na razne mednarodne aktivnosti, zanimive tudi za prikaz na znamkah, npr. olimpijske igre, v zadnjih letih izhaja nekaj čez trideset znamk letno.
In ne samo to, norveška pošta je z velikim trudom prišla tudi do spoznanja, da so zbiralcem zelo všeč tudi čisto navadne prijazne znamke, denimo motiva borovnic z rdečimi in modrimi plodovi, metulji, ptički idr.
In glej, zanimanje za lepe norveške znamke se je takoj zelo dvignilo.
Kaj pa naj bi drugega počel?
Že davno je prekoračil petdeseto in od tedaj, ko je kot knjigovodja zakrivil neko bedasto napako, pa so ga zato odpustili, ni mogel upati na boljšo službo.
Želel si je, da bi se kaj zgodilo in razbilo to sivo vsakdanjost.
Na primer nočni požar, v katerem bi se odlikoval s pogumnostjo in bi postal junak dneva.
Toda niti v bankah, ki ju je redno nadzoroval, se ni zgodilo nič sumljivega.
- Roke kvišku! je zkazal gangster.
V združeni fronti se za vse to najprej niso zmenili, ko pa je premier Gowda brez podpore kongresne stranke ostal v parlamentu brez večine, bi moral vlado seveda razpustiti.
Stranki sta se lotili pogajanj, ki pa so se konec prejšnjega tedna končala neuspešno.
Predstavniki združene fronte so vzrajali pri ponovni kandidaturi Deve Gowda.
Kongresna stranka se s tem ni strinjala in vse je že kazalo, da bo moral indijski predsednik Shankar Dayala Sharne razpustiti parlament in razpisati nove volitve.
SPÖ je ustavno določilo enoglasno podprla na nedavnem kongresu v Linzu, glavne zahteve (strpen in večkulturni dialog, pravica do priznanja in posebna manjšinska zaščita) pa so bile tudi del Klimovega nastopnega govora.
Seveda je to šele prvi korak, saj mora biti ustavno določilo tudi uradno vloženo.
Ana Blatnik je prepričana, da bo ustavno določilo uradno vložila njena stranka in to še letos ter na tak način potrdila resnost integracijskega modela, ki se v praksi lahko pohvali le s polovičnim uspehom.
Če je na primer pohvale vreden rezultat zadnjih občinskih volitev na Koroškem, ko je bilo izvoljenih 162 dvojezičnih odbornikov (v SPÖ ne velja priznavalni princip), pa to zagotovo ne velja za deželne volitve, kjer je bila Blatnikova postavljena na neizvoljivo mesto.
Leta 2010 bo okoli 800 milijonov porabnikov živelo v skupni trgovinski coni ob toplem morju
Sicer pa Albanija nestrpno čaka na šest tisoč tujih vojakov, ki bodo poskrbeli za varno delitev dobrodelne pomoči.
Toda v deželi orlov streljanje še ni potihnilo, saj žrtve še vedno padajo.
V zadnjem tednu je samo v Elbasanu, kakšnih 60 kilometrov od Tirane, pod streli padlo 20 ljudi, v vsej državi pa skoraj tisoč.
Veleposlaniki zapuščajo Iran
Ministra sta se veliko pogovarjala o meddržavnem sodelovanje.
Po Thalerjevi oceni ima Slovenija zelo razvite politične in gospodarske stike z Belgijo, minister Derycke pa je obljubil, da se bo zavzel za napotitev belgijske poslovne delegacije v Slovenijo, kar naj bi spodbudilo gospodarsko sodelovanje.
Slovenski zunanji minister se bo danes v Bruslju pogovarjal še z belgijskim obrambnim ministrom Jeanom Polom Ponceletom.
Nadaljevala bosta razpravo o obrambnem in vojaškem sodelovanju, razmislila pa tudi o tem, da bi slovenski obrambni minister obiskal Belgijo.
Minister Thaler bo belgijskega obrambnega ministra podrobno seznanil s slovenskimi prizadevanji za vključitev v Nato.
