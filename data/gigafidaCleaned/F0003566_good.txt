Je gospa Milošević pobegnila v Moskvo?
Danes ima predsednik države šestdeset let.
Nobene uradne ceremonije ne bo, okrogla obletnica je očitno zasebna stvar Milana Kučana.
Vseeno smo izrabili priložnost za anketo na to temo.
Kako naj mediji poročajo o praznovanjih in obletnicah visokih političnih funkcionarjev?
Večina naših 447 anketiranih meni, da je kratka informacija popolnoma dovolj, le desetina bi z veseljem brala o tem, denimo, kakšno daljšo reportažo, četrtine pa te zadeve sploh ne zanimajo.
Podobno zadržani so v svoji radovednosti do zasebnega življenja predsednika države: polovica jih meni, da mediji o tem poročajo ravno prav, šestini je že pisanja v sedanjem obsegu preveč, drugi šestini pa premalo.
Okusi so pač različni!
Mi smo se vendarle odločili, da predsedniku države tokrat namenimo nekaj pozornosti na 9. strani.
Na prizorišče so hitro prišli gasilci, ki so pogasili manjši požar in izklopili plinsko napeljavo.
V bloku namreč nimajo jeklenk, temveč so priključeni na mestno plinsko napeljavo.
Policijska preiskava o vzrokih eksplozije še ni končana, vendar je glede na neuradne informacije in izjave stanovalcev skoraj nedvomno spet šlo za poskus samomora.
Štiridesetletni Drago M., ki se zaradi hudih opeklin zdravi v mariborski bolnišnici, naj bi si že v preteklosti poskušal vzeti življenje, tokrat pa naj bi odklopil plinsko cev na štedilniku, kar so potrdili tudi strokovnjaki mariborske plinarne.
»Vlada ne sme sklepati pogodb, ki so v očitnem nasprotju z zakonom,« je podpisu pogodbe nasprotoval minister Rop, ki je na vlado še isti dan naslovil ustrezen dopis.
Finančno ministrstvo meni, da v tem primeru sploh nista razvidna ne pravna podlaga za sklenitev pogodbe ne predmet pogodbe.
Kopačevo ministrstvo tako naj ne bi vedelo niti tega, kaj so naročili: predelavo odpadkov v mesno-kostno moko, odkup mesno-kostne moke ali pa so podjetju Koto priznali odškodnino za izgubljeni dohodek.
Ob 90. obletnici Pokrajinskega muzeja Koper so odprli izjemno zanimiv etnološki oddelek
Ljubljana - Dr. Andrej Bajuk, nekdanji premier in poslanec Nove Slovenije, je pred nedavnim predlagal, da bi vsak poslanec dobil osebnega strokovnega sodelavca.
Predlog je kadrovska komisija sprejela, o njem pa bodo odločali na seji državnega zbora.
Izstrelki 30 mm topa letala A 10, ki vsebujejo osiromašeni uran, niso krivi za obolelost in smrt, menijo v Sarajevu - Vzrok politične igre
Zaveda se, da se načrti ne izidejo vselej po človekovih željah, zato je nekoliko spremenil tudi svoje razmišljanje.
»Saj veste, kaj se je zgodilo v prejšnjem letu!
Na evropskem prvenstvu na Dunaju sem dobro drsal in zmagal, česar sem bil neizmerno vesel, na svetovnem prvenstvu v Nici pa se je obrnilo drugače.
Po kratkem programu sem imel dobro izhodišče in bi lahko tudi zmagal.
Toda preveč sem mislil na kolajno, stopil sem na led premalo zbran in drvel iz napake v napako ter na koncu pristal na četrtem mestu.
Zato sedaj nočem misliti na nič, še najmanj na kolajno.
Predvsem želim dati vse od sebe,« je odločno zatrdil mladi Rus, ki nikoli ne podcenjuje tekmecev.
Roka Petroviča so športni novinarji že v letu 1985 razglasili za najboljšega slovenskega športnika, leta 1986 pa je osvojil oba naslova - slovenskega in jugoslovanskega.
Ljubljančan je bil tudi v mednarodnih krogih izjemno cenjen tako zaradi svojih vrlin kot nenavadne športne poti, ki jo je imel za seboj.
Očetovsko-sinovska naveza, ki sta jo takrat poosebljala oba Girardellija, je dobila s Petrovičevima novo razsežnost.
Oče dr. Krešo se je loteval smučanja s prijemi, ki so bili sad njegovega delovanja in izkušenj na mnogih športnih področjih in so se nekateri izmed njih v smučanju zdeli vsaj nenavadni.
Seveda pa je bila med obema »šolama« - Girardellijevo in Petrovičevo - velika razlika: Avstrijca sta bila zasebna ekipa, Rok pa se je ves čas vključeval v delo naše reprezentance.
Rok Petrovič je bil že na vrhuncu športne slave za svojo starost nenavadno razmišljajoč in načitan, kot se reče.
»Pravijo, da je sreča čudna stvar, za nekaterimi teče kot pes, pred drugimi beži kot lisica.
Jaz je nimam preveč!
Zato je ne smem preveč izzivati.
Ostaja mi delo - tudi to je sreča, ali ne?« je na primer napisal kot uvodni moto h knjižici z naslovom Rok, ki je izšla po njegovi sanjski sezoni.
V njej so dobili besedo tudi njegovi tekmeci in drugi, ki so bili tedaj dejavni v smučarskem cirkusu.
Prehod iz starega leta v novo ima na Kubi že tradicionalno prav poseben čar, saj prebivalci tega karibskega otoka v tem času praznujejo veliko zmago revolucije.
Natančno prvega januarja leta 1959 so namreč Fidel Castro, Che Guevara in Co. slavili prevzem oblasti.
Spomine na preteklost je ob prehodu v novo tisočletje zasenčila nekoliko nepričakovana odločitev slovitega kubanskega boksarja Felixa Savona o predčasnem odhodu v pokoj.
S štirimi prirejenimi T 600 je šla leta 1949 Tatra tekmovat za avstrijski gorski pokal (Alpine Trials Austria) ter si pridirkala vse stopničke in še četrto mesto.
Leta 1951, ko se je moral najprestižnejši športni avto »preseliti« k Škodi, je prišel tudi vladni ukaz za preusmeritev proizvodnje na tovorni program, lahko pa je tovarna vsako leto izdelala še omejeno količino velikih potovalnih avtov, kakor se je takrat reklo.
Šlo je za reprezentančne limuzine, ki so bile dostopne samo ozkemu krogu partijskih funkcionarjev oziroma državnim uslužbencem in direktorjem.
Šele po razpadu Jugoslavije se je rodila pobuda o vzpostavitvi prostozidarskih lož na območju Slovenije in Hrvaške.
Tako je 31. januarja 1991 Heinz Schederbauer, veliki mojster avstrijske velike lože, določil vzpostavitev deputatske lože (DL) Ilirija s sedežem na Dunaju, katere naloga je bila zanetiti luč prostozidarstva med Slovenci in Hrvati.
Že mesec dni pozneje je v Celovcu delovala loža »pod milim nebom«, na kateri je zastopnik Herman Schneider ustanovil deputatsko ložo Ilirija.
Njen prvi starešina je postal Walter Raming in 21. marca so na Dunaj slovesno prinesli luč v deputatsko ložo Ilirija.
Še isti dan so sprejeli prvih 18 članov, 13 Hrvatov in pet Slovencev.
Sprejem med prostozidarje sem doživel 12. decembra 1992 v veliki loži Avstrije.
Tedaj je bilo v Sloveniji manj kot dvajset prostozidarjev, zdi se mi, da 17, od tega šest ali sedem mojstrov.
Sledil je zaplet zaradi mojega javnega časnikarskega vprašanja predsedniku rotarijcev o povezanosti z masoni, ki se je poleti 1993 končal z mojim odhodom iz DL Ilirija in izidom knjige V znamenju lože marca 1994.
Podatki ministrstva za notranje zadeve so zgovorni: leta 1998 so na primer od 55 tisoč kaznivih dejanj, storjenih v naši državi, mladoletniki med 14. in 18. letom storili 4264 tovrstnih dejanj, med drugim sedem posilstev, 40 hudih in 110 lahkih telesnih poškodb.
Prenapeti mladeniči so zagrešili približno 2500 manjših in večjih tatvin, ukradli so tudi 103 avtomobile ter bili soudeleženi pri šestih umorih oziroma poskusih umora.
Večkrat se pošalim, da se je moja kazen spremenila v nagrado.
Čeprav bi to lahko pripisal marsikomu iz vodstva, to pripisujem predvsem svoji globoki veri v Boga, božjo ljubezen in božje usmiljenje.
Vse gradim na oznanjanju ljubezni med ljudmi in usmiljenju.
Če to dvoje širiš med ljudmi, nisi nikoli razočaran.
Vedno znova si bogat, ker daješ tisto, kar ljudje najbolj potrebujejo.
So bili to problematični ljudje, morda celo hudi grešniki, kriminalci, komunisti?
Skratka, duhovniki, ki vernike velikokrat nagovorijo z grešniki, bi se lahko nekoliko zamislili nad lastnimi grehi?
O tem bi res lahko govorili na dolgo in široko.
Opozoril bi predvsem na to, da so zapovedi v slovenskem jeziku napisane v velelniku in se razlikujejo od izvirnika.
V nemščini je zapoved Ne ubijaj! zapisana kot Ni ti treba ubijati.
Ljubljana potrebuje mestni taksi
Intersiti, ki ga vodi Velid Ališić, na zadnjih parlamentarnih volitvah kandidat Jelinčičeve SNS, že nekaj časa poskuša postati nekakšen mestni taksi, ki ga kaotična Ljubljana vsekakor potrebuje.
V bližnji prihodnosti namerava kupiti petdeset novih golfov, še bolj znižati ceno in »taksije povsem približati Ljubljančanom in Ljubljančankam«.
Nove avtomobile bo namestil na mestne vpadnice.
Počasi bi morali prevzeti vlogo javnega mestnega prometa.
Če se bo njegov načrt uresničil (na potezi je MOL), bo vožnja od Dolgega mosta do središča mesta stala približno 400 tolarjev.
Tudi na mestni občini si želijo, da bi se uresničil projekt mestnega taksija, saj bi se vojna taksistov s tem zagotovo končala.
»Izvesti bi bilo treba javni razpis.
Zamisel o mestnem taksiju je vsekakor pozitivna,« trdi Peter Klavs, načelnik mestnega inšpektorata, ki se ukvarja s problematiko taksi služb in se zelo dobro zaveda zmede na ljubljanskih ulicah.
»Nadzor je tako rekoč nemogoč.
Premalo je inšpektorjev, pa še tiste, ki so, taksisti zelo dobro poznajo.
Ko jih zagledajo, se preprosto odpeljejo naprej,« pravi Klavs.
Položaj inšpektorjev je res ironičen.
Kar nekaj voznikov ima njihove slike, tako ali tako pa jih mobiteli obvarujejo pred najhujšim.
Kazni, ki jih za razne prekrške predvideva zakon, so sicer izjemno visoke - čakanje pred hotelom Slon denimo sodi med oviranje prometa in se kaznuje s tristo tisočaki - a zakon je nemogoče dosledno izvajati, saj je država nesposobna, taksisti pa ravno prav zviti.
Nešteti kosci starih vesoljskih ladij in odsluženih raket se s hitrostjo 27.000 kilometrov na uro sučejo okoli Zemlje.
Z drugimi besedami, naš planet obdaja pravcato smetišče.
Tudi do trčenja je že prišlo.
Toda odpadki niso nevarni samo za astronavte in njihova plovila - trčijo lahko tudi z drugimi odpadki.
Kadar se to zgodi, se večji kosi zdrobijo v manjše.
Strokovnjaki se celo bojijo, da bi se zgodila nekakšna verižna reakcija, ki bi privedla do prave »kritične gostote«.
Število delcev bi torej kar raslo, čeprav satelitov nekega dne ne bi več utirjali.
Zadnje čase resno razmišlja o tem, da bi se umaknil z odra.
Samo nastopanje ga namreč ne veseli več toliko: »V nekem trenutku sem se odločil, da bom prenehal svojo plesalsko pot.
Ni pa mi še popolnoma uspelo.
Ampak vloge, ki si jih jemljem, so vedno manjše.«
Draga Tish, ko naslednjič pokličejo iz založbe, ne dviguj slušalke.
Raje jih sama pokliči, ko boš pripravljena.
Glasbeno umetnost ocenjujejo mag. Monika Kartin, dr. Franc Križnar in Marijan Zlobec
