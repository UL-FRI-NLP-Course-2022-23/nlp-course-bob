Na konferenci določena vsota je veliko nižja od ocene Svetovne banke, da bo Afganistan v prihodnjih desetih letih potreboval 15 milijard dolarjev.
Organizatorji so kljub temu zadovoljni, saj bodo ostanek zagotovili v poznejši fazi obnove razdejane države.
Na slovenskem zunanjem ministrstvu so bili sinoči po diplomatski poti obveščeni, da jim je hrvaška vlada poslala predlog novega pravilnika.
Kot je povedala svetovalka za stike z javnostjo Nataša Prah, bo zunanje ministrstvo predlog pravilnika takoj, ko ga bo dobilo, posredovalo v presojo ministrstvu, ki je pristojno za tovrsten transport.
Dunaj - Pobudniki avstrijskega referenduma sicer niso zbrali pričakovanega milijona podpisov proti pridružitvi Češke Evropski uniji, če ne bo zaprla jedrske elektrarne v Temelinu, a so se mu precej približali.
Več kot 915.000 ljudi je iz raznih razlogov - zaradi načelnega nasprotovanja miroljubni uporabi jedrske energije, protičeških čustev, nasprotovanja širitvi EU in strankarske lojalnosti - podpisalo besedilo, ki od parlamenta zahteva, naj sprejme zakon z ustavno močjo, ki bo vsaki avstrijski vladi zapovedoval, da mora pri ratifikaciji pogodbe o pridružitvi Češke EU uporabiti veto, če bo Temelin obratoval.
Glede na izjemno resnost takšnega cilja, ki mu ni primere v novejših odnosih med demokratičnimi državami, je ozračje dan po objavi rezultatov skoraj brezbarvno.
Kakor da bi bil kdo spustil ves zrak iz napihnjenega balona.
Mnenje analitikov je enotno - vsi so prepričani, da se ne bo nič zgodilo.
Potrebne dvotretjinske večine za sprejetje ustavnega »protitemelinskega« zakona v parlamentu ni, razprava bo šele čez nekaj mesecev, vladni stranki pa bosta vladali še naprej.
Ljubljana - Analiza DNK enega od treh vzorcev okostij iz najdišča človeških okostij v Zgornji Bistrici je pokazala, da je vzorec uporaben za primerjavo.
Vzeli so ga v bližini kraja, kjer so našli prstan, ki naj bi pripadal članu družine iz Ivančne Gore, zato je na vrsti odvzem sline pokojnikovim bratom, je na včerajšnji tiskovni konferenci, ki jo je sklicala generalna državna tožilka Zdenka Cerar s sodelavci, pojasnila vodja mariborskega državnega tožilstva Elizabeta Györkös.
Drugi vzorec zlomljene okončine naj bi pripadal umrlemu članu družine iz Rogaške Slatine, tretji pa je bil vzet v bližini najdbe ženskega lasišča.
Po besedah Elizabete Györkös mariborsko tožilstvo v predkazenskem postopku sodeluje s policijo, ukrenilo pa je vse, da bi pridobilo dokaze, pomembne za morebitni kazenski postopek zoper še neznanega storilca povojnih pobojev.
Okostja so odkrili 27. avgusta lani pri sondaži nekdanjega nemškega zaklonišča, izkop rova pa so končali 26. septembra.
Patolog je do takrat sestavil 231 skeletov, izvedenec sodne medicine pa ni mogel natančno opredeliti časa smrti.
Ugotavlja namreč, da je smrt nastopila kmalu po koncu druge svetovne vojne, lahko pa tudi več let prej.
Vzrok smrti so strelne poškodbe, izvedenec pa meni, da ljudje niso umrli na kraju najdbe, temveč so bila trupla po likvidacijah tja prenesena in sistematično zložena v rov.
Zaradi informacij, ki so jih nekateri ljudje povedali policistom, je vodja tožilstva predlagala preiskovalnemu sodniku več zaslišanj, med drugim tudi dveh pooblaščencev Ozne za Slovensko Bistrico in Maribor.
Predkazenski postopek še ni končan, nadaljuje se z zaslišanji in analitično obdelavo pričevanj, treba pa bo tudi pregledati in priskrbeti kup gradiva.
Rodil se je 22. avgusta 1910 v Divači, v Ljubljani pa je končal gimnazijo in pravno fakulteto.
Po vojni je delal v gospodarstvu, poldrugo desetletje kot direktor pravne direkcije pri Narodni banki Jugoslavije, centrali za Slovenijo, in zadnje desetletje do upokojitve 1971 kot vodja pravne službe in pravni svetovalec na Gospodarski zbornici Slovenije.
Na strokovnem področju je neizbrisen njegov pečat kot ustanovitelja
Napaka je ne pritožiti se
Hanžek si je kot eno glavnih nalog postavil seznanjanje ljudi z njihovimi pravicami.
Lani so na uradu varuha človekovih pravic dobili približno 3400 pobud, največ zaradi prepočasnega dela sodišč.
V primerjavi s številom prebivalcev je to veliko več kot v drugih državah.
Upravičenih pobud je bilo približno 20 odstotkov, po svetu pa je ta delež približno deset odstotkov.
V uradu je zaposlenih 30 ljudi, trije novi bodo kmalu pristojni za otroke in mlade.
Hanžek je nastopil kot eden prvih gostov na tridnevnem festivalu zabavnega učenja Dnevi radovednosti - Kako postati, ki letos že šestič poteka v multimedijskem centru Kibla v Mariboru.
Namenjen je osnovno- in srednješolcem, ki razmišljajo o nadaljnjem šolanju in poklicih.
Kot je v obrazložitvi zahtevka zapisal odvetnik Andrej Ketiš, zahtevajo Kitajci vračilo vplačane šolnine, stroške prevoza, nastanitve in bivanja v Sloveniji ter stroške za izgubljeni študijski leti.
Z izjemo Kitajke Wenlan He, ki je prišla v Maribor štiri mesece za drugimi, vsak zahteva skoraj šest milijonov tolarjev in pol odškodnine, Wenlan He pa dober milijon manj.
Če bi univerza priznala svojo plačilno obveznost (ta je vsakršno odgovornost in izplačilo odškodnine včeraj na seji senata znova zavrnila), so Kitajci pripravljeni umakniti zahtevke zoper tri profesorje, v nasprotnem pa bodo zoper njih vložili kazensko ovadbo zaradi suma zlorabe položaja in ponarejanja listin.
Pogajanj sploh še ni bilo
Veliko manj jasnosti je pri tem, kako je bilo mogoče, da je podjetje propadlo tako hitro, ne da bi bil kdo opazil njegove težave.
Najbolj spektakularen padec se je zgodil v enem tednu, ko je Enron napovedal, da so številke o njegovih visokih dobičkih fikcija in da ima 600 milijonov dolarjev prikrite izgube.
Vrednost delnic je padla na šestdeset centov; na začetku leta se je vrtela okrog osemdesetih dolarjev.
Prišlo bo do zanimivih zapletov.
Senat ima sto članov.
Enainsedemdesetim iz republikanske in demokratske stranke je Enron prispeval denar za predvolilno tekmo.
Enron ni bil največji, bil pa je med največjimi financerji političnih volilnih kampanj.
Med donatorji za predvolilno kampanjo Georgea Busha je bil na dvanajstem mestu.
Predsednik podjetja Kenneth Lay je bil Bushev osebni prijatelj in mu je pomagal že pri prvi izvolitvi za guvernerja Texasa.
Lay je bil tudi eden njegovih kandidatov za energetskega ministra.
Mreža Enronovih donacij sega v vse pore ameriškega političnega življenja in kaže nekatere njegove najmanj privlačne strani.
Meja med obiranjem in korupcijo je tako močno zabrisana, da je težko določiti, kje se lobiranje sprevrže v neposredno kupovanje političnih uslug.
V običajnih okoliščinah bi škandal segel do neba, vendar je imela Busheva administracija srečo, ker je do stečaja prišlo na vrhuncu vojne v Afganistanu.
Hillary in Bill Clinton sta zaradi neprimerno manjšega finančnega škandala Whitewater skoraj zapravila karieri.
Kongresna preiskava je sprožila verigo drugih preiskav, ki so neodvisnega preiskovalca Kennetha Starra na koncu pripeljale do Monice Lewinsky, Clintona pa na prag odstavitve.
Sprejetje in izvajanje še vedno veljavnih Beneševih dekretov je temeljilo na bolj ali manj dokazanih obtožbah o množičnem in skoraj neprikritem petokolonaškem delovanju češkoslovaških Nemcev v letih pred nacistično okupacijo in njihovem navdušenem sprejemu nemških okupacijskih čet, ki so jih dočakali kot osvoboditelje, nato pa o množičnem vključevanju v vojsko in organe oblasti na zasedenem ozemlju.
Večina britanskih politikov, razen kroga okoli Tonyja Blaira, ki poskuša pomiriti duhove, trdi, da Američani nimajo nobenega pravnega temelja, da ujetnikom zavračajo pravice, ki jim pripadajo po določilih tretje ženevske konvencije o vojnih ujetnikih.
Prav tako da ni nikakršne pravne opore za to, da zajetim pripadnikom Al Kaide in talibom ne priznavajo statusa vojnih ujetnikov, temveč jih na Kubi zadržujejo kot nekakšne ilegalne bojevnike.
Potem je zakon, ki je izšel 1.4.1992, vse kmete izenačil in vrgel v en paket vse slovenske kmečke upokojence.
Namesto da bi imeli z našo jugovzhodno sosedo mnogim skupnim interesom ustrezne odnose, se zadeve le še bolj zapletajo.
Kaj in kakšna nervoza kuri pod kotlom pri sosedih, ni naša prva skrb.
Nas, še predvsem pa našo izvršno oblast, bi moralo zanimati, kaj more storiti Slovenija in kako gre ravnati, da ne obsedimo v zosu nerazumevanja in sporov.
- Zasavje in Posavje bi končno dočakala svoj gospodarski razcvet.
Sposobni in delavoljni ljudje bi se rešili klavrne vloge poceni volilnega telesa neke klike, ki jih nalašč drži v brezperspektivni situaciji, vezane na milost iz državne proračunske kuhinje.
GZS je sicer predlagala, da bi diplomatsko-konzularno mrežo na območjih, kjer je dela na gospodarskem področju zelo veliko, okrepili z zborničnimi ljudmi - da bi država, denimo, dala na razpolago prostore in infrastrukturo, zbornica pa bi te kadre plačevala.
Ti ljudje bi v glavnem brezplačno servisirali podjetja, plačati bi bilo treba le nadstandardne storitve.
V mestih, kjer nimamo diplomatsko-konzularnih predstavništev, podjetja pa v njih potrebujejo pomoč, pa je GZS predlagala ustanovitev gospodarskih predstavništev Slovenije (ne zborničnih), ki naj bi jih skupaj financirali gospodarsko in zunanje ministrstvo ter GZS.
Skratka, gospodarstvo dobi od diplomatsko-konzularne mreže malo glasbe za veliko denarja.
In če ne bo dogovora med GZS, vlado in predstavniki nacionalne turistične organizacije (tudi ta ima svoja predstavništva v tujini) o najbolj smotrni izrabi prostorskih zmogljivosti, infrastrukture in kadrov, tudi v prihodnje od te mreže ne bo imelo dosti več koristi, čeprav se bo dražila.
Kaj bi to pomenilo za Slovenijo, ki je zelo odvisna od menjave s svetom, pa je seveda jasno.
Najmanjše slovensko mesto praznuje 750-letnico Načrtovanje novega začetka, predvsem na področju turizma in kulture
Kako razdeliti pomoč Rdečega križa, so svetovali v krajevnem odboru RK, ki ga vodi Filip Torkar .
Največ, po 50 tisoč tolarjev, so dobile družine, v katerih sta oba zakonca zaposlena v Bači.
Valerij Bizjak je povedal, da so nekaj denarja prihranili z namenom, da otrokom, ki zaradi razmer v Bači živijo v pomanjkanju, omogočijo letovanje.
Prizadetih otrok je okoli 60.
Bodo palme zamenjali istrski hrasti?
Koper - V Pristaniški ulici v Kopru je pred stanovanjskim blokom v Pristaniški 5 kratek drevored palm, ki temu delu Kopra daje mediteranski pridih.
Pred leti so že morali zamenjati dve palmi, zdaj pa so se začele tri spet sušiti.
Na Komunali so povedali, da jih bo treba odstraniti.
Nekateri razmišljajo, da bi skupaj s slabimi tremi palmami morebiti odstranili kar vseh devet in jih nadomestili z drevoredom istrskih hrastov, ki že rastejo na drugi strani ceste, pred tržnico.
Na Komunali se še niso odločili, kaj bodo naredili, pravijo pa tudi, da bodo veseli mnenj krajanov, ki jim je do lepe podobe Kopra.
Citat: »Tako bi bilo smotrno izvajati delavnice za vse starostne skupine ljudi, ki bi se lahko vključevali v plesne, lutkovne, gledališke, glasbene, fotografske delavnice itd.
Za tovrstne delavnice je potrebno pridobiti mentorje, strokovnjake, ki imajo velik pomen v slovenskem prostoru.«
Razlaga: Po LRP naj bi bilo trboveljsko kulturno-družabno življenje v letu 2002 in še malo (ali pa zelo zelo veliko) videti tako: Trboveljčani vseh starostnih skupin zavzeto plešejo, lutkarijo, vrtijo kamere in škljocajo s fotoaparati, prepevajo, nastopajo pod gledališkimi žarometi, posebno talentirane pa bi lahko Ljubljana, ki je še vedno slovenska prestolnica, angažirala tudi za kakšnega celovečerca, zato se sila trudijo.
Za mentorje so jim sama znana imena čistokrvnega trboveljskega porekla, ki so morala v svet, da so lahko uspela; kot na primer Iztok Kovač iz Enga knapa - najverjetneje bo leta 2002 in še nekaj iz širnega sveta Trbovce plesnih korakov prišel učit prav on, ali pa jim bo iz bele Ljubljane Antonio Živkovič prišel kazat, kako se prav škljoca.
Ne piše zastonj že v uvodu k LRP, ponesrečeno povzetem po Ludviku Mrzelu: »Kdor je bil enkrat doma v Trbovljah ...«
Drugače misleči je bil tudi predstavnik Demokratske stranke Stanislav Jecelj, ki je tudi direktor mariborskega vodovoda.
Ta je postregel z zanimivo teorijo, da bi bila škofijska gimnazija nevarna za podtalnico na tem vodovarstvenem območju, medtem ko so bili kmetijci zelo pridni, saj doslej še niso povzročili »večjih onesnaženj«.
S spoštovanim Jecljem se seveda moramo povsem strinjati, saj je splošno znano, da latinščina in grščina pomenita veliko nevarnost za kakovost pitne vode, medtem ko ji lahko škropivo proti peronospori kvečjemu koristi.
Bomo vsaj bolj odporni.
Energetika je marca 1993 znatno podražila ogrevanje in zemeljski plin, potem pa začela uvažati za polovico cenejši premog od domačega in služiti denar
Podražitev toplote, nižja cena premoga in še ugoden tečaj dolarja so se pokazali v dobičku.
Visok dobiček je Energetika dosegala tudi z distribucijo zemeljskega plina.
Na depozite v bankah je doslej dobila kar za 2,1 milijarde tolarjev obresti.
Denarja bi imela še več, vsaj po prepričanju prokurista v podjetju Igorja Pogačarja, če ne bi v letih 1998 in 1999 v Šiški zgradili šestmegavatne elektrarne-toplarne na plin, za kar so porabili 1,261 milijarde tolarjev.
Ta je v treh letih prinašala le izgubo.
Podražitev toplote, nižja cena premoga in še ugoden tečaj dolarja so se pokazali v dobičku.
Visok dobiček je Energetika dosegala tudi z distribucijo zemeljskega plina.
Na depozite v bankah je doslej dobila kar za 2,1 milijarde tolarjev obresti.
Denarja bi imela še več, vsaj po prepričanju prokurista v podjetju Igorja Pogačarja, če ne bi v letih 1998 in 1999 v Šiški zgradili šestmegavatne elektrarne-toplarne na plin, za kar so porabili 1,261 milijarde tolarjev.
Ta je v treh letih prinašala le izgubo.
Ljubljana - Nadzorni svet gospodarske družbe Stadion, d.o.o., ki jo je mestni svet ustanovil, da bo pripravila vse potrebno za začetek gradnje nogometnega štadiona v Stožicah, je na prvi seji izbral za predsednico Francko Trobec, načelnico mestnega oddelka za predšolsko vzgojo, izobraževanje in šport.
Rok Cugmas je v spremstvu matere in lečeče zdravnice že odpotoval v Anglijo, kjer mu bodo specialisti v bristolski bolnišnici presadili kostni mozeg.
Darovalec je že izbran, zdaj opravljajo preiskave, ki bodo pokazale, če je tudi ustrezen.
Zdravljenje desetletnika in deloma tudi bivanje njegove mame v Angliji bo plačala nacionalna zdravstvena zavarovalnica, stroški potovanja in bivanja zdravnice v Bristolu ter deloma stroški bivanja Rokove mame v Angliji pa so ostali na plečih družine.
Ker jih Cugmasovi sami ne bi zmogli, so jim pomagali aktivisti konjiške organizacije Rdečega križa, ki so skupaj z lokalnim tednikom Novice in Radiem Rogla razpisali humanitarno akcijo Pomagajmo Roku.
Akcija je presegla pričakovanja, saj so darovalci z njo v štirih tednih zbrali kar 6.471.221 tolarjev, je sporočila novinarka konjiških Novic Ana Fevžer.
Občina Krško ima v lasti 220 stanovanj, ki niso kategorizirana.
Boljša so tako običajno kadrovska ali neprofitna, slabša socialna.
Pravzaprav pa lahko vsa spadajo v isto kategorijo, kar nam daje precej proste roke pri reševanju stanovanjske problematike, je menila Preskarjeva.
Kljub temu se mora občina vendarle držati določenih meril, zato je Preskarjeva dodala, da bi bile lahko socialne razmere na tem področju precej slabše, če ne bi bilo na Senovem toliko stanovanj nižjega razreda, s katerimi na precej enostavnejši način, brez metodologij in tržno nerealnih pravilnikov, razpolaga in z njimi upravlja ena od pravnih naslednic tamkajšnjega rudnika.
Toda poudarek je na »naj bi plačevali«, saj najemnin ne poravnavajo vsi, neplačniki pa so predvsem iz vrst najemnikov socialnih in neprofitnih stanovanj.
Tako tudi letos občina po dosedanjih izkušnjah zagotovo ne bo prejela vseh stanarin, saj imajo že zdaj za sedem milijonov tolarjev neplačanih obveznosti.
Zato so se na občini Ribnica odločili, da bodo plačevanje stanarin, ki je tudi eden od proračunskih virov, začeli urejati.
Eden od ukrepov bo preverjanje socialnega statusa najemnikov, saj je verjetno v nekaj letih pri vsaj nekaterih najemnikih prišlo do velikih sprememb pri zaposlitvah ali številu stanovalcev ...
»Pričakujemo, da so se ponekod spremenili pogoji in da nekateri prosilci več ne izpolnjujejo meril, ki so jih izpolnjevali za socialna stanovanja,« je povedal ribniški župan Jože Tanko.
Prav tako bodo na občini Ribnica letos preverili vse, ki prejemajo subvencije za stanarine, hkrati pa bodo začeli izterjevati dolgove.
Če ne bo šlo drugače, pa ostane še zadnja rešitev, ki so jo uporabili lansko leto, je omenil Jože Tanko.
Takrat je občina deložirala stanovalca iz občinskega stanovanja.
Kje naj potem dobijo delo mladi inženirji, ekonomisti, profesorji, učitelji, farmacevti, tudi zdravniki, sociologi, pravniki itd.?
Fantje in dekleta iz treh koroških dolin se s projekti o zaposlitvi v svojih krajih dobesedno ponujajo podjetjem na Ravnah, v Slovenj Gradcu, Dravogradu, na Prevaljah, v Mežici, v Radljah, na Muti in še kje.
Gre za delo, tudi za preživetje, za njihovo prihodnost, mnogokrat za uresničitev njihovih sanj.
A te, kakor zdaj kaže, bodo za prenekaterega od njih res ostale le nedosanjane sanje.
Dela zanje doma ni oz. ga nikoli ne bo dovolj.
Takšna je realnost, takšni so trendi.
Globalizacija prihaja tudi na Koroško in se kaže predvsem v tem, da tukajšnje gospodarstvo potrebuje predvsem pridne roke za delo pri strojih.
Takšnih, ki bi razmišljali o prihodnosti, delali nove programe, skrbeli za tehnološki napredek, podjetja - vsaj za zdaj - ne potrebujejo veliko.
Zanje je vsak nov delavec predvsem le strošek, dokler...
Prejšnjo spremembo odloka je predlagal logaški župan Janez Nagode, zdajšnjo pa svetnik Lovrenc Janez Erker .
Natančno naj bi opredelila namembnost objektov, ureditev novih parkirišč in določila novo lokacijo črpališča sanitarne kanalizacije na Kavčičevi domačiji.
Mestna uprava bo začela pisati nov odlok o taksijih
»Kaj posebnega ne pričakujemo.
Kot je bilo že nekajkrat doslej, bo bržkone tudi tokrat tako, da bodo odlok o taksistih pripravljali ljudje, ki našo dejavnost poznajo večinoma le iz svojih pisarn.
A že zdaj se lahko pripravimo, da nam bodo z novim odlokom spet naložili dodatne stroške,« pravi Jože Kremesec, dosedanji predsednik Taxi društva Ljubljana.
Tekstil ima kanček upanja za pobot z upniki
Volja je, denarja ni
Kot je razvidno iz obsežne dokumentacije, navedeni odlok tudi v tretje ne bo prišel na mize mestnih svetnikov usklajen.
Krajani vztrajajo pri mnenju, da zemljišča, že pred leti rezerviranega za »zelene površine« (na njih so zdaj nelegalni vrtički), ne bi smeli pozidati, mestna uprava pa je, nasprotno, prepričana, da vrstne hiše nikakor ne bi bile preveč moteče za večinoma že pozidano območje ob tamkajšnjem pokopališču.
Z nasprotnimi navedbami in izračuni zavrača pomisleke, da se bodo zaradi njih poslabšale bivalne razmere v soseščini, da bo na cestah preveč prometa in da se bodo povečale težave s parkiranjem
Odhodki izolskega proračuna naj bi znašali 2,92 milijarde tolarjev, le 11 odstotkov več kot lani.
Približno 300 milijonov proračunskega primanjkljaja bodo krili predvsem na račun lanskega presežka.
Med proračunskimi odhodki, ki najbolj izstopajo, so tekoči odhodki.
Teh je za 760 milijonov, kar 37 odstotkov več kot lani.
Od tega naj bi šlo za plače in druge izdatke zaposlenih v občinski upravi kar 267 milijonov tolarjev ali 25 odstotkov več kot leto prej in kar 429 milijonov tolarjev izdatkov za blago storitve (natanko 44 odstotkov več kot leto prej).
Za gospodarske javne službe naj bi šlo 174 milijonov tolarjev (17 odstotkov več), za stanovanjski program 148 milijonov (264 odstotkov več), za poslovne prostore 138 milijonov (pet odstotkov več), za požarno varnost 32 milijonov (29 odstotkov več), za javni gospodarski zavod Turistični center 68 milijonov (devet odstotkov manj kot leto prej), za kulturo je namenjenih skupaj 201 milijon ali 35 odstotkov več, od tega 111 milijonov za investicije ali 66 odstotkov več.
Na področju kulture je za cerkev Marije Alietske predvidenih 22 milijonov, za Manziolijevo palačo skoraj 50 milijonov in za Matično knjižnico 28 milijonov tolarjev.
Za šport je predvidenih 69 milijonov tolarjev (29 odstotkov več).
Zmanjkalo prostora za nove grobove
Z Brdcami povezujejo Zoisa in Tavčarja
Civilna pobuda razkriva nova dejstva o graščini Brdce, ki naj bi še podkrepila njeno zgodovinsko vlogo
Izid vodnika skozi deset slovenskih zgodovinskih mest z imenom Acta Slovenica ter manjše zloženke je projekt, ki ga je združenje izpeljalo s pomočjo podjetja Hosting, d. o. o., in sodelavcev dr. Petra Vesenjaka in Jerneja Zajca.
Vodnik bo predstavljal naravno, kulturno in zlasti zgodovinsko dediščino mest, prireditve in ponudbo gostišč, hotelov, trgovin ter galerij.
Zlata doba je bizarna, sanjska zgodba o dveh ljubimcih (na fotografiji: Gaston Modot in Lya Lys), ki ju držijo narazen dekletovi bogati starši, v njuno srečo pa se vtika tudi trop fanatičnih škofov.
Film je poskrbel za večji škandal: skrajni desničarji so napadli kinematograf s kislino in črnilom, oblasti pa so na to odgovorile tako, da so film prepovedale za 59 let.
Zanimiv letošnji založniški podvig bo priprava Bermanovega dosjeja Aleksandra Bajta v elektronski obliki, založništvo revij pripravlja prenos kontaktnih svetovalnih rubrik iz revij PIL in PIL Plus na internet, dodajmo pa še, da je ena zadnjih izdaj Mladinske knjige, prevod Tolkienovega Gospodarja prstanov, že skoraj pošla in založba pripravlja ponatis.
Na ogled so fotografije, videodela in instalacije šestnajstih umetnikov.
Med slovenskimi se tokrat predstavljajo Rajko Bizjak, skupina Eclipse in Tanja Ostojić, Marina Gržinić pa v spremljajočem katalogu objavlja tudi esej o delu Dragana Živadinova (Kozmokinetično gledališče), Emila Hrvatina (Camil Memo) ter o slovenskih umetnikih na razstavi in v okviru videoprograma.
Med tujimi umetniki na razstavi sodelujejo Nell Tenhaaf, Jon Baturin, Eric Fong, Jack Butler, Nina Czeglédy, Hilda Kozári - Tibor Vámos, Orshi Drozdik, Gábor Kerekes, Péter Barta Zsolt, József Hajdú, Antal Lakner, Tibor Gyenis in Luca Göbölyös.
V katalogu pa je objavljen tudi esej Bojane Kunst o Zgodovini vidnosti telesa.
Umetniki raziskujejo, kako današnje hitro razvijajoče se tehnologije vplivajo na zaznavanje telesa, življenja, domišljije in celo prihodnosti.
Uporaba digitalne tehnologije je namreč močno spremenila način, kako človek vidi sebe in svet.
V zrelih letih se je kot tujec vrnil domov in žlahten sad te vrnitve je bila pesniška zbirka Sladka gora (1965).
V šestdeseta leta sodijo tudi Hergouthovi prvi stiki s sodobno slovensko književnostjo.
Kot član graškega umetniškega društva Forum Stadtpark se je posvetil navezovanju in utrjevanju slovensko-avstrijskih kulturnih srečanj, organiziral je nastope slovenskih pesnikov v Gradcu ter se uveljavil kot posrednik sodobne slovenske poezije v literarnih revijah, na avstrijskem radiu in kasneje tudi v knjižnih izdajah.
Njegova pionirska prizadevanja, ki so obrodila prve sadove v medsebojnih stikih dveh sosednih kultur po drugi svetovni vojni, so v graški kulturni zavesti hkrati trajno utrdila navzočnost slovenske književnosti, ki ji zdaj enako naklonjenost izkazuje vrsta njegovih naslednikov.
Opoldne vse prazno, zvečer pa se komaj prerineš čez ulice
Okoli petih popoldne smo zarezali v ulice Isfahana in spustili sidra na Homeinijevem trgu.
Ozračje je bilo nekam pusto, skorajda preveč mirno za trimilijonsko mesto kakih 400 kilometrov južno od Teherana, glavnega mesta Irana.
Obdano s pustinjo je to mesto idealno lovišče peklensko vročih sončnih žarkov, ki ljudi popoldne preženejo v domove.
Okoli osmih na ulice privrejo vsi martinčki, ki so pri kosilu preveč pojedli, in mesto spet vzvalovi v običajnem, preznojenem in zatohlem utripu milijonske množice, v kateri se komaj prerineš čez ulice, kjer bi lahko uro poprej igral nogomet ali priredil piknik.
Ko se je lani začelo govoriti o novi strategiji, so pričakovali, da se bodo sestali in pogovorili z avtorji, ki bi tako dobili informacije s terena.
To se ni zgodilo, zato se njihove pripombe žal nanašajo na predlog in ne na izhodišča, na katerih bi pripravljali strategijo.
Zdaj si predstavljajte, da niste iz Ljubljane in ste se na Turjak z namenom, da si ga ogledate (skupaj z njegovo okolico), pripeljali iz Murske Sobote.
Kaj bi naredili?
Se za prodajalko vstopnic, ki vam jih noče prodati, ne bi zmenili in si kljub njenim krikom ogledali grad?
Bi natančno vsoto denarja za vstopnice zataknili za grajska vrata in vstopili?
Bi obrnili avto in se vrnili domov ter imeli o slovenskem turizmu (še eno slabo) mnenje več?
Najbrž bi bilo tako in to za naš turizem ni dobro.
S tem se je strinjal tudi predsednik turjaškega turističnega društva, ko smo ga povprašali, kaj in kako.
Obžaloval je »dogodek«; več ni mogel storiti.
Razvojni projekti te zvrsti turizma predvidevajo infrastrukturno modernizacijo smučišč v Kranjski Gori in na Voglu, žičniško povezavo Kanin-Nevejsko sedlo, izboljšanje hotelske ponudbe (Kranjska Gora, Bled, Bohinj, Bovec), gradnjo in posodobitev dodatnih manjših hotelov, penzionov, kmečkega turizma (od 33 na 40 tisoč ležišč) in dodatno trženje zdraviliške ponudbe ter znanja (slovenska šola smučanja).
Upoštevajoč ta rek, sem se še v svitu peš odpravil na vzhodno obalo.
Čeprav je iz Espargosa speljana na novo asfaltirana cesta, sem jo raje mahnil po bližnjici, čez drn in strn puščavskih sipin.
A sem kmalu spoznal svojo zmoto.
Hoja po do kolen vdirajočem se pesku ni zame.
V petek, 25. januarja, se v Črni na Koroškem začenja tridnevna gradnja domišljijskega mesta snežnih gradov.
Vrhunec bo ob večerih s prižiganjem bakel in razglasitvijo najlepših gradov, ocenjeval pa jih bo sam kralj Matjaž, ki se bo iz stoletnega spanja zbudil posebej za to priložnost.
Podrobnosti boste izvedeli po telefonu 02/870-30-66.
Klub za mali nogomet Bakovnik z Duplice pri Kamniku prireja v soboto, 26., in nedeljo, 27. januarja, v kamniški športni dvorani članski in veteranski turnir v dvoranskem nogometu.
Prijave sprejemajo v gostilni Pri Planinšku na Duplici, prijavnina na ekipo pa je 18.000 tolarjev.
Najboljši bodo nagrajeni z denarnimi nagradami.
Podrobnosti o tekmovanju pozna Rajko Mitič, telefon 041/418-277.
Dan pred tradicionalnim Pokljuškim maratonom, ki velja tudi za lovoriko Kaveljc in Korenina, se bodo na pokljuške smučine podali šolarji, njihovi starši in učitelji.
Lani prireditve zaradi pomanjkanja snega ni bilo, v soboto, 9. februarja, pa na Rudnem polju pričakujejo več kot 1000 udeležencev, ki se bodo udeležili teka na dvo-, pet- ali desetkilometrski razdalji, pohoda s tekaškimi smučmi proti Javorniški planini ali zimskega peš pohoda na enega izmed vrhov pokljuške planote.
Prijave že sprejemajo na Zavodu za šport Slovenije, Celovška 25, Ljubljana, telefon za informacije pa je 01/433-81-92.
Pripravil Žiga Černe
Na koncu vse pogoltne plamen
Pogrebna slovesnost je tako odlična priložnost za opazovanje neverjetne energije Balijcev, ki sproščajo svoje umetniške potenciale v obliki plesa, gestikuliranja, krašenja pogrebne opreme in obrednih predmetov.
Je dosti več kot zgolj kremiranje mrtveca.
Med njo se truplo prenaša od začasnega groba - ali od pokojnikovega doma, če je kremacija opravljena takoj po smrti - do zažigališča v visokem večnivojskem stolpu, narejenega iz bambusovih debel, papirja, svile, okraskov, oblek, ogledal, cvetja, vsega pač, kar je svetleče in živih barv.
In kam gre duša po kremiranju ?
V raj, seveda, ki je prav takšen kot Bali.
* Kolumbija in Panama: sta bili vse do začetka 20. stoletja ena država, zato ju predstavljamo skupaj.
Potovanje bomo začeli v Bogoti in se z avtobusom podali po poti kolonialnih mest na osrednji andski Kordiljeri, nato bomo poleteli v osrčje Amazonke, Leticijo, ki leži na tromeji Peruja, Brazilije in Kolumbije.
Potepanje bomo končali v enem najlepšem karibskih mest Cartageni, ki je pod zaščito Unesca.
Nato bomo poleteli v Panamo in se z avtobusom podali v zahodno višavje, kjer živi številna jugoslovanska skupnost in kjer raste odlična kava.
Sledil bo krajši oddih na enem najlepših karibskih arhipelagov Bocas del Toro, zatem pa se bomo vrnili v glavno mesto in si ogledali svetovno čudo - Panamski kanal.
Za konec bomo dan preživeli med indijanci Embera in zadnji večer v prestolnici uživali v prelepih panamskih plesih.
Že dvakrat zapored je potovanje na zeleni konec sveta, Novo Zelandijo in tropski Fiji, doseglo najvišje ocene in navdušenje potnikov.
Adria Airways je kot vsako leto tudi tokrat izdala posebno ponudbo za valentinovo in osmi marec.
Konec tedna v Parizu tako lahko doživite že za 39.320 tolarjev (letalo, dve prenočitvi), medtem ko si ga v Londonu lahko privoščite po ceni od 42.070 tolarjev (letalo, dve prenočitvi).
V Kölnu manjši obisk kot prejšnja leta - Trinajst slovenskih razstavljavcev zadovoljnih - Čeprav je bilo leto kuhinj, jih skorajda ni bilo videti
Rodil se je francoski arhitekt Jules-Hardouin Mansart (umrl leta 1666).
Njegovo ime nosi še vedno posebna oblika izdelave podstrešja - mansarda.
Najprej preberite nalogo in (če obiskujete 7. ali 8. razred osnovne šole in se pripravljate na tekmovanje za Cankarjevo priznanje) povežite (ne)povezljivo.
Ali drugače: s črkami označene gornje povedi spojite s spodnjimi besedami oziroma besednimi zvezami, pospremljenimi s številkami: a) Danes, ko sem ves dan slabe volje. b) Toaletna rola je, tako kot vsaka zahodna novotarija, hitro prišla v modo. c) Newton, Darvin (verjetno je v igri Darwin) in Einstein so zašli, če so samo nos pomolili iz hiše.
Možna sta 1. ironija, 2. humor, morda gre za 3. dobro razpoloženje, lahko pa za 4. razočaranje nad potovanjem .
Letošnji znamki Folklora na temo maske sta oblikovali Manica Klenovšek in Mateja Pocajt.
Na znamkah z nominalno vrednostjo 56 in 95 tolarjev, ki sta bili tiskani v polah po 16 in nakladi 100.000, sta motiva Ruse in Piceka, šemskih likov s Ptujskega polja.
Francoski demografi se resda navdušujejo nad nekoliko pomlajenim prebivalstvom, toda obenem jih skrbijo slike ne več rosno mladih parov s čisto majhnimi otroki.
Medtem ko se je 1990.
Francozinja odločila za prvega otroka pri 28,3 leta, jih je 1995. štela že 29, leta 2000 pa je imela štiri mesece več.
Njen partner je praznoval že 32. rojstni dan.
Otrok pri 35. letih postaja za žensko normalnost, ki si je v sedemdesetih, ko so bili prepričani, da je za porod (pre)pozno, ni bilo mogoče niti zamisliti.
Od takrat je Francozinja rojevanje vsako leto odložila za približno dva meseca - v primerjavi z materjo, ki je rodila pri 24 letih, ji, zaradi podaljšanega šolanja, poklicnih izzivov in premišljenega vstopanja v zvezo, manjka pet plodnih let.
Zanimivo je še, da imajo na francoskem severu že od 19. stoletja precej več otrok kot na jugovzhodu, znano je tudi, da je naraščaj večji pri zelo bogatih in revežih.
Povprečni vzgojijo dva potomca, kajti le toliko jih lahko izšolajo in jim zagotovijo vzpon po družbeni lestvici.
V nasprotnem ostaja status quo .
Francoski pari, poročeni ali ne, se za otroke odločijo v poznih dvajsetih letih, ko so nekaj vendarle že dosegli v karieri, ko je stanovanje dovolj veliko za tri in ko imajo za sabo več skupnih let.
A kljub navidezni premišljenosti se jih v naslednjem desetletju loči dobrih 40 odstotkov in večina si pozneje ustvari nove družine.
Polajžer zapustil turnir
Ljubljana - Ljubljanski turnir, ki naj bi bil eden osrednjih dogodkov v olimpijskem letu, je zapustil ptujski mednarodni mojster Danilo Polajžer.
Po dveh uvodnih porazih je v obvestilu za javnost navedel, da se nikakor ne more sprijazniti z igralnim časom (igrajo na dve uri, z dodatkom pol minute za potezo in brez vmesnih kontrol), o katerem naj ne bi bil obveščen pred turnirjem.
Sedmič ji je le uspelo
Monika Seleš in Venus Williams sta v Avstralijo prileteli z istim letalom, domov pa bo prva odpotovala Williamsova.
Štirikratna zmagovalka tega turnirja še nikoli ni premagala svoje mlajše rojakinje, v sedmem poskusu pa ji je končno uspel veliki met.
»Imela sem sicer tudi nekaj sreče, ampak mislim, da sem igrala zelo dobro.
To je bila zelo naporna partija,« se je veselila Monika.
»Z mojim kolenom je bilo vse v redu.
Monika je tokrat igrala odlično in je zasluženo zmagala.
Mislim, da ima lepe možnosti tudi za končno zmago,« pa je športno prenesla poraz druga nosilka.
Pariz - Čeprav je do največje večetapne kolesarske dirke na svetu Tour de France še skoraj pol leta, so moštva, ki niso neposredno uvrščena med nastopajoče, že začela z lobiranjem za pet povabil.
Združenje moštev bo pri prirediteljih verjetno doseglo, da bo namesto 21 nastopilo 22 ekip, končni seznam bo znan konec maja.
Med že znanimi 16 moštvi so tudi tri, ki imajo v svojih vrstah slovenske kolesarje.
To so Fassa Bortolo (Štangelj, Valjavec), Tacconi Sport (Hauptman, Klemenčič) in Alessio (Hvastija).
Tereso - Na 19. pokalu Topolino v smučarskem teku v dolini Fiemme so slovenski tekači pobrali šest kolajn.
Zlati kolajni sta osvojili Kaja Šiler (Merkur) med mlajšimi deklicami in Tamara Barič (Olimpija) med starejšimi.
Slednja je imela ob sebi na zmagovalnem odru Teo Piškur (Merkur) in Nino Rimahazi (Bled), Šilerjeva pa kot tretjo Jernejo Podviz (Olimpija).
Bronasto kolajno med mlajšimi dečki je osvojil David Piber (Bled).
Slovenski mladi tekači so premočno osvojili tudi ekipno 1. mesto.
Trst - Z nočno bliskovito akcijo na širšem območju severne Italije so varnostni organi naše sosede sklenili več kot enoletno preiskavo tihotapljenja kurdskih prebežnikov iz Turčije v Italijo in naprej v Francijo.
V akciji, ki sta jo vodila tržaška protimafijska direkcija in skupina tožilcev za boj proti nezakonitim migracijam, so razkrinkali vse člene dolge tihotapske verige, od 33 osumljenih tihotapcev ljudi so jih 25 aretirali, osem osumljencev pa je italijanskim varnostnim organom nedosegljivih.
Izumitelj jaskerja seveda ne trdi, da je izumil perpetuum mobile, saj se strinja, da ni mogoč, pač pa da se njegova naprava od običajnih razlikuje po tem, da jo z energijo napolnimo le enkrat, nato pa deluje, dokler se ne obrabijo deli, in za nameček proizvaja še dodatno energijo.
Inženir trdi, da z napravo, veliko kot pralni stroj, že sedemnajst mesecev oskrbuje svoje gospodinjstvo, in je novinarjem Reutersa pokazal, kako deluje: z začetno energijo štirih 12-voltnih baterij je deset minut napajal tri stovatne žarnice, baterije pa so bile na koncu bolj polne kot na začetku.
Izumitelj jaskerja je prepričan, da bi lahko njegovo napravo uporabljalo vsako gospodinjstvo, primerna pa bi bila tudi za avtomobile.
Če ima prav, bo to gotovo najpomembnejši irski izum po pivu guinness naprej.
Beograd - Preiskovalna komisija jugoslovanske skupščine ugotavlja, da je pred skoraj dvema letoma zveznega obrambnega ministra Pavla Bulatovića ubila mafija, ki nadzoruje trgovino z orožjem, tobačnimi izdelki, alkoholnimi pijačami in druge donosne posle.
Pokojni minister da se je uprl nedovoljenemu trgovanju z orožjem.
Komisija očita vojski in policiji, da je slabo sodelovala pri preiskavi umora, in črnogorskim oblastem, da ščitijo ljudi, ki bi lahko pojasnili ozadje atentata.
Črnogorski predsednik Milo Đukanović napoveduje nadaljevanje srbsko-črnogorskega dialoga o usodi ZRJ v petek v Beogradu in zanika, da so 9. maj že določili za referendumski dan o črnogorski samostojnosti.
»Zelo slabo bi bilo, če bi tisti, ki si sicer prizadevajo za samostojno Črno goro, iz politikanskih pobud naredili politični samomor - z delovanjem proti vladi in državnim organom, ki sodelujejo v pripravah na referendum,« pravi Đukanovićev sodelavec Miodrag Vuković.
Po osnutku republiške ustave, ki so ga izdelali v Koštuničevi Demokratični stranki Srbije (DSS), naj bi Srbijo sestavljalo šest regij, med njimi tudi Kosovo.
Ko so bili sedanji oblastniki še v opoziciji, so volivcem obljubljali, da bodo v enem letu po volitvah zamenjali Miloševićevi srbsko in jugoslovansko ustavo, o tem pa v osnutku ustavnega besedila DSS ni niti sledu.
