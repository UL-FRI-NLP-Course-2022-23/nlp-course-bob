V primerjavi z drugimi zahodnoevropskimi državami je Nemčija dokaj konservativna država.
Samo dvaindvajset odstotkov otrok se rodi izven zakonske zveze, v Franciji in Veliki Britaniji na primer štirideset odstotkov, v nordijskih državah celo polovica otrok.
Toda statistike kažejo, da se tudi Nemčija počasi približuje tem državam, raziskave javnega mnenja pa, da je zakonska ureditev položaja istospolnih parov že zdaj všeč kar polovici Nemcev, v starostni skupini med osemnajstimi in devetindvajsetimi leti pa celo kar osemdesetim odstotkom.
Vlada, v kateri še posebno zeleni odločno navijajo za istospolne pare, je zato zakon spretno razdelila na dva dela in se bo vsaj z enim, tistim, ki dovoljuje registracijo takšnih zvez, izognila zgornjemu domu parlamenta, kjer nima večine.
Druga polovica zakona, ki bo morala v nenaklonjeni bundesrat, naj bi uredila davčne, socialne in priseljenske pravice novopriznanih skupnosti.
V podporo svojemu nasprotovanju krščanski demokrati, bavarski konservativci in liberalci navajajo poletno pismo notranjega ministra socialdemokratskemu parlamentarnemu šefu Petru Strucku, v katerem je Otto Schily opozoril na neustavnost zakonodaje.
Zakonu o pravicah istospolnih parov zato grozi, da bo na koncu od njega ostalo samo ogrodje lepih želja brez veliko vsebine.
Zagovorniki pa vseeno upajo na ponovitev francoskega primera, v katerem se je podobni zakon spremenil v pravo uspešnico za vse pare, ne le istospolne.
Poznavalci pravijo, da se v tej državi še nikoli po ustavi leta 1958 niso tako ogorčeno prepirali kot prav med sprejemanjem »civilnega pakta solidarnosti«, kot imenujejo svojo različico manj formalne zakonske zveze.
Na koncu so morali predlagatelji pravni okvir ponuditi vsem, ne le istospolnim, in pred letom dni so ga vladajoče levosredinske stranke vsilile opoziciji.
Od tedaj se je »Pacs«, kot ga imenujejo, izkazal za velikanski uspeh.
Med tako povezanimi pari naj bi bilo kar štirideset odstotkov heteroseksualnih.
Pogosto o sklenitvi zveze ne povedo niti staršem, in če želijo narazen, so v treh mesecih spet svobodni.
V Aziji se je v zadnjih petdesetih letih pokazalo, da je bil za vsako državo največji poraz - zmaga v vojni proti Ameriki.
Poglejmo samo Vietnam, ki je pred četrt stoletja porazil močne ZDA, danes pa svojo slavno zmago meri z nacionalnim dohodkom 330 dolarjev na prebivalca.
Ali morda Severno Korejo, ki ji je na temeljih dobljene protiameriške vojne leta 1953 uspelo zgraditi svoje kraljestvo lakote, v katerem prejemke državljanov preštevajo prej v centih kot v dolarjih.
Karkoli že si mnogi mislijo o njenem predsedniku Jian Zeminu - pravijo, da nima ne vizije ne karizme, da poskuša samega sebe spraviti v zgodovino kot vladarja-filozofa, ki si je izmislil nedorasle teorije o vlogi komunistične partije v družbi, obsedeni s trgom - ne bi smeli zanikati njegove zasluge za to, da se je Dengova nezmagovalna zasnova zunanje politike ohranila do danes, čeprav je vse pogosteje slišati glasove tistih, ki v sporu z Ameriko vidijo največjo možnost Kitajske, da postane prava svetovna sila.
»Ljudem bistre zavesti ni težko opaziti, da se danes soočamo s povsem novimi mednarodnimi razmerami, ki so nastale po koncu hladne vojne, pa tudi s povsem novimi notranjimi razmerami, potem ko se je končala politika močnega človeka.
Ko se to dvoje preplete, pa seveda najlaže pride do spodrsljajev,« je nedavno zapisal neki kitajski politični analitik, zaskrbljen zaradi knjige Neomejena vojna, v kateri dva visoka oficirja kitajske vojske vztrajata, da je treba na pragu novega stoletja ponovno ovrednotiti svetovne razmere (in morda ugotoviti, da se je obdobje miru in razvoja končalo); razmišljata celo o terorizmu, kot uporabni metodi nevojaškega odpora zoper Ameriko (koga drugega neki).
Moskva - Prezidij novega državnega sveta (Gossovjeta) se še ni dodobra razgledal po Kremlju, ko je Putin pred izbrano sedmerico že postavil vrsto usodnih vprašanj.
Eno od njih je, kaj storiti z rusko himno, ki jo 150 milijonov Rusov že skoraj desetletje posluša molče, saj je Domoljubna pesem ruskega klasika Mihaila Glinke še vedno brez besedila.
Novi časi »nememu« Glinki niso več naklonjeni.
Predsednik Putin se vedno bolj nagiba k stari sovjetski himni, ki naj bi jo opremili z novim, sodobnejšim besedilom.
Vladimir Jakovljev pojasnjuje, da so v igri za novo himno štiri različice.
Prva je sovjetska himna Sojuz nerušimi, druga je carska himna Bog, varuj nam carja, tretja je Internacionala, četrta pa zdajšnja »nema« himna nove Rusije.
Prezidij je na tokratnem zasedanju Internacionalo že črtal s seznama.
O carski himni so mnenja različna.
Glasba po mnenju kremeljskih »izvedencev« ni slaba, spremeniti bi bilo treba le besedilo.
Iz himne naj bi tako denimo črtali »pravoslavnega carja«, ohranili pa naj bi besede, kot so »silna in mogočna država«.
Toda kot je po zasedanju prezidija izjavil Leonid Rokecki, guvernator tjumenske naftne regije, je bila večina - s Putinom vred - še najbolj naklonjena staremu dobremu Aleksandrovu, predsednik pa je celo predlagal novi naslov Široka moja rojstna dežela.
