Rokopis je bil končan decembra 2007
Med potovanjem po EU je najbolje vedno imeti pri sebi veljavni potni list ali osebno izkaznico, če bi morda morali dokazati svojo identiteto.
Javni red ali nacionalna varnost lahko za določena obdobja zahtevata tudi kontrole na notranjih mejah.
Blue box Države EU, ki evra ne uporabljajo.
Poštne znamke lahko uporabljate le v državi, v kateri ste jih kupili, čeprav je njihova cena navedena v evrih.
Na potovanju po državah članicah EU lahko kupite in vzamete s seboj kar koli, če je namenjeno za osebno uporabo in ne za ponovno prodajo.
Davki (DDV in trošarine) so vključeni v plačano ceno, zato vam v nobeni drugi državi članici EU ni treba plačati dodatnega davka.
Zaradi zakonodaje EU o označevanju živil lahko preverite, kaj kupujete.
Preverite podatke o sestavinah, vključno z gensko spremenjenimi sestavinami, barvili, konzervansi, sladili in drugimi kemičnimi dodatki.
Predpisi določajo, katera živila so lahko označena za „ekološka“, in sprejeti so novi predpisi o navedbah hranilne vrednosti na živilih o ter vplivih na zdravje.
Omejitev hitrosti na avtocestah je večinoma 110, 120 ali 130 km/h, v naseljih pa 50 ali 60 km/h. Bodite pozorni na prometne znake, da se prepričate glede točnih omejitev in posebnih razmer.
Identifikacija živali mora biti mogoča na podlagi elektronskega mikročipa.
Do julija 2011 se za identifikacijo živali lahko uporablja čitljivo vtetovirano znamenje, razen na Irskem, Malti in v Združenem kraljestvu, kjer se že sedaj zahteva mikročip.
Do interneta lahko dostopate v internetnih kavarnah in mnogih hotelih, ki imajo v sobah priključke za internet.
Na letališčih, železniških postajah, hotelih in drugih lokacijah lahko uporabljate brezžična omrežja Wi-Fi.
Območja WiFi („hotspots“) so običajno jasno označena.
Dostop je pogosto treba plačati, vaš računalnik pa mora biti opremljen s kartico za brezžično omrežje.
Celotna Evropa uporablja oskrbo električne energije z izmenično napetostjo 220–240 V in frekvenco 50 Hz.
Na Cipru, Irskem, Malti in v Združenem kraljestvu imajo kvadratne tripolne vtiče, preostale države EU pa večinoma dvopolne.
Čeprav se ti med seboj morda razlikujejo, boste lahko svoje aparate, kot so sušilniki za lase in brivniki, uporabljali povsod.
Adapterje lahko večinoma kupite na letališčih in v turističnih krajih.
