Sodi DDV v proračun ali v zdravstveno blagajno?
Vladna pogajalska skupina naj bi s predstavniki domačih proizvajalcev in dobaviteljev zdravil ter tujih dobaviteljev poiskala čim manj bolečo različico uveljavljanja DDV
Na ministrstvu za zdravstvo menijo, da bi finančne posledice DDV v višini 11 milijard tolarjev na letni ravni ogrozile finančno stabilnost sistema, s tem pa tudi normalno izvajanje programov zdravstvenega varstva.
Omenjeno dejstvo, ki ga nikakor ni mogoče zaobiti, še zlasti ne z vidika »porabnika«, ki lahko v končni fazi učinek DDV-ja občuti v skrčenih programih zdravstvenega varstva, bo seveda predmet obetajočih se pogajanj.
Minister za promet obiskal rogašovsko občino
Spomladi bodo gradbinci začeli tudi postopno obnovo mostov na reki Muri v Petanjcih, še pred tem tudi delno obnovo in rekonstrukcijo cest od Bratoncev do Križevcev in od Križevcev do Radencev, po katerih bo speljan ves promet (tudi tovorni z dolgovaškega prehoda) v času obnavljanja murskih mostov v Petanjcih in glavne ceste Maribor-Lendava v tišinski občini.
Rekonstrukcijo te ceste in gradnjo pločnikov bodo gradbeniki začeli že jeseni.
Za uresničitev nacionalnega programa obnove in rekonstrukcije regionalnih cest do leta 2005 bi na leto potrebovali skoraj 40 milijard tolarjev, letos pa je na voljo polovica manj denarja.
V izredno slabem stanju je kar 600 kilometrov regionalnih cest po Sloveniji.
Cesta Gorišnica-Ormož bo hitra cesta in zato dražja od prej predvidene dvopasovnice - Vladne uredbe za most čez Muro še ni
Najpomembnejši razlogi za ureditev novih športnih površin so sedanje slabe razmere za treniranje novih rodov atletov na starem štadionu.
Atletski klub, ki deluje že več kot dvajset let, se sicer kljub temu ponaša z vrhunskimi rezultati ves čas svojega delovanja.
V državni reprezentanci je že tekmovalo 28 članov kluba, v prihodnjem letu pa bodo imeli svojega predstavnika tudi na olimpijskih igrah.
Klub je organiziral veliko državnih in tudi mednarodnih tekmovanj.
Načrtovani športni center bo vsekakor omogočil nadaljevanje dela v začrtani smeri.
Poleg nove atletske steze iz tartana bodo v športnem središču še osrednje nogometno igrišče in druge igralne površine ob stezi.
Poleg tega bo Nogometna zveza Slovenije pripravila elaborat, v katerem bodo preučili možnosti, kako za ureditev obstoječe lokacije v sodoben nogometni center za potrebe celotne Slovenije pridobiti tudi sredstva Mednarodne nogometne zveze.
Medtem ko je število bolnikov z lymsko boreliozo v prejšnjih letih nenehno naraščalo, kar je delno mogoče pripisati tudi uspešnejšemu prepoznavanju bolezenskih sprememb, je lani prvič občutneje upadlo, saj so odkrili le 2304 primere.
Vendar Slovenija na evropski celini, kjer jim cepiva zoper lymsko boreliozo za zdaj ni uspelo iznajti, po stopnji obolevnosti še naprej sodi v sam vrh.
Vsak vbod okuženega klopa nujno ne vodi do bolezni, kajti človek je lahko zaradi dobrih obrambnih sposobnosti manj dovzeten za okužbo, pomembno pa je tudi, kako dolgo je klop ostal prisesan - čim dlje namreč pije kri, tem resnejša je možnost okužbe.
