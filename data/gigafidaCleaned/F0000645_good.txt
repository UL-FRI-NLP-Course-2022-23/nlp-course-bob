LJUBLJANA - Ta teden, od 1. do 8. oktobra, v Sloveniji že četrtič zapored poteka Teden za življenje, letos pod naslovom "Žena - upanje sveta".
Gibanje za življenje želi s svojim programom približati ljudem pozitivno sporočilo življenja, zato so tokrat v tem tednu v soboto, 30. septembra, pripravili letni seminar Za življenje, v nedeljo, 1. oktobra, peš romanje mladih iz Kranja na Brezje, danes, v četrtek, 5. oktobra, bo ob 20. uri v šentviškem Zavodu Sv. Stanislava okrogla miza na temo "Žena - upanje sveta" in v nedeljo, 8. oktobra, slavje življenja v Vodicah nad Ljubljano, ko bo teden za življenje zaključil tudi kratek kulturni program.
