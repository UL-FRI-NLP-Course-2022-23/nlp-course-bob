Tone Kristan je na konferenci poudaril, da pričakuje, da bodo z informacijami v nemških časopisih in na internetu, še zlasti pa z omenjenim filmom, nemško javnost dobro seznanili in prek nje dosegli pritisk na nemško oblast, da se loti reševanja tega vprašanja.
Film je pred kratkim začelo predvajati kar 91 lokalnih televizijskih postaj v Nemčiji.
Vrteli ga bodo mesec dni, zato predvidevajo, da ga bo videlo veliko Nemcev in da ne bo brez odmeva.
Na konferenci so opozorili tudi na to, da se naša oblast obnaša preveč ponižno do Nemčije, kar zadeva zahteve po odškodnini za žrtve okupatorjev.
Svoje državljane bi morala zaščititi in zanje zahtevati enako odškodnino, kot so jo dobili prizadeti iz zahodnoevropskih držav.
S tem, če se zadovolji le z miloščino, kar naj bi menda pomagalo pri odpiranju vrat v EU, si zmanjšuje svoj ugled doma, bržkone pa tudi na tujem.
Potrebujemo ministra za turizem?Boris Šuligoj
Naj se turistični ministri še tako trkajo po prsih, je prav reči, da so dosedanji rezultati največkrat zanemarljivo malo odvisni od njihovega dela.
Veliko večji vpliv na turistični obisk bi lahko pripisali Slovenski turistični organizaciji (bivšemu centru za promocijo), ki je doslej, kolikor je za slovenske razmere mogoče, dobro prepričeval tujce o slovenskih turističnih prednostih.
A tudi to delo je bilo pogosto Sizifovo, saj je en sam Natov napad na Jugoslavijo v trenutku pokopal ves trud.
Veliko večji promocijski učinek je pripadel olimpioniku Leonu Štuklju, ameriškemu predsedniku Billu Clintonu in papežu na obisku v naši državi ter slovenski nogometni reprezentanci, ko je tresla jugoslovansko mrežo.
Slovenj Gradec - Gorski turistični center Kope na zahodnem Pohorju je odnedavna v večinski lasti Športnega centra Pohorje iz Maribora.
Štajerci so od KBM Infonda odkupili 60-odstotni lastniški delež Kop, upravljali pa ga bodo že to zimo.
Kljub temu da je v Slovenj Gradcu letos padla v vodo namera, da bi na Kaštivniku zgradili novo štirisedežnico, naj bi bližnja zima minila brez večjih težav.
Semič - V Semiču so položili temeljni kamen in podpisali pogodbo z Begradom za gradnjo prizidka k tamkajšnjemu vrtcu.
Ta je že leta premajhen, zato niso mogli vedno sprejeti vseh malčkov, vrtec pa zaradi prostorske stiske deluje kar na treh lokacijah.
Po izgradnji prizidka bo imel vrtec skoraj štirikrat več prostora, 1300 namesto sedanjih 350 kvadratnih metrov, v njem pa bo tudi manjša telovadnica.
Prizidek, ki bo stal blizu 140 milijonov tolarjev, naj bi bil končan do prihodnjega poletja, tako da bo z novim šolskim letom že lahko povsem služil svojemu namenu.
Slovenj Gradec - V Slovenj Gradcu so konec tedna slovesno proslavili 40 let poklicne in srednje ekonomske šole v Slovenj Gradcu.
V šolski avli matične šole na Štibuhu je spomine na leta, ko je šola nastala - iz nje je zrasel sodobni šolski center s približno 2000 dijaki in štirimi samostojnimi organizacijskimi enotami, obudil njen prvi ravnatelj Tone Turičnik, o šoli danes in jutri pa je govorila zdajšnja ravnateljica Danica Doler Švab.
Na šoli so ob tej priložnosti odprli tudi novo učno prodajalno in predstavili knjigo Tudi do roba in (včasih) čez avtorja Toneta Turičnika, ki se v 19 črticah spominja drobcev šolskih 40 let.
