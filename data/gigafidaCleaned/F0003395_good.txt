Zakon o športu ne vsebuje meril, po katerih bi lokalne skupnosti določile objekte občinskega pomena in jih polastninile
Tega gotovo ni mogoče prezreti, na primer, v sklepu, s katerimi je ljubljanski mestni svet razglasil objekte občinskega pomena.
Drugače ne bi mogla polastniniti dvorane na Taboru, ki je nesporno s pripadajočimi zemljišči vred last ŠD Tabor.
V tem primeru se soočiš z različnimi tolmačenji.
Denimo, da se je v ta objekt vlagal tudi družbeni denar, zbran na primer v nekdanjih interesnih skupnostih.
Lokalne skupnosti so se preprosto odločile za ekstremno ravnanje po načelu: najprej vse vzemimo, potem pa bo že videlo, ali se bo kdo na ta poseg odzval.
Društva bodo kajpak potrebovala izjemno veliko energije za to, da bi dokazala večji ali manjši delež na polastninjenih objektih.
Naletimo tudi na trditve, da ni na voljo zanesljive evidence o športnih objektih, vendar o tem dvomim, saj so društva zelo dobro vedela, s čim razpolagajo, in so dragocene objekte nasploh po najboljših močeh vzdrževala.
Lahko so celo zelo koristni, saj se že dogajajo tudi nekakšni »sovražni prevzemi« društev, vladajoče ekipe pa bi si brez takšnega nadzora lahko privoščile tudi nezakonito ravnanje z razpoložljivimi sredstvi.
Ni malo signalov, da hkrati z zunanjim nadzorom v društvih popušča tudi sistem notranjega nadzora.
Nekdanja SDK je bila, kar zadeva uporabo družbenih sredstev, zelo učinkovita, čeprav je bila otrok prejšnjega sistema.
Gospodarstvo minimalne olajšave ne spodbujajo, da bi sponzorirale šport, vse pa kaže, da bo z uvedbo DDV še bolj zaprlo pipe.
Šport bo potemtakem, tudi zaradi takšnega lastninjenja objektov, še bolj navezan na občinske in državne jasli.
Zakon o športu pa ima za razliko od drugih sprejetih zakonov, ki obravnavajo lastninjenje, še eno slabo lastnost: ni upošteval zahtevkov za denacionalizacijo.
V tem se skriva dodatna nevarnost, da je objekt formalno družbene lastnina in bo tako postal last lokalne skupnosti, denacionalizacijski postopek pa ne bo rešen.
Tako se obetajo še dodatni zapleti.
Že kmalu po sprejemu zakona o športu je bil tudi zaradi tega sprožen ustavni spor, ki pa še ni rešen.
Medtem pa se roki, ki jih zakon predpisuje, iztekajo in položaj se zapleta.
Ni dvoma, da gre kršitev ustave, če se lokalna skupnost polasti objekta, ki je društvena lastnina in je torej predmet zasebnega prava.
Ustava namreč zaplembe lastnine ne pozna.
Zato se na ustavnem sodišču že vlagajo zahteve za presojo takih primerov.
