Napovedano je, da bo vlada proračunski memorandum sprejela 20. julija, kar pomeni s 4-mesečno zamudo.
»To pomeni, da bomo imeli tudi letos podobne težave kot lani, ko smo sprejemali svoj proračun pred državnim in nato morali določene postavke popravljati z rebalansom.
Vlada je tista, ki mora povedati kakšna so izhodišča, kakšna je plačna politika ...« je menil Boris Sovič.
Druga težava, ki zadeva predvsem mestne občine, pa je iztek dveletne veljavnosti amandmaja, ki je bil sprejet pri zakonu o financiranju občin, po katerem so bile te deležne 30 odstotkov finančne izravnave iz leta 1996.
V dveh letih naj bi prišlo do spremembe zakona, če pa ne bo, bo recimo samo mestna občina Maribor na leto izgubila 441 milijona tolarjev, kar pomeni zelo grob poseg v proračunsko blagajno.
Takšna proračunska luknja grozi devetim slovenskim mestnim občinam.
Mariborski župan je prepričan, da je sprememba zakona o financiranju občin kulturni dolg, ki ga ima Slovenija do teh območij, še posebej zdaj, ko država tako vztrajno umika naložbe iz občin.
Majda StrucŽičnica na Vogel je obstala
Kranj - Na Gorenjskem se v teh vročih dneh ljudje lahko brezskrbno kopajo v jezerih, manj priporočljivo pa je ohlajevanje v rekah.
Te so namreč, podobno kot prejšnja leta, le nekoliko preveč onesnažene z odplakami.
To so pokazali rezultati prvih letošnjih meritev čistosti vod, ki so jih opravili v Zavodu za zdravstveno varstvo Kranj.V tem zavodu od leta 1993 sistematično ocenjujejo primernost vode za kopanje v gorenjskih jezerih in bajerjih ter v nekaterih rekah in s svojimi ugotovitvami seznanjajo javnost.
Eno izmed meritev v vsaki kopalni sezoni opravijo po naročilu ministrstva za zdravstvo oziroma zdravstvene inšpekcije, druge meritve pa sofinancirajo občini Bohinj in Škofja Loka, Direkcija za turizem Bled, podjetje Golf in camp Bled, hotel Toplice, turistično društvo Bohinj in sam zavod.
Boris ŠuligojMirko Vivod 1915-2000Profesorja Mirka Vivoda bi po vojni čakala najsijajnejša kariera, če bi le znal držati jezik za zobmi.
Kot bivši partizan, borec Gubčeve brigade, partijec, visoko izobraženi intelektualec, poročnik jugoslovanske vojske bi lahko ostal na generalštabu v Beogradu, če seveda ne bi svojih tovarišev preveč galantno naslavljal z gospodi in če ne bi nekoč stegnil jezika, ko si je neki srbski oficir privoščil več živilskih kart, kot mu jih je pripadalo.
Ko je potem na lastne oči videl, kako je ruski oficir hladnokrvno ubil svojega rojaka, se je dokončno poslovil od Beograda, čeprav mu je ta ponujal mesto vojaškega atašeja v Tirani.
Pokoj je dočakal leta 1970 na Centru za učenje tujih jezikov v Celju, še dolgo učil gostince italijanščino, prevajal iz španščine, italijanščine in angleščine, se težkega srca ločil od svoje žene Zore, že pri štiriinšestdesetih padel v kratkotrajni zakon z mlajšo bančno uslužbenko Vikico iz Maribora, godrnjal čez domače politične povzpetnike, odločno stopil na stran JBTZ in stara leta preživel v Domu upokojencev Celje.
Pokopan je v družinskem grobu na laškem pokopališču.
Niti na njegovem pogrebu niti na pogrebu partizanske učiteljice Zore ni bilo videti nobenega od borcev narodnoosvobodilne vojne.
