Med izjavami/razmišljanji, ki so praviloma poudarjali slabo stanje v našem zdravstvu, smo lahko pogosto zasledili take: potrebujemo generalno popravilo sistema in organizacije zdravstva, naša zdravstvena je politika pogubna za naše zdravstveno varstvo, pojavljajo se dvomi o razsvetljenosti usmerjevalcev našega zdravstva, strokovni nesmisli, treba bo začeti vse na novo, obupno stanje v zdravstvu, samo in edino zdravnik je usposobljen za posodabljanje zdravstva, samo uvajanje zasebne prakse bo prispevalo k boljšemu sistemu zdravstvenega varstva, na probleme kaže vznemirjenost med ljudmi, nimamo resnično objektivnih analiz, nimamo potrebnih podatkov in strokovno utemeljenih raziskav itd.
Praviloma so to izjave ljudi, ki so se z zdravstveno politiko morali ukvarjati zaradi svojega trenutnega položaja ali pa o tem področju razmišljajo in pišejo, ker jih to zanima.
A še preden sem odklenil tipkovnico, sem si premislil.
Nak, ne bom klical Bavčarja, raje pokličem kar Šukljeta.
Konec koncev je bil on pred dobrim desetletjem eden od tistih mladincev, ki so dajali uradne štemplje na zahteve mirovnikov, ekologov in feministk za dovoljenje za javno uporabo svojih teles v namene privatnega političnega delovanja na javnih površinah.
Od takrat se osebno poznava in verjetno mi bo dovolil, da mu o tako kočljivi zadevi posolim pamet.
Potem pa sem si še enkrat premislil.
Kdo pa sem, da bom delal usluge državi Sloveniji, če bom poskušal storiti uslugo Greenpeaceu?
Če se ta država v skoraj desetih letih svoje samostojnosti ni naučila niti osnovnih fint odnosov z javnostmi, potem ji ne more pomagati niti sam Franci Zavrl s svojim PRovskim mojstrstvom niti papež, kaj šele jaz.
In konec koncev je lep sončen dan, resnih poslov imam čez glavo, jaz pa naj bi tu za našo Stvar storil uslugo, ki si je morebiti sploh ne želijo, skupinici, ki me je neprofesionalno in nonšalantno poklicala nekaj dni pred svojo prvo akcijo s pozivom, naj jim pomagam mobilizirati slovenske protestnike.
Pri tem so mi pihali na dušo, češ kako bo vse skupaj oživilo in poživilo celotno slovensko ekološko gibanje.
Bolj ko sem jim razlagal, da tega gibanja ni oziroma da tisto, kar je, ni globalno delujoča združba ekoloških bojevnikov, temveč prej med seboj skregana bratovščina kmečkih puntarjev, ki branijo svoje mlake, mokrišča, soteske in gnezdišča, ki so jim tako sveta, da jim krščanski substanci slovenskega naroda navkljub ni do nobene skupne Stvari, če ta ni nacionalna medijska ikona, bolj so lajnali svoje.
Da je zdaj edini čas, da lahko preprečimo prevoz uparjalnikov.
Pa sem jim povedal, da nisem zagovornik logike čim slabše tem bolje in da dobro vem, da je gradnja uparjalnikov manjše zlo in da dobro v konkretnih okoliščinah vedno izbira manjše zlo.
Svetoval sem jim še, naj svoje akcije prav zaradi tega ne glede na simbolično naravo njihovega nasilja ne usmerijo proti uparjalnikom, temveč raje uprizorijo šov z vlačilcem, ki prevaža velik falos od vlade do Republiške uprave za jedrsko varnost.
Če bi pravočasno prišli na dan s to idejo, ni hudič, da jih ne bi podprla ta ali ona finančno dobro podmazana študentska organizacija in pri vsem skupaj bi sodelovali od Slovencev vsaj kakšni javno izpričani veseljaki in geyi.
To je bil pogovor gluhih.
Poklicali so me še enkrat.
Tri dni pred napovedanim šovom na Tromostovju, ki se je potem zgodil naslednji dan na Kongresnem trgu.
Tokrat so mi po telefonu jamrali o težavah s pridobitvijo ustreznih dovoljenj in me vprašali, ali bi jaz oziroma organizacija, ki ji tajnikujem, bila pripravljena vložiti prijavo dogodka, češ da imajo oni kot tujci težave.
Po jasnem ne so se takoj poslovili, vseeno pa smo se dogovorili, da se pred dogodkom dobimo pod Prešernovo glavo in si izmenjamo izkušnje.
Kot že rečeno, sem jih prepoznal takoj.
Tistega, s katerim sva bila dogovorjena, sicer ni bilo, si je pa blagovolil nekdo drug iz skupinice glavnih organizatorjev vzeti čas za kavo, ob kateri sem mu razlagal o tem, kako se je s padcem zidu, vojnami, socialno negotovostjo in politiko kot nadaljevanjem vojne z drugimi sredstvi popolnoma spremenil kontekst, v katerem učinkujejo bojna gesla mavričnih bojevnikov proti ropanju planeta in rizičnim tehnologijam.
Poslušal je, vendar ni slišal.
Njemu, poklicnemu ekološkemu bojevniku iz še vedno stabilnega in varnega okolja države blaginje slišati tudi ni bilo treba.
Konec koncev, zakaj neki bi se bilo treba na globalno virtualno realnost usmerjeni organizaciji ukvarjati s križi in težavami obbalkanskega tranzicijskega prostora?
V duhu tolerance sva se razšla.
In ko me je njihov »šef« čez kakšni dve uri le poklical po telefonu, sem mu odvrnil, da mislim, da nima smisla, da izgubljam čas.
Pred mano je bil zmenek za kosilo, na katerem sva se s človekom iz povsem druge generacije, s povsem drugo izobrazbo in politično socializacijo pogovarjala o tem, kaj bi se dalo storiti, da bi se presegla rdeče-črna vojna v Ljubljani in da bi mesto oblikovalo energetski koncept, ustrezen razmeram odprtega energetskega trga v EU.
Poslušala sva se in se slišala.
Nauk te zgodbe bi lahko bil - mislite lokalno, delujte globalno.
Globalno je mogoče samo informirati in manipulirati, ne pa misliti v smislu mišljenja kot načina delovanja.
Toda prav zaradi tega je treba delovati preko meja, ki jih utesnjuje slovenski jezik, ta naša »hiša biti«.
Naslednje jutro me je po telefonu poklical eden tistih redkih avstrijskih fundamentalnih nasprotnikov jedrske energije, ki neprestano in neutrudno deluje za to, da bi bil svet brez orožja in brez atomskih elektrarn.
In se v prostem času sam kot uslužbenec v avstrijski katoliški cerkvi v nasprotju z levičarskimi poklicnimi občasnimi protestniki z božjo potrpežljivostjo tudi, da bi pripomogel k temu, da bi tako Avstrija kot Slovenija bolj odločno stopali po energetski poti, ki bo bliže temu, da ohranimo tisto, kar je ustvaril nedojemljivi čudež stvarstva.
Poslušava se in se nikoli ne ujameva glede tega, ali je ta čudež čudež po sebi ali čudež Stvarnika.
Prav tako se ne razumeva glede tega, kdaj naj bi Slovenija izstopila iz »atomske dobe«, niti glede tega, ali se na dolgi rok sploh lahko izognemo katerikoli energetski rabi atomske tehnologije.
A vedno sliši in dostikrat upošteva moje mnenje o tem, kaj bi po mojem razmisleku kazalo storiti.
Po telefonu mi pove, da mu je pri avstrijskem ministrstvu za okolje uspelo izposlovati še eno podporo, ki jo bo našem društvu nakazal kot donacijo za skupne slovensko-avstrijske delavnice o zmanjšanju rabe energije in uporabi obnovljivih virov energije v javnih zgradbah.
