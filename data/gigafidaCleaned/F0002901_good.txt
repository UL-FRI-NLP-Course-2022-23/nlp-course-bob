ČATEŽ OB SAVI - Skupščina delničarjev družbe Terme Čatež je v ponedeljek odločala o delitvi dobička za lansko leto v višini 401,7 milijona tolarjev.
Delničarji so sklenili, da bo družba izplačevala po 420 tolarjev dividende na delnico v gotovini predvidoma 1. julija.
Za nagrade poslovodstvu so namenili 15 in nadzornemu svetu 5 milijonov tolarjev, medtem ko so za preostali dobiček (skoraj polovico) sprejeli sklep, da ostane nerazporejen.Skupščina je sprejela tudi sklep o oblikovanju sklada lastnih delnic.
POSAVJE - Največji posavska izvoznika sta krška Nuklearna elektrarna in Videm papir.
V krški občini med večje izvoznike šteje še Metalna Senovo, v sevniški Lisca, Jutranjka, Tanin in Kopitarna, medtem ko v brežiški občini po izvozu prednjači Tovarna pohištva.
Nezabeleženega izvoza je v tej občini in tudi regiji še več.
Gre predvsem za trgovine, v katerih na veliko kupujejo hrvaški kupci in blago vozijo čez mejo.
