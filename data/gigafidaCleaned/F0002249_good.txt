Laser že nekaj časa uspešno uporabljajo v okulistiki (ŽIT 1995/5, str. 66), v plastični kirurgiji in kirurgiji nasploh (možnost izredno natančnih in točno usmerjenih rezov, tkivo pri operaciji ne krvavi in se pozneje zaceli brez brazgotin) ter v
stomatologiji, kjer laserski vrtalniki uspešno nadomeščajo klasične svedre, saj ne povzročajo nepotrebnega tresenja in segrevanja zoba, ne cvilijo in ne brnijo.
Ker je npr. postopek odstranjevanja zobne gnilobe z laserskim vrtalnikom krajši in povsem neboleč, ima laser zaradi »prijaznosti« do pacienta in zobozdravnika v sodobni stomatologiji zagotovljeno mesto.
