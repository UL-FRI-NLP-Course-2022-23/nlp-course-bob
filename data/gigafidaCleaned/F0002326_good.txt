Čeprav imajo uporabniki elektronskih kartic pri nakupu dobroimetja, ki je višje od 8000 tolarjev, 10-odstotni popust (na cestninski postaji Torovo ga je maja letos izkoristilo kar 43 odstotkov uporabnikov), pa so povprečni zneski vplačil na elektronsko tablico v tem letu (od 1. 1. do 31. 8.) med 4000 in 6000 tolarjev.
V povprečju so najvišje zneske vplačevali na Primorskem (Bazara 6226 tolarjev in Dane 5971 tolarjev), najnižje pa na Vrhniki (4320).
Pol leta je mogoče nadomestiti, če se pri izvajanju naložbe ne bo nič več zatikalo
Slovenski statistični urad je sporočil, da se je družbeni proizvod, izračunan po obrazcu BDP v drugem četrtletju letos v primerjavi z lanskim drugim četrtletjem realno, namreč v cenah leta 1992, povečal za 3,2 odstotka, ter bil za 2,7 odstotka višji kot v prvem četrtletju letos.
Za primerjavo povejmo, da se je po letos aprila objavljenih podatkih v lanskem drugem četrtletju povečal precej bolj, namreč za 5,4 odstotka.
Tako je bil kosmati domači proizvod Slovenije v letošnjem prvem polletju realno za 4,8 odstotka višji, kot je bil v prvem polletju lani.
Skupna dodana vrednost se je v drugem četrtletju letos povečala realno za 3,1 odstotka, čisti davki na proizvodnjo in uvoz pa so bili realno za 3,3 odstotka višji.
