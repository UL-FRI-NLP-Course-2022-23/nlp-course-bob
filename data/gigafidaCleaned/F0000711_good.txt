Prvo javno zaslišanje prič pred odborom za pravosodje, ki bo vodil kongresno preiskavo, bo steklo po novembrskih kongresnih vmesnih volitvah.
Do takrat pa bosta oba posebna preiskovalca, ki so ju najeli republikanci in demokrati v odboru, pripravila seznam prič in vse potrebno gradivo za začetek javne preiskave.
Glede na časovno in vsebinsko neomejenost se utegne zgoditi, da bodo začeli brskati tudi po drugih predsednikovih aferah.
Zagovorniki zakonskega predloga Jospinove vladne ekipe pa imajo strah pred istospolnimi porokami kakopak za povsem neutemeljen.
S civilno pogodbo o solidarnosti, pravijo, država nikomur ne preti, nikogar in ničesar ne ogroža.
Obstoj zunajzakonskih zvez, homoseksualnih in heteroseksualnih, ki jih je že spletla ljubezen ali vsaj medsebojna naklonjenost dveh odraslih oseb, civilna pogodba o solidarnosti zgolj priznava.
In jim z dodelitvijo pravic na stanovanjskem, fiskalnem področju, na področju dedovanja ..., ki so bile doslej predvidene le za zakonske pare, daje hkrati možnost za večjo materialno in moralno varnost in stabilnost.
Da pa predlog ni bil izglasovan, so krivi prav poslanci Socialistične stranke premiera Jospina, saj jih na razpravo večino sploh ni bilo.
Krize tradicionalnega instituta zakonske zveze - ta je resda očitna, saj se po uradnih podatkih poroča vse manj ljudi, kar 39 odstotkov otrok pa se že rodi zunaj zakonske zveze - civilna pogodba o solidarnosti ne bo povečala.
Nemara bo ob tem inštitutu, ki naj bi ga pari brez pompa potrjevali kar na prefekturah, zasijala v novi luči celo tradicionalna poroka.
Ker bodo imeli heteroseksualni pari odslej prvič možnost izbire.
Kar pa zadeva homoseksualne pare, tem inštitut civilne pogodbe o solidarnosti ne zagotavlja le večjo materialno varnost, pravijo zagovorniki novosti, marveč jih na družbeni ravni brez omalovaževanja pravzaprav prvič tudi javno priznava.
