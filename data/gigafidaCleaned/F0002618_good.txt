Direktor konjiškega zdravstvenega doma Marjan Berginc je konjiškim svetnikom predstavil zdravstveno mrežo na območju Slovenskih Konjic, ta mreža pa zajema tudi občini Zreče in Vitanje.
Slovenske Konjice so se že vrsto let ubadale z neurejeno strugo potoka Polenščica, ki se je spremenil v pravi odprti kanal.
V sušnem vremenu je iz potoka močno zaudarjalo in je predstavljal že veliko nevarnost za zdravje.
Ker je sanacija Polenščice za konjiško občino predstavljala velik finančni zalogaj, so se dela na regulaciji pričela šele letos.
Potok je bilo potrebno preusmeriti preko regionalne ceste v potok Koprivnica in od tu oba v Dravinjo.
Prav za dela pod magistralno cesto je bilo težko pridobiti dovoljenja ustreznega ministrstva.
Kljub vsem težavam bodo dela na preusmeritvi potoka končana že v decembru.
Če ne bo vreme preveč nagajalo, bodo dela končana do konca meseca in življenje ob nekoč odprtem kanalu bo postalo lepše.
