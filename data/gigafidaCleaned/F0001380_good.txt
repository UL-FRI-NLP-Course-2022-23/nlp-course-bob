Na tej lokaciji bi bil edino smiseln uvoženi premog.
Sicer pa to res ne more biti čista poslovna odločitev med partnerjema; morala bo iti skozi zakonsko določeno proceduro in v njej se bo jasno pokazala sprejemljivost objekta v širšem državnem pomenu.
Mislim pa, da bo načeloma, če se bo naložba izkazala za ekonomsko smotrno, veliko argumentov za to, da se zamisel začne čim hitreje uresničevati.
V zvezi z NEK obstaja nekaj osnovnih dilem.
Slovenija lahko v obdobju, ko Hrvaška zavrača prevzem polovice električne energije po proizvodni ceni, energijo ugodno proda na skupnem evropskem trgu.
V tem pogledu je energetsko še vedno dovolj stabilna država, da lahko mirno pripravlja svoje razvojne načrte.
To je še vedno naloga nacionalnega energetskega programa.
Če bi hrvaška in slovenska stran dosegli sporazum, bi Slovenija za kmalu začela uvažati energijo.
Če pa bi domača poraba hitro naraščala, bi se znašla v položaju, podobnem italijanskemu in bi morala graditi dodatne zmogljivosti.
Drug element, povezan s tem, pa je hipotetično vprašanje, kaj bi se zgodilo, če bi prišlo do zaprtja NEK.
Nemudoma bi morali poskrbeti za uvoz, postali bi energetsko povsem odvisnost od enega soseda.
Še dostopne cene bi znatno presegle raven cen, po katerih lahko Eles v Avstriji zdaj kupuje energijo za potrebe trgovanja na skupnih evropskih trgih.
Avstrijska »skrb« za okolje ima lahko zelo negativne ekonomske in finančne posledice za Slovenijo kot državo.
V tem primeru prostega trga z električno energijo v naši državi ne bi bilo, saj bi pogoje trgovanja določal nekdo drug ...
Koliko je to v številkah?
Nikakršnih pooblastil nisem prekoračil.
Tujcem smo posredovali energijo domačih proizvajalcev v okviru bilance, ki jo je sprejela vlada.
S prodanimi količinami energije nismo prekoračili njenih sklepov, prodali pa smo jo vsaj za 50 odstotkov dražje, kot je od nas zahtevala.
