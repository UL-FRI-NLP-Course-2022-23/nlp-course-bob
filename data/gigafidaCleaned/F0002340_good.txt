Ljubljana - Odhodki državnega proračuna za prihodnje leto naj bi po znosnejšem scenariju znašali 1135 milijard tolarjev, kar je 75 milijard več kot letos, javnofinančni primanjkljaj pa naj bi tako znašal 0,9 odstotka BDP.
Če bi v polni meri uresničevali vse uzakonjene pravice in nacionalne programe in stvari, ki so še v parlamentarni proceduri, bi prevladal bolj razsipni, t. i. spontani scenarij, in bi bile številke bistveno drugačne: odhodki državnega proračuna 2001 bi presegli 1300 milijard tolarjev, primanjkljaj pa bi bil večji od petih odstotkov BDP, je na včerajšnji tiskovni konferenci povedal v. d. finančnega ministra Mitja Gaspari.
Po pojasnilih ministrstva za finance je najpomembnejši cilj reforme dohodninskega sistema »uvesti sistem dohodnine s poudarkom na socialni komponenti, doseči razbremenitev nižjih dohodkovnih razredov in zagotoviti enakomerno porazdelitev davčnih bremen med davčnimi zavezanci«.
Ali ni minister za finance vsa leta poudarjal, da mora država davčni sistem čim bolj očistiti sociale, zdaj pa poudarja socialno komponento dohodninskega zakona?
»Ne, v vseh teh letih nisem spremenil stališča.
V ekonomiji velja, da je nesmotrno pobirati davke od zavezancev, pri katerih so stroški pobiranja večji od tistega, kar od njih dobimo z davkom.
Gre preprosto zato, da je pri zavezancih, ki so obremenjeni z davki, hkrati pa zahtevajo socialne dajatve, bolje znižati davčno osnovo in ob tem, če je mogoče, zmanjšati socialno dajatev,« pojasnjuje Mitja Gaspari.
A zdaj nas v resnici že bolj zanima, kakšne davčne načrte bo imel novi finančni minister.
Prav bi bilo, meni Marjan Podobnik, da bi državni zbor najprej sprejel pomorski zakonik, ki je pravi temelj za omenjeno združitev, prepričan pa je tudi, da bo nova vlada ta problem hitro rešila.
Družbeniških pogodb za elektrarne po njegovih besedah vlada ni mogla potrditi zgolj zaradi omejenih pristojnosti, enako velja za imenovanje članov sveta in direktorja agencije za zavarovalni nadzor.
S kandidati, ki so bili usklajeni, pa se Podobnik strinja.
Kot podpredsednik združene stranke Podobnik pravi, da se z zasavskim zakonom prav tako strinja, na vprašanje, ali ga bo podprla tudi morebitna nova vlada, pa je po njegovih besedah politično, zato bi nanj lahko odgovorili na strankarski tiskovni konferenci.
SDS namreč nasprotuje delu zakona, ki se nanaša na regionalni razvoj.
Vlada je včeraj odobrila najem ugodnega dolgoročnega posojila za gradnjo domov za starejše občane pri razvojni banki Sveta Evrope v višini 3 milijarde tolarjev.
Najeli jih bodo različni investitorji zasebnih domov po Sloveniji (v Mariboru, v Ormožu in na Prevaljah).
Po Ropovih besedah so bili kandidati za člane sveta in direktorja agencije za zavarovalni nadzor, ki jih je predlagal minister za finance, usklajeni, v LDS so privolili celo v nekatere predloge združene stranke SKD+SLS Slovenske ljudske stranke za spremembe, očitno pa ministri nove stranke včeraj te točke niso želeli obravnavati povsem iz političnih razlogov.
Služba za zakonodajo, po Ropovih besedah, meni, da vlada za odločanje o takšnih zadevah nima pristojnosti, ker so vsi zakonski roki za imenovanje že potekli.
Sedanji direktor urada za zavarovalni nadzor Jurij Gorišek po Ropovih besedah ni med kandidati, kdo so, ni želel povedati, ker meni, da ne bi bilo prav, saj še ni gotovo, da bodo imenovani.
Gre pa predvsem za profesorje, ki predavajo zavarovalništvo.
Kot je znano, je Vladimir Polič, razen tega, da se je dogovarjal, del svojih papirjev tudi prodal družbi CME (in skupinici domačih investitorjev), ni pa jih izročil, ker se je zanje pogodil tudi s SBS.
Polič pravi, da so se zadeve »zakomplicirale«, ker se je hkrati pogovarjal z družbami SBS, CME in Nethold, podobne pogovore je vodila tudi Baring banka, ki je želela prodati svoje terjatve do Kanala A. Še pred tem naj bi pri družbi Baring zahtevali od Poliča, pravi, da proda družbi CME, ker ji bodo prodali tudi oni.
Večinski lastnik je to, ustno, tudi zagotovil, in menda prejel tudi kupnino, nato pa se je začel pogovarjati še s SBS (in Netholodom), ki se je nenadoma zazdel zanimiv tudi Baringu, in ta je nazadnje temu prodal svoj delež z obljubo, da bo tako storil tudi Polič.
Slednji se za to ni odločil in tako se je v tem zapletu rodila tudi tožba SBS do Baringa, češ da ga je ta zavedel, saj samo z Baringovim tretjinskim deležem ne more upravljati Kanala A.
Precej bolj so s poslovanjem lahko zadovoljni pri Pro plusu, ki je bil lani edina družba iz skupine CME, ki je dosegla boljše rezultate od načrtovanega poslovanja.
Pro plus je povečal dohodek - ki ga v tv biznisu sicer merijo pred odbitkom obresti, taks oziroma dajatev in amortizacije - z negativnih 808 tisoč dolarjev v letu 1998 na 4,5 milijona dolarjev v lanskem letu.
Povečanje dohodka pripisujejo predvsem 18 odstotnemu zmanjšanju operativnih stroškov glede na leto poprej in šest odstotnemu povečanju oglasnega prihodka.
