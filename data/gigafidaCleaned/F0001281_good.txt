Črnogorski mediji vsak dan objavljajo izjave uglednih tujih osebnosti in institucij, ki obsojajo pritisk EU na Črno goro.
Tako je med drugim tudi donedavni predsednik parlamentarne skupščine Sveta Evrope lord Russel Johnston opozoril Javierja Solano, da njihova naloga ni izražati mnenje o prihodnjih odnosih med Srbijo in Črno goro.
Hkrati je opozoril, da sta tako Solana kot Louis Michele zavzela povsem drugačno stališče in da sta skoraj grozila Črni gori z nepriznanjem, če bo razglasila neodvisnost.
Po njegovem mnenju je to napaka in nad tem bi se kazalo zamisliti.
Spomniti bi se bilo treba podpore, ki jo je EU ponudila Đukanoviću, ko je bil na oblasti še Milošević, in ne zanemarjati čustvenega naboja sedanjega (srbskega) nacionalizma.
Kot je znano, je lahko zelo prodoren, in gotovo ga je bolje prepoznati in civilizirati.
Vsa dejstva, je še poudaril lord Russel Johnston, potrjujejo, da je pritisk od zunaj škodljiv.
Škofje so v drugem delu pastirskega pisma pozvali vernike, naj ob letošnjem popisu izpovedo svojo versko pripadnost
Neprilagojena hitrost in nepravilna stran oziroma smer vožnje sta bila glavna vzroka za letos doslej 23 mrtvih na slovenskih cestah (lani v enakem obdobju 15).
Kdo da več za NKBM.
Komisija za vodenje in nadzor postopka prodaje NKBM (predsednik Darko Tolar ), ki odloča o zavezujočih ponudbah za nakup 65-odstotnega deleža (manj ena delnica) NKBM (mednarodni konzorcij pod vodstvom slovenske finančne skupine Aktive Group, Bank Austria Creditanstalt in italijanska banka Unicredito), bo nadaljevala pogajanja z vsemi tremi možnimi kupci, ker še ni bilo možno izbrati najugodnejšega ponudnika.
Upravičenci bodo prejeli v gotovini največ 300.000 tolarjev.
Prvi obrok do višine 150.000 tolarjev bodo prejeli po enem mesecu od prejema odločbe (zakon določa ne pred 15. januarjem 2002), preostali znesek pa leto dni po izplačilu prvega.
Drugi del odškodnine se bo izplačal v obveznicah, izplačljivih v petih letnih obrokih.
Tisti, ki so do njih upravičeni, jih bodo prejeli ob izplačilu prvega obroka.
Prvi obrok obveznic bo zapadel v izplačilo septembra leta 2004, obrestovane pa bodo s TOM +1 odstotek od januarja 2002 dalje.
Upravičencem, ki so pridobili pravico do odškodnine tudi iz drugih naslovov, kot so Sklad za humanitarno pomoč posebej oškodovanim žrtvam nacifašizma v državah jugovzhodne Evrope, Sklad spomin, odgovornost in prihodnost, Sklad za spravo, namenjen za izplačila odškodnine nekdanjim suženjskim in prisilnim delavcem med nacionalsocialističnim režimom na ozemlju zdajšnje Avstrije, se bo v gotovini izplačal le prvi obrok, preostala priznana odškodnina pa v obveznicah.
Poslance čaka precej naporen teden
Glavna sestra celjske bolnišnice Duška Drev je prepričana, da bi bilo treba spremembo delovnega časa v celjski bolnišnici - če bi se zanjo pač odločili - opraviti postopoma, predvsem pa po temeljitem premisleku.
V bolnišnici je namreč 690 sester in zdravstvenih tehnikov, več kot 90 odstotkov vseh je žensk in dve tretjini vozačev, ki se z vlaki, avtobusi in avtomobili vozijo v bolnišnico iz 50, 60, tudi 70 kilometrov oddaljenega Rogatca, Bistrice ob Sotli in celo iz Matkovega kota.
Treba bi bilo oceniti, kaj bi sprememba vozačem prinesla, ali bi imeli ustrezne povezave, zagotovljeno varstvo za otroke in podobno.
Sestra Branka Šket z oddelka plastike pa kljub pomislekom podpira predlog o prestavitvi delovnega časa na 7. uro zjutraj za sestre in 8. uro za zdravnike, za spremembo je tudi sestra Marija Vošnjak s travmatološkega oddelka, čeprav se je sama na zgodnje jutranje vstajanje po 32 letih službovanja že zdavnaj navadila.
A vendar je mnenja, da bi bilo za bolnike in mlajše sestre mogoče res bolje, če bi se delovni dan pričel ob 7. uri.
Vsak ima v Evropi kakega prijatelja, Hansa, Pedra, Huana, Benita.
Tudi države imajo svoje zaveznice, recimo Estonija ves skandinavski polotok.
A kateri hudič nas je moral, prav nas, Slovence, uvrstiti med same Haiderje, Berlusconije, Finije in podobne ljudi, ob katerih si češki premier Zeman ni upal naglas reči, da bi bilo možno uporabljati tudi besedo idioti.
Zakaj si Zeman upa reči, mi pa ne?
Nesreča, ki spremeni življenje
»Armagedon« jezi romunskega premiera
Če bi si Evropa in svet tako prizadevala reševati Balkan, kakor si Unija glede obstoja ZRJ, potem bi bilo danes tudi na najbolj sprtem in okrvavljenem delu Evrope drugače.
Po poročanju tukajšnjih medijev je srbski premier Zoran Đinđić na Svetovnem gospodarskem forumu v New Yorku dobil gromek aplavz.
S kritiko predragega vzdrževanja nestabilnega Balkana za Evropo, kakršnemu v BiH, Makedoniji in predvsem na Kosovu ni videti konca.
O dejavnostih v motelih v Arizoni nihče ni hotel odkrito govoriti.
Niti o govoricah, da je največji posel v Arizoni trgovina z belim blagom.
»Pojdite tja in vprašajte,« so trgovci s prstom kazali na dvonadstropni motel Romanca, na katerem sta bila naslikana mladoporočenca v rdečem srcu.
Prepričali niso nikogar.
Če bodo Američani postali pretesni prijatelji Islamabada, Kitajska ne bo mogla ostati v isti skupini pakistanskih zaveznikov, ampak bo morala poiskati kako drugo logično povezavo za svojo navzočnost v Južni Aziji.
Takrat bo postal Bush s svojo preprostostjo zanje pretežko razumljiv.
V popolnem nasprotju s Clintonom, ki je bil s svojo zapleteno logiko za Kitajce preprost - ob njem so kratko malo lahko počeli, kar so hoteli.
Ljubljana - Danes zjutraj so mnogi mladeniči, fantje in zreli možje mehko kuhani.
Včerajšnje norenje po ptujskih ulicah in na mnogih drugih pustnih prireditvah po okolici je bilo podobno kuhanju v ekonom loncu.
Veselo je bilo pustno praznovanje in preganjanje zime tudi po številnih drugih slovenskih krajih.
Toda, ali bo pust res pregnal zimo ali pa bo ravno nasprotno?
Kakor koli že, na letošnjem 42. ptujskem kurentovanju so si za slogan izbrali stari predpustni rek Ptujskega polja: Bejži zima, korant gre!, ki pa mu ga je narava obrnila.
Če še kaj veljajo stari vremenski pregovori, se bo namreč kmalu spremenil v grožnjo: beži kurent, zima gre!
V sončnem in toplem popoldnevu pa so zato toliko bolj uživali številni obiskovalci ptujskega kurentovanja.
Še trije ministri (Bohic, Presečnik, Kopač) se ne morejo pritoževati, da jih Ptuj ni toplo sprejel.
Zasavje - S ključem, ki ga je državni sekretar ministrstva za informacijsko družbo dr. Jozsef Gyoeroek v četrtek slavnostno izročil predstavnikom trboveljske gimnazije in ekonomske srednje šole, je Zasavje dobilo dostop do svoje prve e-učilnice na prav tako prvi e-šoli v regiji.
Ker mu vi ne morete dati odgovora ...
Menda koncepte svojih predstav pripravljate ali na morski obali ali pa nad tisoč petsto metri v hribih?
Menda trenutno pripravljate kar dve novi predstavi?
Za svoje predstave si vedno vzamem čas.
Po lanskem nastopu s Kagami odsev na zagrebških Tednih sodobnega plesa so me povabili, naj postavim predstavo s hrvaškimi plesalci.
Tako bova s Stefanom imela marca v Zagrebu butoh delavnico, ki bo hkrati tudi avdicija za predstavo, ki bo premierno uprizorjena na dubrovniški poletnih igrah.
Potem je tu še druga predstava, katere koreograf je Stefan, jaz v njej sodelujem kot asistentka koreografije, dramaturginja in plesalka, prav tako pa se bom letos lotila še ene svoje koreografije, ki bo uprizorjena pri nas prihodnje leto.
Zaradi cikličnih življenjskih dogodkov predstave Kagami odsev trenutno ni mogoče uprizoriti.
Pa jo boste vendarle še ponavljali?
Eden takih mitov, ki zaradi preteklih zaslug neopazno še vedno uživa deklarativno javno spoštovanje, je zgodba o mesijanski ekskluzivi literature, katere glas je in bo imel posvečeno težo v vseh bistvenih narodovih fokusacijah.
Ta zgodba ima vsaj en bolj prizemljen odvod, katerega lociranje nam zmore vzvratno osvetliti aktualno prezenco prešernovske strukture kot zavratno trdožive, a na smrt obsojene ideologije.
Posebna naloga naj bi literaturo umeščala na vrh piramide umetnostnih zvrsti, jo obsula s privilegiji in družbenim vplivom.
Prav zavoljo te izpeljave bazičnega mita lahko občasno spremljamo obmetavanje z gnojem, češ da je literatura enkrat glavni izvor fašistoidnosti, drugič da je anahrona pokveka v primerjavi z bojda bolj avantgardnimi umetniškimi praksami.
Vera v oblast besede se kaže tako pri njenih ogorčenih nasprotnikih kakor tudi pri tistih, ki jemljejo prav posebno družbeno pozornost do literature - in še posebej do njenih snovalcev - kot največjo samoumevnost in včasih nemočno besnijo, ker se jim bojda krati temeljna civilizacijska pravica.
Njihove besede o ključnih nacionalnih vprašanjih namreč nimajo več usodne teže, sliši jih le še razredčeno občinstvo, včasih pa jim preprosto pozabijo podati mikrofon.
Ta je v petek zvečer, pijan med prepirom v domači hiši mater zabodel v trebuh, lažje je poškodoval tudi svojo izvenzakonsko partnerko, za nameček pa je grozil še svoji sestri in jo poskusil zadaviti.
Žalec, Celje - V petek so zlikovci kar trikrat drzno napadli starejše ljudi.
Enemu od uličnih razbojnikov je spodletelo, dva torbičarja pa sta s plenom zbežala.
Tako je neznanec v petek malo po peti popoldne na Hmeljarski ulici v Žalcu s hrbtne strani pritekel za 70-letno A. M. in ji skušal iz rok iztrgati torbico.
Gospa se je drznemu tatu uprla in ga pregnala.
Istega dne okoli pol šestih popoldne je neznanec na Ljubljanski cesti v Celju stopil do 72-letni K. S., ji iz naročja iztrgal torbico in z njo pobegnil.
Nepridiprav je v žep vtaknil kakih 30 tisočakov.
V petek malo po 18. uri pa je neznanec na Opekarniški ulici v Celju pritekel do 80-letne N. F., in prav tako pobegnil z njeno torbico.
Celjanko je oškodoval za bore štiri tisočake.
Ptuj - V Bukovcih pri Ptuju se je v soboto zgodaj zjutraj zgodila huda prometna nesreča.
Okoli pol šestih je 20-letni D. K. iz Gorišnice z osebnim avtom peljal skozi omenjeno naselje, pri tem zavozil preblizu desnemu robu vozišča in zapeljal na robnik.
Avtomobil je obrnilo za 180 stopinj, zdrsel je s ceste in z levim bokom silovito treščil v drevo.
Hudo poškodovanega voznika so reševalci odpeljali v ptujsko bolnišnico.
Ker torej ne gre za terorizem, država ni objektivno odgovorna (Ljubljančan bi moral točiti Leonarda L.), je sodišče zahtevek zavrnilo, tožnik pa mora 180 tisočakov pravdnih stroškov državi vrniti.
Ljubljana - Novinar Maga Silvester Šurla in nekdanji direktor Uprave RS za zračno plovbo Matjaž Sonc sta na glavni obravnavi na tukajšnjem okrožnem sodišču uporabila možnost, ki jo ponuja zakon.
Sklenila sta sodno poravnavo, o kateri sta se začela dogovarjati že na prvem, tako imenovanem poravnalnem naroku.
Šurla je obljubil, da bo v 15 dneh objavil pojasnilo oziroma opravičilo z besedilom, ki sta ga obe strani s pomočjo odvetnikov oblikovali skupaj, zasebni tožilec pa se je zavezal, da bo takoj po objavi umaknil tožbo, ki je novinarju očitala razžalitev in žaljivo obdolžitev.
Jedro spora je bil članek z naslovom »Zakaj je strmoglavil Sonc?«, objavljen v Magovi rubkriki »Polčas« 1. marca 2000.
Silvester Šurla je pisal o nepravilnostih pri porabi proračunskega denarja na upravi za zračno plovbo med leti 1995 in 1997, kar je omenjalo poročilo računskega sodišča.
Zapisal je, da se je to dogajalo v času, ko je bil njen direktor »kontroverzni Matjaž Sonc, ki se je ves čas zapletal v spore s kontrolorji letenja« in da je Sonca vlada konec oktobra 1999 za nekatere nepričakovano odstavila, vendar o motivih niso želeli govoriti.
Zdaj, po objavi predhodnega poročila računskega sodišča, pa naj bi bili razlogi jasni.
Matjaž Sonc je v tožbi zapisal, da je bil direktor uprave od 5. maja 1997 do 29. oktobra 1999, razlogov za zamenjavo pa mu kljub uradni pisni zahtevi niso nikdar pojasnili.
Novinar naj bi ga močno razžalil z izrazito negativnimi vrednostnimi sodbami o njem, z namigovanjem na nezakonito porabo proračunskega denarja pa ga še žaljivo obdolžil, saj je bil direktor šele od maja 1997 naprej.
Z vsem tem pa naj bi tudi škodoval njegovi časti in dobremu imenu.
Ker je računsko sodišče omenjalo tudi nekatere nepravilnosti in kršitve v letu 1997, ko je Sonc 5. maja postal direktor, je Šurla pač sklepal, da so bili vladi nekateri podatki, ki jih je poročilo zajelo novembra, znani že oktobra, ko ga je razrešila.
Je pa na vladi brez uspeha poizvedoval o razlogih.
Nihče mu jih ni hotel pojasniti.
Kasneje je ugotovil, da velika večina objavljenih nepravilnosti sega v čas, preden je postal Sonc direktor, zato je v članku očitno sklepal neustrezno.
»Vsekakor pa ni bil moj namen, da bi Sonca prizadel,« je dodal Silvester Šurla.
Britanske oblasti so pred nedavnim obvestile državljane, da se jim spet obetajo obvezne osebne izkaznice.
Ta dokument ni bil obvezen že od druge svetovne vojne, zato so se pristojni naprej previdno odločili vprašati javnost, kaj meni o njegovi vnovični uvedbi.
Toda Gantar&Co. so v hipu našli odgovor - internet v dohodnino.
A problem ni političen, kot je politično-birokratska rešitev Pavla Gantarja v navezi s finančnim ministrom Tonetom Ropom.
Težave so drugje.
Internet v Sloveniji je predrag.
Tudi ali prav zato, ker se Gantarjeva ideja o davčni olajšavi za internetne impulze ob vseh dogodkih zdi nelogična, smo mu postavili vprašanja, ki naj bi pojasnila nekatere stvari.
Primerjalna analiza klicnega dostopa do interneta (številki 0880 in 0889) kaže, da je takšen dostop med najcenejšimi v Evropi.
Pogovori z ministrstvom za finance so pokazali, da pri ceni klicnega dostopa ne moremo računati z zmanjšano stopnjo DDV, ker bi prišli v nasprotje s harmonizirano evropsko zakonodajo, ki takšnih ukrepov ne predvideva.
Možna, in z vidika davčnega sistema sprejemljiva, je vključitev internetnega dostopa (naročnina, impulzi, priklop) v dohodninske olajšave.
O tem smo se že uskladili.
Ker pa napovedane spremembe zakona o dohodnini predvidevajo odpravo vseh olajšav, bi bil takšen ukrep zgolj kratkoročen in omejen na bolje situirane sloje.
V Siemensovo raziskavo je bil vključen tudi zadnji trend v mobilni telefoniji - pošiljanje nizkoločljivih fotografij.
V raziskavi je bilo vprašanje, katerih slik je bilo poslanih največ, z naskokom pa vodi Amor.
Ko bomo v prihodnosti po mobilnikih komunicirali tudi z zaresnimi fotografijami, se bodo med njimi nemalokrat našle fotografije najljubših - žena, deklet ...
Italijani bi si jih želeli v kakšnem sočnem položaju, medtem ko bi bilo Italijankam vseeno, če bi namesto Romea na mobilniku zagledale fotografijo kakšne domače živali.
V Sloveniji je telekomunikacijski trg liberaliziran, to Gantar ve.
Vprašanje pa je, ali ve, da bosta z njegovim »računanjem, da bo v prihodnjem obdobju tudi v gospodinjstvih naraščal neprekinjeni dostop do interneta bodisi prek kabelskih operaterjev bodisi z uvajanjem ADSL«, imela korist le Siol in Telekom, medtem ko bo konkurenca propadala.
Prepričan sem, da minister Gantar to ve, a se spreneveda, ker je kot politik, minister, v hudo nerodnem položaju.
Na eni strani mora rediti in pitati Telekom Slovenije, da ga bo dobro privatiziral in prodal, na drugi strani pa ima liberaliziran trg, ki ga - po tihem - najraje ne bi imel, saj mu povzroča probleme, preglavice, zaplete, zamere.
Uradna stran vesoljske sage Vojna zvezd ( starwars.com ) je zgodovinsko gledano eno prvih spletišč večjega studia, ki po sila skromnem začetku in polnem košu obljub še vedno raste in se širi.
Ključna spletna domena fantazijskega sveta Vojne zvezd, ki skoraj 25 let dosega komercialni uspeh po vsem svetu, je zaživela spomladi 1997.
Ni naključje, da je malo pred tem George Lucas, oče imperija Vojne zvezd, ponovno poslal v kinematografe obnovljeno različico prvotne trilogije (1977-1983).
Takrat se je že govorilo o pripravah na snemanje nove trilogije, znane pod naslovi Epizoda 1, 2 in 3, kar so pri Lucasfilmu tudi izkoristili.
Skakalnico za akrobatske smučarje so pripravili, tako da so ti že začeli z ogrevati.
Uvodni skoki so bili seveda lažji, bolj ko se bo tekma bližala, zahtevnejše skoke bodo izvajali.
Slovenski reprezentant Miha Gale, ki se je v preteklih dneh dodobra spočil od ameriško-kanadske turneje svetovnega pokala, bo za olimpijsko predstavo pripravil dvojni-trojni salto s tremi vijaki.
Trener Rok Ovsenk pravi, da se lahko z idealno izvedbo uvrsti v finale.
Uvodni tekaški preizkušnji pripadli Stefanii Belmondo in Johannu Mühleggu
Mühlegg potolkel tekmece
V ogorčenem boju za srebro in bron sta bila najmočnejša avstrijska reprezentanta, na cilju pa je bil Hoffmann hitrejši za nekaj več kot sekundo.
»Nimam besed, saj sem presrečen.
Nekaj let sem čakal na te olimpijske igre, zato sem dal vse od sebe.
Mühlegga je bilo nemogoče premagati, zato je drugo mesto fenomenalen uspeh,« je bil zadovoljen sedemindvajsetletnik iz Aigna, ki je že v Naganu osvojil bron na 50 km prosto.
»Tako kot sem že večkrat poudaril, se nočem opravičevati, toda trimesečna poškodba je vendarle naredila svoje.
V danih razmerah sem smučal in dosegel toliko, kot sem maksimalno zmogel,« je povedal 28-letni Pen in napovedal, da bo v tekmovalnem športu ostal do naslednjih ZOI.
Simon Ammann preskočil Hannawalda in Malysza
Ko se je Fras zasidral na 28. mestu, je slovenski pečat tekmi z odličnim skokom vtisnil Žonta (95) in začel zanesljivo plezati proti najboljši petnajsterici.
»Čeprav sem zelo napredoval, sem vendarle razočaran zaradi spodrsljaja v prvi seriji.
Menil sem namreč, da je srednja skakalnica moja velika priložnost, za zares vrhunski rezultat pa tudi ta uspešen skok ne bo dovolj,« si Peter nekako ni mogel izbiti iz glave zamujenega.
Švicar Ammann, ki je po novoletni turneji na treningu pred prireditvijo v Willingenu padel in imel lažji pretres možganov, se je veličastno, v še bolj sijajni podobi od tiste, s katero je presenetil na decembrskih tekmah svetovnega pokala, vrnil na mednarodno sceno.
Po kalvarijah, ki jih je doživljal zadnja leta švicarski skakalni šport, je naslov olimpijskega zmagovalca več kot kraljevska nagrada vsem tistim, ki so verjeli v tega simpatičnega, zgovornega »ostržka« in v sitematično zastavljeno delo.
Palffy, na led je stopil v 30. minuti po vodstvu tekmeca z 2:0, je omenil: »Nemci igrajo 'čudovit' hokej.
Stojijo na modri črti in čakajo ...«
Toda sleherni izgovori so pri razočaranih slovaških poročevalcih naleteli na gluha ušesa, s kolegi iz Nemčije pa so si bili enotni, da očitno bliskoviti prihodi igralcev iz NHL na OI ne obrodijo vedno sadov.
Tudi Marco Sturm (San Jose), edini Nemec iz najmočnejše hokejske lige, ni posebej blestel.
Bojda je spal le štiri ure po prihodu v Salt Lake City, veliko bolje se ni godilo niti Šatanu, ki je po tekmi le kakšno urico počival v hotelu, pa se nato že odpravil v New Jersey, kjer je sinoči nastopil za svoj Buffalo.
Dejstvo je, da je Američan, ki bo konec aprila praznoval dvaintrideseti rojstni dan, v precej drugačnem položaju kot leta 1993.
V zadnjih letih je dosegel nekaj vrhuncev kariere, lanska poroka s Steffi Graf in rojstvo sina Jadena Gila pa sta v njegovo življenje vnesla povsem nove razsežnosti.
Njegova vest je lahko povsem mirna, tudi če v resnici ne bi udaril niti ene žogice več.
V njegovem primeru ne bo grenkega priokusa nedoseženega, saj je dosegel vse, kar je v tenisu moč doseči: je eden izmed petih igralcev teniške zgodovine, ki jim je uspelo osvojiti vse štiri turnirje za grand slam (edini na štirih različnih podlagah), ima olimpijsko zlato kolajno, osvojil je zaključni turnir najboljše osmerice in bil številka 1 lestvice ATP.
Njegov prispevek k globalni popularizaciji tenisa pa je tako in tako neizmeren.
Pariz - Do doslej edinstvenega razpleta je prišlo na ženskem teniškem turnirju z nagradnim skladom 585.000 $ v glavnem mestu Francije.
Zaradi poškodb so morali organizatorji odpovedati obe finalni preizkušnji.
Med posameznicami bi se morali pomeriti prva nosilka Venus Williams (ZDA) in četrta Jelena Dokić, ki je v polfinalu ugnala Moniko Seleš.
Ko je potem še igrala polfinale dvojic, si je poškodovala stegensko mišico in v nedeljo ni bila nared za posamično zaključno tekmo.
Med finalistkami v dvoje pa je bila nesposobna za nastop Rusinja Dementijeva, ki je dobila visoko vročino, tako da je par Dechy (Fra)-Tu (ZDA) zmagal brez boja.
Med starejšimi mladinci sta Matic in Lena Pavlinič (PK Urška) na tekmovanju, ki ga je v dvorani osnovne šole Šmarje pri Jelšah priredil PK Pingi, osvojila že svoj sedemnajsti naslov državnih prvakov.
»Zmago sva sicer pričakovala, a je vedno težje, ker je konkurenca vse boljša in vse več je je,« menita Pavliniča.
Najbolj se jima približujeta Domen Valič in Tjaša Vulič (PK Fredi), ki sta se v ospredje prebila v lanski sezoni.
Pariz - Po 4. etapi dirke Etoile de Besseges je rumeno majico oblekel Avstralec Robbie McEwen, ki je v vseh dosedanjih etapah prikolesaril v cilj v zmagovalni trojici.
Tretji dan državnega prvenstva je padlo pet državnih rekordov, eden med njimi je bil tudi absolutni, Ilirije na 4 x 200 m prosto, zadnji dan pa še pet, ki sta jih dosegla Ilirijan Godec in Radovljičanka Klinarjeva.
Ljubljana - Američan Ed Moses in Slovakinja Martina Moravcova sta zmagovalca letošnjega svetovnega pokala v plavanju, v katerem je bil sistem točkovanja in nagrajevanja malce drugačen, je pa najboljšim že prinesel kar zajetne vsote denarja.
Moses je samo nagrad FINA pobasal za 82.500 $, Moravcova pa za 79.000 $, večina vodilnih pa si je seveda priplavala še nagrade organizatorjev posameznih tekmovanj, v glavnem praktičnih, a kar dragocenih.
Zmago Sagadin: »Igrali smo slabo in zasluženo izgubili.
Zaradi evrolige nismo imeli časa za posebne priprave, a to ne opravičuje naše slabe obrambe.
Predvsem nam ni uspelo zaustaviti Duščaka, ki je igral sijajno.
Slab skok in odstotek meta, to sta glavna razloga za poraz.
Manjkal nam je poškodovani Zdovc, ki ga moramo pripraviti za naslednja pomembna srečanja.
Laščani so nas presenetili z borbenostjo in agresivnostjo ter zasluženo zmagali«.
Predrag Kruščić: »To je bila najlažja tekma v sezoni, saj smo nastopili proti favoriziranemu moštvu, zato nismo imeli česa izgubiti.
Igrali smo sproščeno, borbeno in disciplinirano..
Po dveh nesrečnih porazih smo si današnjo zmago nedvomno zaslužili, saj smo trdo garali zanjo.
To je najlepša nagrada za vloženi trud«.
Gostom niso pomagale niti številne menjave.
Korak z Moščani je držal le James Brewer, ki je začel izredno serijo trojk.
Gostitelji so dobro minuto pred koncem polčasa popustili in igralci Krke so se jim povsem približali, v 3. četrtini pa prevzeli pobudo.
Razigrala sta se Skelin, ko si je Ugrehelidze priigral štiri osebne napake, in Brewer, ki je nadaljeval z natančnimi meti za tri točke.
Gostje so si znova priigrali izdatnejšo prednost - 80:69.
V zadnji četrtini so gostje povišali naskok na 15 točk, potem pa so Ljubljančani z vrnitvijo Ugrehelidzeja vnovič ujeli ritem.
V zadnji minuti so se približali na 97:101, kaj več pa jim kljub borbenosti ni uspelo.
Zadnja dva meseca Krka deluje kot prerojena.
Kaj se je spremenilo v zasnovi dela in igre, da je prineslo tako korenite spremembe?
Šentjur - Z vrnitvijo doslej poškodovanega Ilije Petroviča so Šentjurčani zaigrali kot prerojeni in proti Elektri z lahkoto dosegli novo zmago v prvenstvu.
Povratnik v moštvu je že v prvi četrtini Warmsleyju ukradel štiri žoge in sijajno razigral soigralce, zlasti Novakoviča; v 9. minuti so domači že vodili 39:18.
Četudi je prednost v nadaljevanju usahnila za osem točk, je Kahvedžić stvari do polčasa postavila na pravo mesto.
V nadaljevanju so gostje popravili igro v napadu, a imeli podobno kot tekmeci obilo težav z osebnimi napakami, tako da se je razlika še naprej gibala med 18 in 20 točkami.
Z razigranim Arsićem se je Elektra štiri minute pred koncem resda približala na 87:94, a sta Kahvedžić in Kočar s preudarno igro soigralce le pripeljala do nove zmage.
Krmar Horvat ni zadoščal
Nekoliko pozneje je Jason Richardson vzel sapo tudi gledalcem v tekmovanju v zabijanju.
V prvem krogu je prepričljivo premagal lanskega zmagovalca Desmona Masona, v finalu pa še vrstnika Geralda Wallacea.
V dopoldanskih tekmah sta se pomerili kadetski in mladinski vrsti, na obeh tekmah pa so bile boljše Bele.
Dvoboj kadetinj se je končal z rezultatom 83:67 (50:33, 34:27, 19:9) (najboljša igralka je bila Tjaša Vraničar), mladinski pa z 78:74 (54:51, 38:31, 18:13) - najboljša igralka je bila Andreja Tišler.
V tekmi medijskih zvezd je Ljubljana s 95:90 (66:68, 42:50, 21:25) premagala Maribor.
Najboljša strelca sta bila Hauptman (37) in Primorac (17) za zmagovalce ter Mirt (27) in Vilfan (19) za poražence.
V nočni tekmi 15. kola je Maccabi iz Tel Aviva, moštvo Arriela McDonalda gostoval pri ekipi Haifa ter zmagal s 85:78 in s tem ostal neporažen v DP.
Tukajšnji novinarji so že vedeli, da med potniki iz Pekinga ni prvega kitajskega zvezdnika Fana Žihija, ki ga škotski Dundee United ni pustil na turnir.
Tudi za najbolje obveščene pa je bila senzacija, da v letalu ni bilo novega aduta, selektorja Bore Milutinovića, ki je zbolel po vrnitvi iz Los Angelesa, kjer si je ogledal finale Zlatega pokala, v katerem sta igrali dve njegovi nekdanji reprezentanci ZDA - Kostarika (2:0).
Njihov tiskovni predstavnik je povedal, da je Bora zbolel za lažjo pljučnico ter da bržkone pride na dan prve tekme.
Slovenski ekspediciji je njegov pomočnik za telesno pripravo, nekdanji jugoslovanski prvak v teku na 800 m Dragan Životić posredoval natančnejšo novico: »Bora ima visoko vročino, leži v bolnišnico, v Hongkong pa ga ne bo niti na drugo tekmo.«
Srečko Katanec je po (sijajni) italijanščini in (še kar solidni) nemščini vidno izpopolnil tudi angleščino, tako da je na nekatera vprašanja Kitajcev in Japoncev odgovarjal tudi v nogometnih krogih najbolj razširjenemu jeziku.
Do sedme sile je bil vsekakor ustrežljivejši kot predstavnik Carlsberga, ki je selekcioniral vprašanja: zavrnil je mondialska in dovolil le tista v zvezi s turnirjem.
Katanec je med vrsticami razložil tudi nekaj skrivnosti slovenskega nogometnega buma v svetu: »Imamo dobre igralce, značilen ekipni duh, kompaktno moštvo, pošten odnos do igre...
In tudi konkurenco, nimamo le 11 igralcev, ampak 14-15.
Sicer pa vsega v zvezi s skrivnostjo naših uspehov, ki je morda sploh ni, tudi sam ne vem.«
Katanec je izjavil, da ima v glavi že seznam 23 potnikov za SP.
»Moštvo igra skupaj že nekaj let, razlog za trenutne spremembe so samo poškodbe.
Ko se bo vrnila četverica poškodovanih, bo vse bolj ali manj znano.
Le kaka nova poškodba nam jo še lahko zagode, upam pa, da jih je bilo dovolj.«
Naš selektor še naprej stavi le na preverjene adute, ki ga doslej - tudi, ko je bilo najtežje in smo ostali celo brez zvezdnikov - še niso resneje razočarali.
O notranjih težavah, ki ga menda kar hudo tarejo - da sta Galič in Pavlovič še brez kluba, Karič pa daleč od euro forme - pa Katanec na mednarodni novinarski konferenci seveda ni govoril.
Ta se je začel brez našega Pavlina, njegova zamenjava Rus Aleničev pa je po vsega nekaj minutah zabil drugi Portov gol.
Četa Zlatka Zahoviča, ki tudi ni bil najbolj razigran, je bila na kolenih, potem ko je Capucho še v tretje matiral gostujoče moštvo.
Benfica je takoj zatem znižala, toda do konca ni bila enakovreden tekmec Portu.
Ne preveč bleščeč dan za slovenska reprezentanta pa se je zaključil še z Zahovičevo zamenjavo takoj po znižanju izida na 2:3.
Mopti - Nogometaši Kameruna so novi zmagovalci Afriškega pokala.
V finalu v glavnem mestu Malija so po rednem delu tekme in podaljških o zmagovalcu odločali streli z bele točke - Kamerunci so bili v loteriji srečnejši.
Nogometna reprezentanca Nigerije je osvojila končno 3. mesto.
V Moptiju v Maliju je z 1:0 (1:0) ugnala domačo izbrano vrsto, zmagoviti gol pa je v 29. minuti dosegel Alyegbeni.
Renkovci - Lendavski drugoligaš Nafta je v Renkovcih gostil prvoligaša s Prevalj.
Korotan je bil prepričljivo boljši v vseh pogledih in zasluženo zmagal s 4:1, domačim pa ostaja v uteho najlepši gol, ko je po kotu z glavo Utroša zadel koroško mrežo.
Za Korotanovo zmago so zadeli Miljatovič, Jakirovič, Drobnjak in Bedö.
Za Korošce je pretekli teden enoinpolletno pogodbo podpisal strelec enega izmed golov Jovan Drobnjak, uprava pa pričakuje, da bosta s klubom pogodbe podpisala še Jakirović in Možanić.
Ajdovščina - Ajdovsko Primorje je gostilo Javor Ivanjico, jugoslovanskega drugoligaša, ki je na pripravah na Goriškem in zgolj remiziralo.
Za domačine sta zadela Obilinović in Kalin, za goste pa Đoković in Stojanović.
»Na našem prvem dvoboju sem jo dobro zaprla.
Tokrat sem se po zamisli trenerja osredotočila na zunanje igralke.
Zato je ona večkrat prihajala do strelov, ob tem pa je, žal, imela svoj dan,« je o eni od krvnic Krima - z zadnjimi štirimi goli Kometala je to na koncu postala Andrijana Budimir - povedala Tanja Oder, ki s soigralkami z optimizmom pričakuje zadnji tekmi (v soboto proti Volgogradu in teden kasneje proti Montexu) predtekmovanja na Kodeljevem.
Tam pa morebitni porazi ne bodo prinašali olajšanje, temveč pogrom ...
Ljubljana - Presenečenje 15. kola I. SOL -ženske je le gladek poraz Ljutomera doma, drugih vznemirjenj pa ni bilo.
Formis Bell je še bližje končnici, študentska ekipa pa obstanku.
Ljubljana še naprej neodgovorno izgublja nize; če bo šlo tako naprej, bo imel HIT v končnici zasluženo boljše izhodišče.
Grisheim - Najmlajši nemški velemojster, 16-letni Arkadij Naiditsch, je zmagal na velemojstrskem turnirju 12. kategorije FIDE, potem ko je v 9 kolih zbral 7 točk ter dosegel kar 2750 točk začasnega ratinga.
Pol točke za njim je zaostal edini nepremagani udeleženec turnirja, velemojster Glek.
Sledili so jima: Schmaltz 6, Jakubiec 5,5 (Poljak brez mednarodnega naslova je zbral 2612 točk začasnega ratinga), Kempinski 4,5, Ruck 4, Galdunts 3,5, L. Milov, M. Grabarczyk 3, Ginsberg 2.
Na turnirju B je prepričljivo zmago slavil Bogdan Grabarczyk z 8 točkami iz 9 (2709).
Grossengottern - Kolesarska nesreča je krepko zagrenila življenje olimpijskega prvaka v teku na 800 m Nemca Nilsa Schumanna, za katerega je vse manj možnosti, da nastopi na bližajočem se dvoranskem EP.
Ob padcu z gorskim kolesom si je Schumann zlomil ramo, po operaciji pa ima po besedah trenerja Dietra Hermanna zelo malo možnosti za nastop na Dunaju med 1. in 3. marcem.
Budimpešta - Državni reprezentant Boštjan Fridrih je na mitingu IAAF v Budimpešti v skoku v daljavo s 755 cm zasedel 4. mesto.
Fridrih je imel le en veljaven skok, saj je kar petkrat prestopil.
Zmagal je Jamajčan James Beckford, ki je v zadnjem poskusu preskočil 806 cm.
Sredi tekme so Koprčani vodili že za 3 gole, a so jih borbeni domači igralci ujeli.
Kapetan gostov Matic Kolenc je v 3. četrtini skočil v vodo misleč, da ima njegovo moštvo igralca premalo v vodi, za kar si je prislužil izključitev s pravico zamenjave.
Zmagoviti gol je ob pisku sirene dosegel Bojan Bržan.
Peresnolahka (45 kg) in samo 158 cm visoka smučarska tekačica je na poti k drugi zlati olimpijski kolajni doživljala dramatične trenutke, ko ji je ena izmed tekmic pohodila palico in jo zlomila.
»To se pač zgodi na tekmi s skupinskim štartom.
Poskušali so mi pomagati, najprej nek prijazen Francoz, a je bila palica zame predolga, nato naš trener (nekdanji tekaški as, op. p.)
Tako sem pretekla kakšnih 600 ali 700 metrov, ko me je končno odrešil Massimo Laurent, prav tako naš trener.
Bila sem v hudem precepu in nekajkrat me je obšlo, da je zame tekme že konec,« je Stefania živahno pojasnjevala potek kritičnih trenutkov na progi.
Olimpijske igre so v principu tudi dober posel.
Kaj si Salt Lake City in Utah obetata od iger?
Je Utah tudi za Ameriko nekaj posebnega?
Najprej si bom privoščila daljši dopust, saj so za menoj štiri leta trdega dela.
Moj oddelek je bil ves ta čas v »pogonu«, medtem ko jih je večina postala operativnih šele v času olimpijskih iger.
Delala sem veliko več, kot delajo v povprečju v Utahu.
A ni mi žal ne dni ne noči, kajti pridobila sem si veliko izkušenj, ki mi bodo zagotovo koristile v nadaljni karieri.
Pred leti je bilo to zame zelo zanimivo delo, danes pa imam druge, višje ambicije.
Čeprav nekateri člani ekipe boba do nedavnega v živo niso niti videli »lednega bolida«, so se pospešeno urili na Poljudu in verjamejo v uspeh na OI.
In nihče več se jim ne posmehuje, ker se kot Dalmatinci ukvarjajo z zimskim športom.
Split je tako nedvomno »najbolj noro mesto na svetu« - brez snega, brez steze za bob.
Iz mesta, kjer je povprečna zimska temperatura okoli 10 stopinj Celzija, je sedaj v ZDA hrvaška reprezentanca v bobu!
Marketing klub MM, tradicionalno prvi marketinško-oglaševalski dogodek v letu, z razstavo koledarjev, letnih poročil in del direktnega marketinga, ki se potegujejo za nagrade in priznanja zlati MM, in del z natečaja »Prebudite dobroto«, bo 20. februarja v Narodni galeriji od 9. ure do pozne noči.
Na enajstem marketinškem maratonu, najbolj živi predstavitvi slovenske marketinške, oglaševalske in tržno-raziskovalne ponudbe sodelujejo Httpool, Gral-Iteo, GZS, Unitron, Inštitut za raziskovanje medijev Mediana, Auditoria, Radio Ptuj, Verificirani izpitni center LCCI, Magdalena.
Ko je Marco Testa v Londonu podpisal pogodbo, s katero je iz največje angleške agencije Abbot Meat Vickers/BBDO potegnil trojico, ki kotira v samem vrhu angleške kreativnosti, je to povzročilo pravi potres na angleški oglaševalski sceni.
Walter Campell je zaslovel z akcijami za BT, Dunlop, Volvo in Guinness, kanski festival ga je - če med mnogimi nagradami omenimo le najprestižnejše - ovesil z dvema zlatima, dvema srebrnima in enim bronastim levom.
Danes družinsko tradicijo s svojimi neortodoksnimi poslovnimi odločitvami nadaljuje sin Marco.
V portfelju agencije še vedno prevladujejo velika imena italijanskega gospodarstva: someščan Fiat (Lancia), simbol italijanskosti Barilla (Mulino Bianco), Caffe Lavazza, Martini, Pirelli, RAI, Yogurt Yomo, Rio Mare ...
Uspešnost dveh generacij Testa potrjuje tudi raziskava o poznanosti agencij med italijanskimi menedžerji, ki jo je izpeljal inštitut Makno-Ballester: Armando Testa prepričljivo vodi s 50-odstotno spontanim priklicem.
Priprave na letošnji mednarodni oglaševalski festival v Cannesu, ki bo od 16. do 22. junija, potekajo po burnih pogajanjih o novi partnerski pogodbi z mestom Cannes v precej mirnem ozračju.
V luči konfliktov z občino Cannes je predsednik festivala Roger Hatchuel namreč razmišljal celo o preselitvi festivala v Barcelono.
Vse skupaj se je začelo lanskega junija, ko se je župan občine Cannes Bernard Brochand, nekoč predsednik agencije DDB International, odločil ponovno pretehtati dogovor, ki ga je podpisal eden od njegovih predhodnikov Michel Moillot.
Opozoril je na nekatere neregularnosti, na čelu s 399.238 tisoč evrov vredno subvencijo občine, ki je v nasprotju z zakonom.
Celoten prispevek festivalu je Brochand ocenil na 1,332.636 evrov, v vsoto so všteti tudi prostori, ki jih občina zagotavlja brezplačno.
Rezultat pogajanj je, da bo občinska finančna podpora festivalu znašala 975.673 evrov.
O morebitni dodatni oprostitvi nekaterih direktnih stroškov pogajanja še tečejo.
Vprašamo se, ali naj zavržemo nova znanja v vinarstvu?
Le prevzemati jih moramo z občutkom, da ne uničimo tistega dobrega, kar so ustvarili predniki, ampak to bogastvo le oplemenitimo.
Pristopati moramo z ljubeznijo, s srcem do stroke.
In v čem se izraža ljubezen?
Mali princ ugotavlja: v skrbi, pozornosti in času, ki ga je namenil vzgoji cvetice.
Trta mi je dala še druge užitke.
Moja nekdanja domačija na Vipavskem je bila s treh strani obdana z vinogradi, a proti jugu se je travnik spuščal v dolino.
Ko sem zvečer utrujen prihajal iz Vipavske kleti, sem se usedel na ograjo pred hišo in poslušal pesem čričkov.
Že sam jesenski večer, ko se priplazi hlad, daje občutek minljivosti, otožnosti, melanholije, ki ga monotono prepevanje čričkov še potencira.
Kot bi poslušal Puccinijevo Madame Butterfly, ko Čo Čo San pričakuje svojega ljubega, ki ga ni.
Najprej te glasba prevzame; ta čas jo še slišiš, potem se z njo stopiš in v občutkih odplavaš.
Kolikokrat sem tako užival!
Ste kdaj tudi vi?
Je to preveč romantično?
Vino potrebuje romantiko.
Mar ni bolj prijetno vzdušje v obokani kleti, med hrastovimi sodi poskušati vino?
Ko sem kot stažist v Bordeauxu obiskal kleti Mouton Rotschild in Lafite Rotschild, nas je kletar peljal v klet s prižgano svečo na dolgem kovanem svečniku.
To je poudarilo starinskost, skrivnostnost njihovih vin.
Vino je nepredvidljivo, skrivnostno v svojem razvoju.
Ko smo ob drugi priložnosti obiskali klet v Burgundiji in smo bili nekoliko glasni, nas je kletar opomnil, da v steklenični kleti vlada tišina, da se vino ne bi vznemirilo v svojem razvoju.
To vliva spoštovanje do vina.
Vino si spoštovanje zasluži in mi s takimi prijemi vzgajamo ljudi.
Če človek nekaj spoštuje, se do tega tudi spoštljivo obnaša.
Peking - Po Pekingu se je te dni razširila panika, poimenovana »injekcija«.
V bolnišnico Tongren se je konec tedna zateklo najmanj pet ljudi, ki so trdili, da so bili zabodeni z injekcijsko iglo, v kateri je bila kri, okužena z virusom hiv.
Med ljudmi so začele krožiti različne zgodbe, kdo bi utegnili biti napadalci, državnim javnim občilom pa se je že zazdelo potrebno umiriti javnost z odločnimi pojasnili, da prenašanje aidsa po tej poti ni mogoče in da je takšno zabadanje mimoidočih z injekcijskimi iglami delo brezposelnih posameznikov, ki hočejo v javnosti izzvati razburjenje.
Svet so ljudje
V petdesetih letih je Margareta doživela kar nekaj tragičnih trenutkov, ki so močno vplivali na njeno poznejše življenje.
Leta 1952 je izgubila ljubljenega očeta, nato je Elizabeta kot starejša sestra postala kraljica in Margareta se je morala skupaj s kraljico materjo odseliti iz Buckinghamske palače.
Nekaj let zatem se je odrekla svoji veliki ljubezni, ločenemu letalskemu častniku Petru Townsendu, ker poroke z njim nista dovoljevala niti anglikanska cerkev niti protokol, ter se posvetila kraljevskim dolžnostim in podpori sestri.
Leta 1958 je na neki zabavi spoznala Anthonyja Armstronga Jonesa, se dve leti pozneje poročila z njim in imela dva otroka.
Njun zakon je sčasoma pričel razpadati in leta 1978 sta se ločila.
To je bila prva ločitev na britanskem dvoru po Henriku VIII.
Televizijske postaje zaradi smrti princese Margarete niso bistveno spremenile sporeda, kot načrtujejo ob smrti zdaj že 101-letne kraljice matere in kraljice Elizabete II., časniki pa so se posvetili predvsem njenim mladostnim dogodivščinam, nesrečnim ljubeznim in veseljačenju, saj je bila pravo nasprotje starejše sestre, v senci katere ji je bilo usojeno živeti.
Princesa Margareta bo do pogreba ležala v Kensingtonski palači.
Pokopali jo bodo v družinskem krogu v kapeli sv. Jurija, ki sodi v sklop Windsorskega dvorca.
Obžalovanje zaradi princesine smrti je izrazilo več britanskih politikov in drugih znanih osebnosti, prvi med njimi britanski premier Tony Blair, ki se mudi na turneji po Afriki.
Kot je dejal, je princesa dolgo in dobro služila državi, ki se je bo spominjala z veliko hvaležnostjo.
Televizijske postaje zaradi smrti princese Margarete niso bistveno spremenile sporeda, kot načrtujejo ob smrti zdaj že 101-letne kraljice matere in kraljice Elizabete II., časniki pa so se posvetili predvsem njenim mladostnim dogodivščinam, nesrečnim ljubeznim in veseljačenju, saj je bila pravo nasprotje starejše sestre, v senci katere ji je bilo usojeno živeti.
Princesa Margareta bo do pogreba ležala v Kensingtonski palači.
Pokopali jo bodo v družinskem krogu v kapeli sv. Jurija, ki sodi v sklop Windsorskega dvorca.
Predsednik svari, premier kaže roge
Ciampi ugotavlja, da ni demokracije brez pluralizma medijev, Berlusconi pa pravi, da doslej ni bilo demokracije
Rim - Italijanski predsednik Carlo Azeglio Ciampi se ne oglasi ravno vsak dan in ob vsaki priložnosti, kadar pa s, ponavadi dvigne precej prahu.
Tokrat ga je dvignil z opozorilom, da »ni zdrave demokracije, če ni pluralizma informacij, v tiskanih medijih ali v radiotelevizijskem sistemu.
Kakor nas opozarja sporazum iz Amsterdama, ima pri tem ključno vlogo javna televizija,« je državljane poučil 82-letni predsednik.
In premier Silvio Berlusconi je skočil pokonci.
Vsi drugi tudi, na obeh straneh, opozicijski, ki izgublja zadnje vzvode moči, in vladni, ki si jemlje še tisto, česar doslej še ni popolnoma obvladovala.
Distribucijska podjetja, združena v društvo dobaviteljev zdravil in zdravstvenih pripomočkov, so že obvestila javnost, da bodo od 1. februarja vztrajala pri tem, da mora biti dobavljeno blago plačano najpozneje v tridesetih dneh, prekoračitev tega roka pa bo avtomatično pomenila ustavitev nadaljnje dobave blaga neplačnikom.
Predstavniki slovaške zdravniške zbornice so to izjavo sprejeli s precejšnjim nelagodjem, saj, kot poudarjajo, bo tej zahtevi lahko ugodilo le malo lekarn.
Glede na to, da največja slovaška družba, ki se ukvarja z zdravstvenim zavarovanjem - napol državna Vsesplošna zavarovalna družba (VšZP) -, fakture za dobavljene proizvode in storitve praviloma plača s štiri- do petmesečnimi zamudami, nič kaj ne kaže, da bi lahko v doglednem času bistveno spremenili zdajšnji način plačevanja.
Če bodo distributerji vztrajali pri svojih zahtevah, opozarjajo slovaški zdravniki, bi lahko njihov ultimat po eni strani povzročil množično zapiranje lekarn, po drugi strani pa veliko pomanjkanje zdravil po vsej državi.
