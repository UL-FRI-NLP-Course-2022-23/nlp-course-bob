V jeku predvolilne tekme nihče ni pretirano razmišljal, kaj se utegne zgoditi po morebitni zmagi.
Po štirih zaporednih porazih je bila resda na dosegu roke, toda zaradi tesnih napovedi demoskopov se je celo v opoziciji do nedeljskega večera mnogim zdela precej meglena.
Socialdemokrat Schröder se zato iz previdnosti in zaradi slabih izkušenj z nekaterimi deželnimi »rdeče-zelenimi« koalicijami pred volitvami nikakor ni hotel koalicijsko vezati na Zelene.
Obe stranki sta šli v boj za volivce vsaka zase, zvitemu Hanoverčanu pa se je očitno ves čas sukalo po glavi, da bi bilo sicer dobro ob pomoči Zveze90/Zelenih in prenovljenih vzhodnonemških komunistov (PDS) dotolči kanclerja Kohla ter po šestnajstih letih spet postati najmočnejša parlamentarna stranka.
Toda še bolje (predvsem pa veliko laže) bi bilo potem resigniranim krščanskim demokratom pobrati najbolj sposobne kadre, sprejeti igro njihovega novega šefa Wolfganga Schäubleja (Kohl se je za primer poraza vnaprej odpovedal sodelovanju s SPD) in s CDU narediti veliko koalicijo pod socialdemokratsko taktirko.
Volivci so si jo želeli bolj kot preveč korenit zasuk, saj so po preprosti ljudski logiki upali, da bi bilo z njo mogoče hitreje rešiti nakopičene nemške notranjepolitične probleme, politikom pa bi bila za vladanje zagotovo zelo udobna.
Čeprav ne bi bila brez konfliktov in blokad, značilnih za vse zveze »velikih ljudskih strank«, česar Slovencem verjetno ni treba posebej razlagati, bi lahko s prepričljivo večino rešila take najhujše državne probleme, kakršni so brezposelnost, davčna ali pokojninska reforma.
Predvsem pa bi bila zaradi nemočne opozicije, sestavljene iz miniaturnih liberalcev, Zelenih in prenovljenih komunistov, zelo dolgotrajna, kar ambicioznemu Schröderju seveda ni bilo nepomembno.
»Ich will rein« (hočem not' ), se je ob ograji kanclerjevih uradov drl že pred mnogo leti, ko je bil še šef »Juso« (mladih socialdemokratov).
Ta besna želja, ki je med njegovo predvolilno tekmo postala že skorajda karakterni opis novega kanclerja, bi se mu v primeru velike koalicije utegnila uresničiti za dolgo vrsto let in ne le za en sam mandat.
To odločno zavračam.
Ravno v Rusiji smo se zelo posvetili temu, da bi te možnosti ustvarili.
Podpirali smo neodvisno centralno banko, ki se je bojevala proti inflaciji.
Veliko pozornosti in pomoči smo namenili vzpostavitvi neodvisnega finančnega ministrstva in davčne uprave.
Zdelo se nam je pomembneje, da odstranimo vzroke: namesto da bi vladi odsvetovali sposojanje denarja, smo menili, da je bolje odstraniti razlog za rastoči zunanji dolg - proračunski primanjkljaj.
Siliti državo v nadzor nad kapitalskimi tokovi je zelo resen korak, ki ga ne smete storiti lahkomiselno.
Ko se gospodarstvo ravno odpira in s pridom izkorišča tuje neposredne naložbe, to ne bi bilo pravo znamenje.
Poleg tega pa bi bilo tudi v nasprotju z zelo uspešno politiko vzhodnoevropskih reformnih držav.
Če bi Rusom priporočili nadzor nad kapitalskimi tokovi, bi to morda druge spodbudilo k podobnemu ukrepanju.
Potem šele bi imeli kopico težav.
Kaj bi potem odgovorili tistim, ki vas zdaj zagotovo imajo za hlapca špekulantov in vlagateljev, trenutno domnevnih dobitnikov te igre?
Tam so bile tri krize zapored: na Tajskem, v Indoneziji in Južni Koreji.
Šele ko so bile mimo politične krize, smo lahko začeli s svojimi programi pomoči.
Ti so poleg klasičnih ukrepov za makroekonomsko stabilizacijo vsebovali tudi ukrepe za izboljšanje bančnega sistema in povečanje učinkovitosti gospodarstva.
Če nas merite samo po tem, kako smo izpolnili klasično nalogo, lahko rečete: IMF je spet enkrat rešil svet.
To pravim čisto skromno.
Trgovinska bilanca, ki je bila povsod v globokih primanjkljajih, izkazuje presežke; inflacija je pod nadzorom in tudi prej zelo visoke obresti so zdaj enomestne.
Ja, to drži.
Te je kriza zajela po krivici.
