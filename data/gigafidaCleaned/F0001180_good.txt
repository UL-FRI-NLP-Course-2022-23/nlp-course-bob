Le palačink je treba narediti nekaj več
»Zamisel, da bi poiskali nekdanjo trgovsko pot, se mi je zdela čudovita, čeprav sem si vse skupaj drugače predstavlja.
Mislila sem, da bo veliko bolj divje, nekako v slogu Indiane Jonesa, kot je potem v resnici bilo.
Predstavljala sem si, da si bova z mačetami utirali pot skozi istrsko goščavje, a v resnici sva veliko pešačili po razgretem asfaltu,« je dodala Špela Ledinek.
Njun mentor in pisec spremnega besedila na knjižnem ovitku doc. dr. Borut Brumen je med raziskovanjem življenja prebivalcev vasi Sv. Peter ugotovil, da je državi Sloveniji uspelo nemogoče, saj se v slovenskem delu Istre socialne in kulturne meje ujemajo s političnimi.
»Popotovati je začela med prvo svetovno vojno ter nadaljevala med italijansko okupacijo in tudi po drugi vojni.
Njena dejavnost se je ves čas spreminjala: za časa Italije je pobirala jajca, po vojni pa je sedla na avtobus in nesla na Vrhovščino - to so bile njene vasi - kavbojke.
Vsaka Šavrinka je imela svoje kraje v Istri,« sta poudarili Nataša Rogelja in Špela Ledinek.
