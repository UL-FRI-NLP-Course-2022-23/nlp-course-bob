Letos ustanovljena strokovna novinarska žirija je pred kratkim prvič izbirala avto leta na Hrvaškem.
Pet specializiranih avtomobilističnih novinarjev iz petih uredništev je med 19 letos novimi modeli na hrvaškem trgu izbralo pet najboljših.
Prvo mesto je s 33 točkami osvojil reanult laguna, drugo fiat punto (30 točk), tretje opel omega (23), četrto peugeot 306 limuzina (10) in peto volvo 460 TD (7 točk).
Laguni je pripadel naslov Croauto 95 in kipec Kristalno kolo, ki naj bi postal tradicionalna nagrada za avto leta na Hrvaškem.
