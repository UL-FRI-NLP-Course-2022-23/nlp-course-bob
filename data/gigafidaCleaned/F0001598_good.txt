2. nagrado, 500 litrov bencina, bo dobila: Romana Pivar, Lutverci 22, 9253 Apače;
Bone za bencin oziroma olje bomo nagrajencem poslali po pošti.
To pa še ni vse.
Glasovnice Dnevnika in Nedeljskega bomo pomešali še s tistimi, ki so jih dobili v drugih šestih sodelujočih medijih (skupaj kar 20.538) in znova žrebali za praktične nagrade, povezane z avtomobilom.
(bo/foto: Jaka Adamič)
Continental meri na desetino trga
Sedaj je že povsem jasno - lani je avtomobilskim proizvajalcem v Evropi uspelo prodati več osebnih vozil kot leto poprej.
Povečanje resda ni kdo ve kako veliko, gre za 4,7 odstotka, bolj pa razveseljuje dejstvo, da so bila lani v Evropi le tri tržišča, kjer je prodaja v primerjavi s predhodnim letom upadla.
Veliko vprašanje pa je, kakšen bi bil končen izračun prodaje avtomobilov, če se v Italiji in Španiji vladi ne bi odločili za subvencioniranje pri nakupu novega avtomobila, kar je predvsem v Italiji povzročilo pravo avtomanijo.
To po eni strani sploh ni logično, saj bi morali biti kupci glede na znižanje carin za evropske avtomobile po letošnjem 1. januarju bolj zadržani in naj bi se za cenejši nakup odločili šele v tem letu.
A so očitno bolj verjeli propagandnemu prepričevanju nekaterih zastopnikov, da so njihovi avtomobili cenejši že v letu 1997, številnim prednovoletnim popustom in drugim ugodnostim, ne nazadnje pa verjetno še opozorilom (tudi v Dnevniku), da bodo avtomobili kljub pridružitvenemu sporazumu z EU po novem letu le zanemarljivo cenejši ali celo sploh ne, kar se je zdaj v številnih primerih tudi potrdilo.
Prva deseterica je sicer postala dokaj stalna.
Neulovljivi Renault je z 12.870 vozili odškrnil dobrih 21 odstotkov slovenske avtomobilske pogače, vendar se je ta delež zmanjšal skorajda za petino.
Nekoliko bolje kot pred letom (12 odstotkov) je šlo Volkswagnu, na tretje mesto pa se je prebil Fiat s skoraj devetodstotnim tržnim deležem.
Odločno četrta je Škoda (7 odstotkov), ki se je v letu dni tako visoko prebila s sedmega mesta, na petem je ostal Opel (5,3 odstotka), ki je sicer izgubil odstotek tržnega deleža, na šesto se je s 16. zavihtel lani "pozabljeni" Citroën, v deseterico je znova prišel Daewoo (deveti s skoraj 4 odstotki), medtem ko je Hyundai s predlanskega tretjega zdrknil na sedmo mesto.
Tudi Ford, ki je osmi, je nekoliko izgubil (zdaj 5 odstotkov), deseterico pa končuje Seat.
Kot sedaj kaže, clio utegne postati najbolj priljubljeni model desetletja.
Zmagal je zadnja tri leta in njegova prednost se vsako leto povečuje, tako da je lani s 5.632 primerki in 9,3 odstotka tržnega deleža ušel zasledovalcema za tri točke.
Polo (registrirali so jih 3.789) in megane (3.778) se namreč obupno borita za drugo mesto.
Dokaj blizu jima je felicia (3.680), bolj zaostaja punto (2.503), nato je spet gneča, v kateri se drenjajo twingo, golf in accent, na koncu deseterice pa sta fiesta in AX.
Tudi ta skupina je že nekaj let dokaj podobna, le da so izpadli "pokojni" modeli, kot sta Renaultova petka in 19, ob njih pa še samara in astra.
Enoprostorcev, med katerimi kraljuje sharan, je za manj kot odstotek, ti pa s športnimi (z 0,6 odstotka prepričljivo vodi hyundai coupe) in luksuznimi avtomobili s komaj 0,13 odstotka (na čelu je audi A8/S8 z 38 primerki) dokazujejo, da so dragi avtomobili pri nas redke izjeme, ki potrjujejo pravilo, da se Slovenci praviloma vozimo s cenejšimi in, žal, tudi precej zastarelimi vozili.
Pod vectrinim motornim pokrovom se je lani znašel prvi iz novega rodu Oplovih motorjev s hišno oznako ECOTEC.
Čeprav je 2-litrski štirivaljnik, ki premore turbinski polnilnik, elektronski vbriz goriva in 16 ventilov, sodoben in kultiviran, je bilo njegovih 82 konjskih moči za marsikoga vendarle premalo.
Še preden bi se nanj vsul plaz kritik, so pri Oplu naredili še močnejši motor s hladilnikom polnilnega zraka in mu tako vdahnili nekaj več življenja in moči.
V vectri po novem poleg dveh čelnih varnostnih zračnih vreč skrbita tudi stranski, spravljeni v naslanjali sedežev, pri zaviranju pa je v pomoč protiblokirni zavorni sistem.
Tudi med hitrejšim vijuganjem je vectra varen avtomobil.
Čvrsto podvozje namreč pomeni tudi zanesljivo lego na cesti in običajno obnašanje avtomobila s pogonom na prednji kolesi.
Ker je motor nekoliko težji, hoče vectrin nos siliti malce po svoje, toda le toliko, da je zadek mogoče zlahka obvladati z drobnimi volanskimi manevri in dodajanjem plina.
Pred dnevi so se gradbinci končno lotili urejanja nevarnega strunjanskega križišča
V upanju, da bo manj nesreč
MENGEŠ - V kulturnem domu v Mengšu bo v okviru prireditev Vaša - naša matineja danes ob 14. uri predstava za otroke.
S pravljico za otroke Kdo je napravil Vidku srajčico se bodo predstavili dedek, Miri in mladi igralci iz gledališča Toneta Čufarja Jesenice.
Prireditelji pravijo: Pridite, prijetno se boste zabavali!
CERKLJE - Odmevi izpod Krvavca je ime šolskega glasila osnovne šole Davorina Jenka iz Cerkelj na Gorenjskem.
Prvo številko v tem šolskem letu so v celoti posvetili domačinu, akademskemu slikarju prof. Janezu Mežanu ob 100-letnici njegovega rojstva.
O umetniku so osnovnošolci zbrali veliko gradiva v besedi in likovnih izdelkih, pri čemer so se mnogi izkazali.
Tokrat objavljamo naslovnico glasila, ki jo je narisal Jernej Janežič, učenec 7. c razreda (desno), na spodnji sliki pa je akvarel Janeza Mežana Jerebovo znamenje in mali Janez Mežan.
GOTOVLJE - V Gotovljah so pripravili srečanje krajanov, starih 70 in več let.
Po prisrčnem kulturnem programu, za katerega so poskrbeli člani domačega prosvetnega društva in učenci podružnične osnovne šole Gotovlje, so pripravili zakusko, med katero je bilo obilo priložnosti za sproščen klepet.
Navzoči so izrazili hvaležnost za izkazano pozornost in dodali nekaj zamisli, ki bi jih bilo vredno upoštevati pri delu v prihodnje.
POKLJUKA - Danes in jutri bo v organizaciji podkomisije za reševanje iz plazov pri GRS Slovenije na Pokljuki dvodnevni seminar, namenjen vsem, ki radi obiskujejo gore tudi pozimi.
Seminar se bo v vojašnici na Rudnem polju začel danes ob 10. uri.
Prvi dan bo namenjen predavanjem in praktičnim vajam o prepoznavanju plazovitega zasneženega terena, o izbiri varnih poti, obnašanju na plazovih, testiranju snežne odeje in iskanju zasutega ponesrečenca, zvečer pa si bodo ogledali še videofilm o plazovih.
Jutri se bodo udeleženci seminarja peš ali s smučmi odpravili na teren ter sodelovali v organiziranem reševanju iz plazu, ki ga pripravlja GRS Radovljica.
Nezadovoljstvo se stopnjuje
JESENICE, 17. - Za leško Verigo, kjer zahteva sindikat odgovornost bivšega direktorja, je podružnica sindikata SKEI v Fipromu skupaj z Neodvisnostjo zdaj zahtevala tudi takojšnji odstop direktorja Gvida Melinka.
Kot pravijo, se je pod njegovim vodenjem poslovanje te druge največje železarske družbe na Jesenicah drastično poslabšalo.
Na najnovejšem seznamu čakajočih na delo je 163 oseb.
Bolečina je lahko opozorilo, preizkušnja ali kazen.
Kdaj pa kdaj jo lahko jemljemo kot odlikovanje in darilo, pa tudi zlorabo in izsiljevanje.
Bolečine spremljajo človeka od rojstva do smrti.
Vedno in povsod so prisotne, pa naj jih čutimo sami ali doživljamo ob trpljenju drugih.
Dobivaš več pevskih ali vedeževalskih ponudb?
Kako se bo Slovenija odrezala na Eurosongu?
Pri Moped showu smo v fazi prelomnih odločitev.
Bomo nehali?
Podelitev glasbenih nagrad brit '98 bo v znamenju bitke treh različnih skupin minulega leta
Izšel je prvenec glasbeno-gledališke skupine Autodafe
LJUBLJANA, 17. - Sredi lanskega leta je državni zbor sprejel spremembo zakona o prometnem davku v delu, ki se nanaša na oprostitev prometnega davka pri nakupu oziroma uvozu osebnih avtomobilov z delovno prostornino motorja do 1,8 litra in pri dieselskem motorju do 1,9 litra (z večjo prostornino le za avtomobile z avtomatskim upravljanjem), ki jih pod določenimi pogoji, vendar največ enkrat v petih letih, lahko kupijo invalidi.
Prej se je ta olajšava nanašala na uvoz vseh avtomobilov ne glede na delovno prostornino, invalidi pa so to ugodnost lahko izkoristili enkrat v treh letih.
Izkazalo se je, da je bilo iz sedanjega likvidnostnega zornega kota za posameznika mnogo bolje čakati v vrstah, ki so nastajale pred prodajnimi mesti Krkinih, Petrolovih, Lekovih, pa še marsikaterih drugih delnic.
Lastniki delnic, ki so jih za certifikatsko imetje "kupovali" v javnih prodajah, so namreč praviloma likvidni, torej imajo možnost svoje delnice vnovčiti.
Seveda tudi tu obstajajo razlike, saj se nekatere še vedno ne pojavljajo na nobenem delu organiziranega borznega trga, a najvažnejše je, da promet z njimi ni prepovedan.
Kot je povedal predsednik Združenja DZU Andrej Urbas, je Divida nesporno prekršila tudi lastno zavezo.
Res pa je tudi, da so DZU marca lani sprejele javno zavezo ob predpostavki, da bo premoženje za pokritje certifikatskega primanjkljaja država najkasneje zagotovila do konca leta 1997.
Sicer pa je vprašanje, kdaj bodo z delnicami obeh omenjenih pidov resnično začeli trgovati.
Pogoj za dejanski začetek trgovanja je namreč javna objava prospekta v dnevnoinformativnem časopisju.
DZU so navodila, kaj mora biti objavljeno v prospektu, namreč prejele šele pred nekaj dnevi.
V Trgoavtu so delili dobiček
Predsednik uprave Bruno Miklavec nam je povedal, da je bil Trgoavto pod prejšnjo Mercatorjevo upravo na seznamu podjetij, ki jih je sistem nameraval prodati.
Nova vodstvena struktura je tako namero preprečila, to pa Koprčanom bolj ustreza.
Trgoavto tako varneje posluje v sistemu, Mercator pa je tudi strateški partner.
Prvi podatki o lanskem letu so dobri, saj je Trgoavto ob realno manjšem prihodku ustvaril večji dobiček.
Letos naj bi prodali 1,900.000 aparatov
V njej je bilo za 9.000 tolarjev nakupov.
Oropal Egoista
In te je očitno vse več.
Število ponesrečenih v snežnih plazovih raste vzporedno z vse večjim obiskom gora v zimskem času, saj postajajo turno smučanje in zimski pohodi po 50 letih spet modni hit številka ena.
Za tiste, ki so se iz plazov kar sami srečno izkopali, pa se največkrat nikoli ne izve.
V zadnjega četrt stoletja je bilo zabeleženih okrog 110 nesreč s snežnimi plazovi z okrog 215 udeleženci.
Umrlo je 35 ljudi, eden že letos na prvi dan novega leta.
"Ne glede na nasvete o 'plavanju' in mahanju v plazu, da bi ostali bližje površju, je treba vedeti, da je predvsem stvar sreče, ali se boš ustavil z glavo navzgor ali navzdol, največ možnosti pa imaš prvih 15 minut," pravi poznavalec plazov in pisec zanimive knjige o njih, Pavle Šegula.
Podkomisija pri GRS in PZS je te dni zato izdala priročno žepno zgibanko o proženju plazov med smuko, reševanju ter informiranju o stopnji nevarnosti, za ta vikend pa napovedala tradicionalni dan varstva pred plazovi, ki bo na Pokljuki, namenjen pa je vsem ljubiteljem zimskih pohodov v gore.
Meteorologi pa so znova opozorili na svoje redne informacije o stopnji nevarnosti plazov, ki jih dobivajo iz lavinskih opazovalnic.
Informacije so na razpolago v medijih, na internetu, teletekstu in telefonskem odzivniku 9822.
V parlamentu je predlog zakona o spremembah in dopolnitvah zakona o sodnih taksah
Po ocenah naj bi zaradi višjih taks v proračun kanilo za petino več denarja
Stari zakon velja že od leta 1978 in so ga v vseh teh letih le dograjevali, a tudi predlog novega bistveno ne posega v vsebinski del zakona.
Sodna taksa naj bi bila po novem t. i. procesna predpostavka, da se postopek sploh začne.
Danes je v Franciji več teorij o tem, kaj je z intelektualci: po eni (ki jo je formuliral Michel Foucault) je lik "univerzalnega" intelektualca, ki je dobil svojo najpopolnejšo manifestacijo v pisatelju kot nosilcu vrednot in pomenov, v katerih se lahko prepozamo vsi, zamenjal "specifični" intelektualec, ki izhaja iz učenjaka ali strokovnjaka, znanstvenika, in ni več tisti, ki "zastopa vrednote vseh, se upira nepravičnemu vladarju ali njegovim ministrom", marveč tisti, ki skupaj s prgiščem drugih, bodisi v službi države bodisi zoper njo, razpolaga s silami, ki lahko življenju koristijo, lahko pa ga tudi dokončno uničijo (takšne intelektualce bi nemara zastopali tisti štirje nemški profesorji, ki so te dni nastopili proti evru).
Po drugi, bolj "aktualni" teoriji bi imeli danes položaj, kjer "se intelektualec definira zunaj političnega polja", po tretji pa so intelektualci v političnem pomenu izginili oziroma so jih v času medijokracije - ne le vladavine medijev, ki "posredujejo" in kreirajo "sredino", marveč tudi mediokritete - zamenjali novinarji.
Vlada je sprejela začasni finančni načrt Družbe za avtoceste za letošnje leto
Odsek med Zadobrovo in Tomačevim bodo odprli oktobra (4,3 kilometra dolga štiripasovnica), medtem ko so 2,2-kilometrski odsek odprli že oktobra predlani.
Zadnja dela opravlja Dars na štiripasovnici med Divačo in Kozino (6,7 kilometra), promet po njej pa bo stekel maja.
Maja, vendar leta 1999, bodo avtomobili zapeljali tudi po odseku Kozina-Klanec (4,8 kilometra), med Vipavo in Selom pa bo odprta štiripasovnica, dolga 11,5 kilometra, julija leta 1999.
Na 16,8 kilometra dolgem odseku med Vranskim in Blagovico bodo dela potekala na prvi etapi od Vranskega do Trojan (8,6 kilometra), ki bo končana leta 2001.
Na avtocestni povezavi med severom in jugom pa se bo odsekom na prednostni smeri vzhod-zahod pridružila avtocesta Višnja Gora-Bič, dolga 11,2 kilometra, ki jo bodo odprli oktobra 1999.
Po oceni Janeza Kopača so pomisleki, kako glasovati o proračunu, upravičeni
Največ nesreč se januarja zgodi v triglavskih gorah in okoli Vršiča
Marca leta 1990 so v Vzhodni Nemčiji pripravili prve svobodne volitve po letu 1945 in na oblast je prišla krščanskodemokratska vlada, ki jo je močno podpirala Kohlova vladajoča koalicija v Bonnu.
To je bila le začasna administracija, katere najpomembnejša naloga je bila, da Vzhodno Nemčijo usmerja v združitev s čim manjšimi družbenimi preobrati.
Notranji minister v tej vladi je bil mlad politik Peter Michael Diestel, ki je prihajal iz ene od konservativnih strank, ki so nastale v Vzhodni Nemčiji takoj po zlomu starega režima.
Sedaj sem bil na vrsti jaz.
Povedal sem, da sicer cenim njihovo ponudbo, po zaslugi katere bi bil na varnem pred preganjanjem, da pa še zmeraj čutim odgovornost do svojih nekdanjih sodelavcev in do svojih agentov.
Ponudbe sem dobival tudi z drugih strani in ena od njih je prišla od tam, od koder niti v sanjah nikoli ne bi pričakoval rešilne poti v svobodo.
Po telefaksu smo dobili črnogorska stališča.
Šele potem se je oglasil Momir Bulatović.
Vztrajal je, da ne more ničesar spremeniti.
Bili smo šokirani.
Ob 21.30 je bila seja predsedstva SFRJ o Carringtonovem predlogu.
Branku Kostiću sem dejal: "Čeprav ste bili v Črni gori zanj, vas bomo preglasovali..."
Toda Branko je bil (zdaj) enakega mnenja kot jaz.
Torej je šlo za spor v samem črnogorskem vodstvu."
Kaj se je pravzaprav zgodilo, da je Črna gora podprla Carringtonov predlog?
V Srbiji so si stališče črnogorskega vodstva v Haagu razlagali kot opustitev misli na federacijo s Srbijo oziroma kot privolitev v ohlapno združbo neodvisnih držav.
V Beogradu so vso noč nestrpno pričakovali, kaj se bo zgodilo v črnogorski skupščini.
Potem sta bila kot rešitev predlagana referendum in vprašanje zanj.
Ko pa je bilo vprašanje sestavljeno, je bil šok v srbskem vodstvu popoln.
Profesor dr. Ratko Marković, eden od sestavljalcev "žabljaške ustave", je jezno dejal: "Iz obrazložitve sledi, da bi bila organizacija 'skupne države' nedvomno konfederalna.
Namesto skupne države nam ponujajo državno dvojnost, po zgledu nekdanje Avstro-Ogrske."
Ali je srbski narod res mislil na takšno skupnost, ko se je zavzemal za njeno ohranitev, pa četudi v skrčeni obliki, se je spraševal dr. Ratko Marković in si tudi sam takoj odgovoril, da zagotovo ne.
Zato je 'mogoče pričakovati', da bo Srbija kot matična država srbskega naroda zavrnila takšno ponudbo skupne države.
Prav to pa si uradna Črna gora želi, ker se bo tako pokazalo, da je bila sama prisiljena k oblikovanju neodvisne države, ker si je edina republika, ki je še bila za skupno državo, torej Srbija, ne želi več.
Zamišljeni referendum je Marković označil za premišljeno spletko, ki naj bi Srbijo ločila od Črne gore.
Septembra leta 1995 je tedanji črnogorski premier in sedanji predsednik republike Milo Djukanović v pogovoru za beograjski Nin ostro udaril po Jugoslovanski združeni levici.
Zanjo je dejal, da ima oblast in moč, čeprav si je ni pridobila na volitvah.
JUL, kot je originalna kratica za omenjeno stranko, naj bi bila po Djukanovićevem prepričanju privrženka ideološke retrogradnje in abstraktne družbe, ki ji ni mar za gospodarske pogoje uveljavljanja njenega programa.
Zanj ni bila nič drugega kot izdelek napadalne medijske promocije, svojo moč in oblast pa je dobila iz rok Socialistične stranke Srbije, ki ji je to prostovoljno odstopila.
"Ko smo se odločali za skupno državo, smo jasno povedali, da bomo v njej ostali, dokler bo to demokratična skupnost in dokler bo Črna gora v njej enakopravna republika.
V primeru, da kakšno od teh načel ne bi več veljalo, smo si pustili možnost, da svojo odločitev tudi spremenimo.
Povsem res je, da nekateri srbski politiki, pa tudi republiški organi niti najmanj ne spoštujejo ustanov zvezne države.
To deluje precej nejasno, kajti tudi Milošević in drugi najbolj odgovorni ljudje iz Srbije so skupaj z nami ustvarjali ZR Jugoslavijo in sodelovali pri pisanju njene ustave.
Če zdaj ne moremo v dvoje, se nikar ne slepimo več.
Bilo pa bi nevarno, če bi omenjeno ravnanje začelo resno spodkopavati politično in gospodarsko voljo po skupni državi."
Janez Potočnik: Ker nihče ne bi denimo prenesel napovedi večjega padca gospodarske rasti, običajno napovemo usihanje in ne velikanskega padca.
Tako je običajno povsod v svetu.
Pred sedmimi meseci je bil v Madridu sestanek na vrhu članic NATA.
Takrat so v svoje vrste povabili Poljsko, Češko in Madžarsko.
Modri analitiki so takrat sklenili, da naj bi to med drugim pomenilo tudi sporočilo Moskvi, da se končuje obdobje prizanesljivosti, s katero naj bi Zahod Rusko federacijo obravnaval v mednarodnem političnem in gospodarskem življenju.
Pošteno povedano, zaključek je bil takrat videti prenagljen ali še celo iz trte izvit.
Ruska federacija je velika sila, ki ima legitimno ambicijo razvijati in krepiti prvine svojega globalnega vpliva.
Na domačem torišču išče nove poti na neraziskanem območju tranzicije, ki je še nobena država do sedaj ni končala.
Dialog z Rusijo na najvišji ravni o problemih sveta in Evrope, o miru in varnosti ter o praktičnih vidikih gospodarskih odnosov bi bil koristen za obe strani.
Protokolarne sekvence obiskov najbrž pri tem nimajo zgodovinskega pomena.
Mogoče bi morala Tanja Ribič bolj pogosto zapeti tisto "zbudi se".
Druga slabost, ki jo povzroča IMF, je financiranje napačnih projektov.
IMF posoja denar državam in ne financira samostojno posameznih projektov.
Jasno je, da totalitarne države in deloma demokratične države ne stremijo k temu, da bi z denarjem IMF omogočile stabilizacijo makroekonomskih razmer za razcvet gospodarstva, temveč predvsem financirajo tiste projekte, ki nadaljujejo njihovo totalitarno oziroma nedemokratično oblast.
Na ta način onemogočajo financiranje projektov, ki bi zaslužili mednarodno pomoč.
Na takšen način tudi onemogočajo vlogo privatnih investicij v teh gospodarstvih.
Takšne investicije povzročajo dolžniške krize, ker so dovolj velike, da pospešijo nadaljevanje kreditiranja komercialnih bank, ki so prisiljene slediti državnim investicijam.
Ocene niso bile optimistične
Torej, ocene za leto 1998 so bile v za Slovenijo pomembnem okolju ugodnejše za približno pol odstotne točke in toliko smo naše napovedi za letos v primerjavi z lani povečali tudi mi, se pravi na 3,5 do 4 odstotke.
Ob tem pa smo na proizvodni strani za vsako posamezno dejavnost poskusili dobiti ocene raznih gospodarskih združenj zbornice, kako napovedujejo lastno rast.
Na stroškovni strani seveda upoštevamo plače, davke...
Potem pa imamo še potrošno stran, ki vključuje osebno porabo, državno porabo, investicijsko porabo ter seveda tudi saldo uvoza in izvoza.
Vsako od omenjenih sestavin avtonomno napovemo in jih potem združimo.
Na koncu še posebej "pilimo" in usklajujemo tista področja, za katera menimo, da imamo najmanj zanesljive informacije.
Malce si pomagamo tudi z različnimi modeli, predvsem ekonometričnimi, ki pa v Sloveniji zaradi svoje "mladosti" niso dovolj uporabni.
Zame je bistveno, ali je ob ciljih, ki si jih zastaviš, tudi pravi trend.
V makroekonomiji so seveda pomembni številčni podatki, vendar je verjetno bolj pomembno, kaj ti sintetični podatki pravzaprav pomenijo.
Podatki so namreč samo odsev, slika v ogledalu.
Zato se tudi redna mesečna revija našega urada imenuje Ogledalo.
l Ali se je kdaj zgodilo, da je denimo pri obravnavi katerega od vaših poročil v vladi prišlo do bistvenih razlik v interpretacijah?
Nikomur ni v interesu, da podatke prikraja navzgor ali navzdol, saj ima zaradi tega lahko samo težave, nobene stvari pa se dolgoročno pravzaprav ne da zamegliti.
Te pravice poslancev so po izteku mandata 1992. leta seveda izkoristili tudi nekdanji delegati.
Ne vsi, kajti tudi vsi delegati v skupščinskem mandatu 1990-1992 niso bili profesionalci.
Znano je, da so se tedaj parlamentarne stranke dogovorile, koliko bo katera imela profesionalnih delegatov, rezultat teh dogovorov pa je bil, da je bilo med 240 delegati vseh treh skupščinskih zborov 57 delegatov, ki so svojo funkcijo opravljali profesionalno in ki so torej imeli po zakonu o poslancih možnost prejemati enoletno nadomestilo.
Po izteku mandata konec decembra 1992 je to možnost izkoristilo kar 50 delegatov, od tega jih je 30 prejemalo nadomestilo celo leto.
Ko je enoletni rok potekel, je večina sicer našla novo redno zaposlitev, vendar jih je vsaj deset zaprosilo za potrdilo za zavod za zaposlovanje.
Koliko točno jih je tudi pristalo na zavodu, je težko reči, saj v državnem zboru teh podatkov nimajo.
Zaposlovanje poslancev po preteku mandata je zelo različno.
Nekateri si hitro sami priskrbijo novo ali pa se vrnejo na staro delovno mesto, drugim pri tem početju pomagajo stranke s svojimi zvezami, tretji pa si ne znajo pomagati niti sami niti jim stranke ne pomagajo, zato znajo povedati marsikatero gorko na račun "svoje stranke", ki jih je po tistem, ko so zanjo ali pa po njenem diktatu štiri leta pritiskali na glasovalno tipko, pustila na cedilu.
Takšne in podobne kritike so v zadnjih mesecih letele zlasti na Liberalno demokracijo, čeprav je bilo tudi v nekaterih drugih strankah precej vroče krvi na to temo.
Nikjer namreč ni zapisano, da bi jim morale stranke priskrbeti zaposlitev ali jim pri tem vsaj pomagati.
Kot pravijo v večini strank, so svojim nekdanjim poslancem poskušali rešiti vprašanje zaposlitve: tako sta vsaj za nekatere Drnovškova LDS in Podobnikova SLS uredili službe na svojih ministrstvih, krščanski demokrati pa so dva bivša poslanca redno zaposlili kar v svoji poslanski skupini.
Ob tem, da so nekateri poslanci zaman trkali na vrata svojih strank, je mogoče tudi slišati, da nekaterim nekdanjim poslancem nič od tega, kar so jim stranke ponujale, ni bilo povšeči, saj so menili, da jim mora štiriletni poslanski status odpreti vrata boljše službe, kot bi jo lahko dobili.
Kar nekaj vidnih nemških politikov se je odločilo, da bodo septembra zapustili bundestag.
Med njimi je najbolj znan nekdanji zunanji minister Hans Dietrich Genscher, ki pa mu dela tudi po upokojitvi ne bo primanjkovalo.
Napovedal je že, da bo napisal novo knjigo, eden najvplivnejših povojnih nemških politikov je tudi iskan in dobro plačan predavatelj.
Z več kot osemnajst tisoč mark pokojnine pa bo Genscher lahko predaval samo še iz veselja.
Tudi drugi metuzalem Stranke svobodnih demokratov (FDP), Otto Graf Lambsdorff, se bo poslovil, še preden bi se kakšen "mladoturek" v stranki spomnil na čistko starejših kadrov.
Ottu Lambsdorffu ne diši, da bi se znašel na strankarskem smetišču, zato odhaja po svoji volji.
In ker ima nekdanji gospodarski minister sedem političnih življenj, saj je preživel celo hud politični škandal po nezakonitih donacijah koncerna Flick, mu ni treba preveč skrbeti za prihodnost.
Lambsdorff velja za parlamentarca, ki sedi v največjem številu nadzornih odborov velikih podjetij, in opazovalci ne dvomijo, da mu bodo prijatelji našli dobro službo, če bi mu šlo za nohte.
Velike spremembe v privilegijih poslancev in politikov so se začele šele v zadnjem času.
Letos se je spremenila zakonodaja, ki je v dobršni meri omejila dosedanje ugodnosti poslancev in politikov.
Leta dolgo je namreč avstrijska politika za svoje funkcionarje zgledno poskrbela tudi takrat, ko jim je potekla njihova politična funkcija.
Državna podjetja in sektor bančništva, kjer je država še do nedavnega kot večinski lastnik docela nadzirala njihovo poslovanje in tudi nameščala ljudi na najodgovornejše funkcije, je bilo nadvse primerno "odlagališče" zaslužnih politikov in ministrov.
To je bilo s stališča vladajočih koalicijskih strank pozitivno kar z dveh plati.
Po eni strani je tako zaslužnim priskrbela izjemno dobro plačane managerske službe, po drugi strani pa se je roka neposrednega vpliva na odločanje v bančnem sektorju podaljšala še z zvestimi vazali.
To seveda ni bilo vedno slabo, v kanclerjevih pisarnah so se prekalili tudi že zelo dobri managerji in direktorji in nekateri ministri so kasneje tudi v čisto privatnih gospodarskih vodah želi izjemne uspehe.
Seveda italijanska država ne skrbi za vse enako.
Čeprav ne slovi po učinkovitem državnem aparatu, pa njegovi uslužbenci v določenem smislu predstavljajo nedotakljivo kasto.
Ker je v Italiji skoraj nemogoče odsloviti oziroma odpustiti osebo, zaposleno v državnem sektorju, je tudi logično, da poslancem, ki v parlament prihajajo iz tako imenovanih javnih služb, država nudi največ.
Pravila, ki določajo delovni status in čakalno dobo ljudi, ki so pred izvolitvijo v parlament opravljali neko drugo državno funkcijo, so zelo jasna, saj država svojim "kadrom" zagotavlja skoraj naravno pravico do čakalne dobe, pa četudi je ta dolga dve, tri ali več zakonodajnih obdobij.
Do pred nekaj let so univerzitetni profesorji, ki so se iz predavalnic preselili v parlament, poleg poslanskih plač še naprej prejemali tudi profesorske plače!
Danes ima celotna kategorija državnih uslužbencev, ki so stopili med poslance, enak status, kar pomeni, da jim bivša delovna organizacija kljub odsotnosti še naprej plačuje pokojninske in zdravstvene prispevke, po izteku mandata pa morajo bivše parlamentarce zaposliti na isto delovno mesto.
To seveda ne pomeni, da italijanskim parlamentarcem država izplačuje le plačo brez pokojninskih prispevkov.
Nasprotno, vsem poslancem država izplačuje zelo visoke pokojninske prispevke!
Toda ti prispevki, ki se nabirajo v posebnem pokojninskem skladu, se - morda zaradi hipokrizije ali pa zaradi veselja do jezikovnega stila - ne imenujejo pokojnine (pensioni), temveč vitalizio ali dosmrtna renta.
Hokejisti so se kar okrepili
SYDNEY, 17. - Na turnirju v Sydneyju, kjer nastopajo moški in ženske, so odigrali polfinale.
Pri ženskah se v finale ni uspelo uvrstiti obem sestram Williams.
Starejša Venus je premagala Japonko Ai Sugijamo, mlajša Serena pa je morala priznati premoč Španki Arantxi Sanchez Vicario.
AUCKLAND, 17. - Čilenec Marcelo Rios in Avstralec Richard Fromberg se bosta v Aucklandu pomerila v finalu turnirja z nagradnim skladom 340.000 dolarjev.
Prvi nosilec Rios je v polfinalu premagal Zimbabvijca Byrona Blacka, Fromberg pa je bil boljši od drugega nosilca Španca Felixa Mantille.
WENGEN, 17. - Avstrijski novopečeni smučarski zvezdnik Hermann Maier nadaljuje s serijo zmag v svetovnem pokalu.
Vodilni v svetovnem pokalu je svojo premoč potrdil tudi na smuku v Wengnu, kjer je drugouvrščenega Francoza Nicolasa Burtina premagal za 68 stotink sekunde, rojaka Andreasa Schiffererja pa za 72 stotink sekunde.
Ariel McDonald - 5: V Bologni se je obnašal kot njegovi rojaki- vojaki pod okriljem SFOR v Bosni in Hercegovini.
Bil je zgolj opazovalec.
"Kinder je dokazal, da ne slovi zaman kot trenutno najboljša ekipa v Evropi.
Tekmeci so prikazali izredno igro v obrambi in nas popolnoma zasenčili.
Kar je, pač je.
Za nas je sedaj najpomembnejša naslednja tekma z Orthezom v Tivoliju, ki jo moramo dobiti," je po porazu razlagal Jaka Daneu, ki je od šestih metov za tri točke zadel kar pet.
Diplomatske besede, ki so še kako resnične.
V evropski ligi nekaj veljajo le točke in ne umetniški vtis, pa še o njem v četrtek zvečer ni bilo ne duha ne sluha.
To pred četrtkovim dvobojem s Francozi ni najbolj obetaven znak.
"V tekmo smo šli premalo odločno in agresivno.
Kinder je dobil boj pod košem, na njegovo trdo igro pa nismo našli pravega protiorožja.
S Hauptmanom, ki ga je Stepania na treningu po nesreči zadel v mišico, nisem želel tvegati, kajti bolj ga potrebujemo na naslednji tekmi," je bil razočaran ljubljanski trener Zmago Sagadin.
Moška namiznoteniška reprezentanca "napada" peti zaporedni finale evropske druge lige
LJUBLJANA, 17. - V Velenju se bo v soboto ob 9. uri začelo prvo mednarodno odprto prvenstvo v namiznem tenisu za člane.
Nagradni sklad je kar 5000 nemških mark, zmagovalec bo prejel 1000 nemških mark.
Žal jo je organizatorjem zagodla tekma med Slovenijo in Španijo v okviru evropske druge lige, ki bo prav tako v soboto in sicer v Španiji.
Zato v Velenju ne bo slovenskih reprezentantov.
Tako bosta prva favorita tekmovanja Kitajca Pan Wei (Selda Pack Preserje) in Žiqiang Čeng (ŽNTK Maribor).
(maš)
LJUBLJANA, 17. - Na tajni lokaciji v okolici Celja se je včeraj sestal kolegij predsednika Nogometne zveze Slovenije Rudija Zavrla.
Glavna tema je bila spet izbira selektorja članske nogometne reprezentance, a dokončne odločitve še ni bilo, ker sta v kombinaciji ostala še najmanj dva kandidata, s katerima morajo opraviti še zadnje pogovore.
Dokončno je znano, da novi selektor ne bo tujec, ampak eden izmed četverice kandidatov: Prašnikar, Oblak, Zupan ali Zupančič.
Neuradno smo izvedeli, da sta prva favorita za selektorski stolček Prašnikar in Oblak.
(joPri zdajšnji vremenski sliki se bodo slabo počutili tudi tisti, ki sicer za vreme niso prav posebno občutljivi.
Vreme bo vplivalo tudi na duševno počutje, kar napovedujeta zlasti živčnost in razdražljivost.
Slab dan bodo imeli vsi revmatiki, saj jih bo trgalo tako rekoč po vsem telesu, še zlasti seveda v sklepih.
Na dan bo prišel tudi išias in pojavile se bodo kolike in spazme.
Zato za kolike naslednji nasvet: kanite dve kapljici muškatnega olja na med in to zaužijte po jedi.
Na svoje zdravje naj tokrat še posebno pazijo vsi srčni bolniki in tisti, ki imajo težave s krvnim obtokom.
Slabo se bodo tokrat počutili tudi hipotoniki, saj jih bo dajal glavobol in tudi omotični bodo.
NAPOVED - Danes bo sprva oblačno, padavine bodo dopoldne postopno ponehale.
Meja sneženja se bo spustila do višine okoli 700 metrov nad morjem.
Popoldne se bo od severozahoda začelo jasniti.
Pihal bo severni veter.
Najnižje jutranje temperature bodo od -1 do 3, na Primorskem okoli 7, najvišje dnevne do 2 do 6, na Primorskem okoli 10 stopinj Celzija.
Kot nam je včeraj povedala Ljerka Zupančič, vodja službe za stike z javnostjo Adrie Airways, med potniki ni zavladala panika in nikomur se ni nič zgodilo.
Do padca zračnega tlaka v kabini letala sicer ne prihaja pogosto, vendar so predpisi o ravnanju v takih primerih natančno določeni.
Pred kratkim smo poročali, da sta se dva slovenska vojaška obveščevalca, oborožena z elektronsko prisluškovalno opremo, izgubila in po pomoti zašla na neko livado na hrvaškem ozemlju, kjer so ju aretirali.
Na obrambnem ministrstvu so menda takoj po tem incidentu sprejeli posebne ukrepe, s katerimi želijo preprečiti podobne nerodnosti svojih uslužbencev.
Znana angleška pevka Shirley Bassey, se je morala pred londonskim sodiščem zagovarjati zaradi obtožnice, ki jo je zoper njo vložila njena nekdanja 44-letna gospodinjska pomočnica Hillary Levy.
Hillary ji je očitala, da jo je krivično odpustila, pri tem pa še žalila njeno židovsko vero ter jo v pijanosti med turnejo po Južni Afriki leta 1993 celo oklofutala.
Pevka je obtožbe dločno zanika, sodišče pa je razsodilo njej v prid.
Shirley je priznala, da ste se sprli in da je pomočnico, ki je zanjo delala 15 let odrinila.
Kako naporni so bili pogovori, potrjuje tudi, da je ameriški diplomat odpovedal že napovedani obisk na Kosovu.
Le kakšne slabe vremenske razmere naj bi bile tam, ko pa po vsej Srbiji že dolgo niso imeli tako pomladanskega vremena ob tem letnem času.
Zato pa je v Beograd prišel tudi nemški diplomat Wolfgang Isinger, da bi se prav tako rad srečal z Miloševićem.
Skupaj z Gelbartom sta se po telefonu pogovarjala z voditeljem kosovskih Albancem Ibrahimom Rugovo.
Wolfgang Isinger, ki bi moral z Gelbartom v Prištino, je obžaloval, da pogovori niso bili uspešni.
Kot je bilo mogoče zvedeti v Beogradu, se nemški diplomat tja do večernih ur ni srečal z Miloševićem.
Ameriški odposlanec Robert Gelbart pa naj bi po nepotrjenih podatkih popoldne iz Beogada odpletel v Madrid na pogovor z nekdanjim španskim premierom Felipejem Gonzalesom.
Cooka naj bi tik pred objavo žgečkljive zgodbe poklical Blairov predstavnik in mu postavil ultimat
Manjšina vendarle obstaja!
Frlec navaja, da je trenutno še prezgodaj govoriti o ustavnopravnem priznanju
DUNAJ, 17. - Včeraj sta se samo uradno prvič na Dunaju srečala zunanja ministra avstrijske in naše države, Wolfgang Schüssel in Boris Frlec.V ospredju pogovorov so bile predvsem tri teme, podpora slovenskim prizadevanjem za vključitev v Evropsko unijo in pozneje v Nato, podpora nemško govorečim v Sloveniji in slovenska manjšina na Koroškem ter podpora olimpijski kandidaturi Senza confini, ki naj bi bila dokaz za več kot le verbalno dobre odnose na tem z zgodovino obremenjenem območju.
V zadnjih dneh je namreč začel evropski tisk, predvsem angleški, objavljati članke, po katerih naj ne bi bilo res tisto, kar trdi alžirska vlada, da so torej za pomore krivi le islamski skrajneži, ki bi radi v Alžiriji ustvarili islamsko državo.
Zato naj bi si prizadevali zamajati sedanjo oblast in ji za kaj takega pridejo prav tudi tako grozljivi pomori.
Predvsem naj bi morili po vaseh, kjer nimajo zadostne podpore.
V Londonu smo lahko pred dnevi prebrali pričevanje nekdanjega člana alžirske varnostne službe, da je za pomore kriva tudi alžirska oblast, ker je sestavila tajne skupine morilcev, ki morijo tako, kot bi to počeli islamski skrajneži.
Tako lahko zvrne krivdo nanje in si s tem pripravi opravičilo za izredne razmere ter opravičilo zaradi islamistov.
Vse zasluge za to so Bosanci in Hercegovci pripravljeni pripisati mednarodni skupnosti.
Vendar je vse bolj očitno, da je njihov lastni prispevek k preoblikovanju nekdanje, v Združe narode sprejete države vendarle večji.
Čeprav se včasih zdi drugače in čeprav se tudi mentorji mirovnega procesa včasih trudijo pokazati, kako je vse v njihovih rokah, bo kar veljala trditev, da mednarodna skupnost v bistvu največkrat izpolni želje domačinov.
Lahko bi celo zapisali, če je to res, da so njihove želje že v precejšnji meri tudi uresničili.
Kot zadnji so zdaj prišli na vrsto še simboli.
Grb in zastavo, s katerima je bila sprejeta v Združene narode, bodo verjetno v kratkem nadomestili novi simboli, ki jih zagotovo nihče v Bosni ne bo imel za svoje.
Tako kot niti Bošnjaki niti Hrvati pri sebi ne doživljajo kot svoja sedanje zastave in grba (bošnjaško-hrvaške) federacije.
Bošnjaki so se nekoč navduševali nad belo z lilijami, drugim je vse rdeče-belo-modra zastava s šahovnico.
Tudi federalno zastavo je, tako kot bo novo državno zastavo, oblikovala mednarodna skupnost in jo vsilila prizadetim.
Prav v tem pa je velika past za oblikovalce in udeležence mirovnega procesa.
Gre nameč za vsiljevanje rešitev, če se domačini sami ne morejo sporazumeti.
Zdi se nam, da svet nima veliko proti takšnemu vsiljevanju, pa tudi domačini se ne puntajo preveč.
Kdor jih vsaj malo pozna, pa bo vedel, da gre za svojevrstno zabavo, pri kateri domačini namerno prepuščajo tujcem, da zanje opravijo nepriljubljene zadeve, da bi sami ostali za svoje volilce čistih rok in namenov.
Ali, če sodimo po nedavnem pismu Radovana Karadžića njegovim volilcem, za zabavo, s katero mirovne posrednike v bistvu silijo, da sami sprejemajo rešitve, ki zato, ker so bile vsiljene, nikogar preveč ne zavezujejo in ki bodo veljale, dokler mojstri ne bodo odšli.
PODGORICA, 17. - V črnogorskem glavnem mestu je bilo včeraj mirno.
Policisti so skrbno pregledovali avtomobile in se ozrli tudi za vsakim človekom, ki so ga srečali na ulici.
Iščejo ljudi, ki so bili med nedavnimi demonstracijami najbolj nasilni.
Doslej naj bi spravili za zapahe že kakšnih 150 ljudi, med njimi kar nekaj prišlekov iz Beograda.
Še vedno pa ni jasna usoda nekdanjega črnogorskega predsednika Momira Bulatovića.
Menda je v nekakšnem hišnem priporu v parlamentu.
Državni tožilec Vlado Šušović je že uvedel preiskovalni postopek proti njemu.
Obtožuje ga kršitve ustave in prekoračitve ustavnih pristojnosti.
ANKARA, 17. - Turško ustavno sodišče je včeraj z večino prepovedalo delo islamistični Stranki napredka, ki jo vodi Medžmetin Erbakan.
Kot je zapisalo v obrazložitvi prepovedi, je najmočnejšo stranko v turškem parlamentu prepovedalo zaradi dejavnosti proti laicističnim načelom turške republike.
Vse njeno premoženje pa bodo zaplenili.
ZAGREB, 17. - Predsednik desničarske Hrvaške stranke prava Ante Đapić je hrvaškemu parlamentu predlagal, naj začne postopek za sprejem lustracijskega zakona.
Po njegovem prepričanju v hrvaški izvršni in sodni oblasti ne bi smelo biti prostora za delavce nekdanje državne in vojaške obveščevalne službe ter vseh tistih iz prejšnjega sistema, ki so bili kakorkoli vpleteni v preganjanje in umore hrvaških emigrantov.
