Kot je mogoče razbrati iz raziskave, se v večini evropskih parlamentov sedeži v delovnih telesih delijo med parlamentarne stranke sorazmerno.
Enako pa velja tudi za delitev predsedniških mest v delovnih telesih.
Na včerajšnji tiskovni konferenci je Alenka Orel, profesorica z moščanske gimnazije, dejala, da šolski sindikati v javnosti ne znajo ustvariti pozitivnega mnenja o delu in vlogi učiteljev.
Temeljne zahteve učiteljskega društva - predlog zakona o zbornici naj bi s 5000 podpisi podpore, kolikor jih pričakujejo, v državni zbor vložili 9. februarja - so izenačitev učiteljskih plač z zdravniškimi in sodniškimi, izenačitev pripravništva v šolstvu s tistim v zdravstvu in spreminjanje napredovanja v plačilne razrede.
Omenjeno društvo, podobno kot že šolski sindikati, ugotavlja, da so razmerja plač v javnem sektorju popolnoma porušena.
Predsednica učiteljskega društva pričakuje, da bo imela učiteljska zbornica pri pogajanjih z vlado v prihodnje več moči kot šolski sindikati.
»Za zdaj učiteljem ne preostane drugega, kot da stavkajo, upajoč na podporo javnosti, tudi šolarjev«.
