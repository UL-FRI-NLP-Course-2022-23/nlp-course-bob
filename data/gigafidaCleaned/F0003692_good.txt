Vasica Socka v soteski reke Hudinje - ponaša se med drugim z lepo graščino iz 15. stoletja, ki je bila dom in utrdba številnih štajerskih plemiških družin - je ljubiteljem živali znana predvsem po tem, da v pečinah nad njo gnezdi redki slovenski ptič, sokol selec, da se na skalah rad sonči strupeni modras in da se nanje vzpenjajo številni gamsi.
Zadnja leta postaja Socka vse bolj središče konjereje in konjeniškega športa, s čimer se ukvarja družina Šeško.
Mama Mira Šeško je rasla ob delovnih konjih svojega starega očeta, ljubezen do konj pa je prenesla tudi na sina Tomaža, ki zdaj kot trener z licenco vodi zasebno konjeniško akademijo in šolo jahanja v Socki.
Šeškovi so bili med tistimi, ki so dosegli, da je selekcijska služba pri ministrstvu za kmetijstvo pred desetletjem začela žigosati v Sloveniji vzrejene konje, sami pa so postali rejci in vzgojitelji slovenskega toplokrvnega konja, ki je žigosan z oznako S in znakom Triglava.
Zdaj jih imajo v ogradi osem.
Ljubitelji konjeništva jih lahko najamejo in jahajo v ogradi ali po slikovitih poteh v okolici Socke in Dobrne.
Pod Paškim Kozjakom pa so Šeškovi postavili gozdno hišo z 12 ležišči, ki je primerna predvsem za zaključene družbe.
Ob njej je tudi štala, v kateri so zdaj trije jezdni konji.
Podrobnosti o možnostih najema dobite po telefonu 03/491-10-90.
Ko prispete do križišča, na katerem z glavne ceste zavijete proti Dobrni, lahko takoj za njim zapeljete v levo in se mimo gojitvenih ribnikov Novega gradu ter mimo Kačjega gradu odpravite v dolino mlinov ali v slikovito vasico Loka pod Paškim Kozjakom.
Če pa se odpeljete naravnost proti Dobrni, zavijte v trgu desno proti Zavrhu in pri graščini Ružička levo proti Klancu.
Ko boste ob cesti na desni strani zagledali veliko graščino Gutenek, ne zavijajte levo proti Lovski koči, temveč se ob potoku Dobrnica peljite naravnost po cesti pod Paški Kozjak.
Kmalu za Gutenekom boste zagledali kažipot, ki opozarja na »bierkeller« oziroma ledenico, veliko jamo, ki jo je pred davnimi časi dal vklesati v skalo angleški poslovnež, ki je za potrebe Dobrne varil in v njej hladil pivo.
Zdaj so Dobrnčani tu uredili lep prostor za manjše kulturne prireditve.
Cesta pelje še kak kilometer po ozki dolini Dobrnice do Hudičevega grabna in se mimo gostišča Marije Drev začne strmo vzpenjati.
Po dobrem kilometru kažipot pokaže, da je treba iti v desno.
Najprej makadamska in zatem asfaltirana cesta vas vodi kaka dva kilometra daleč do slapa Šumečnik čisto ob izviru Dobrnice, kjer v bližini stoji tudi Šumečnikova kmetija odprtih vrat.
Zdaj je njen lastnik Friderik Bincl, ki skupaj z ženo že drugo leto ponuja izletnikom številne dobrote iz domače kuhinje, med drugim slastne divjačinske jedi.
Šumečnikovi gojijo, pretežno za razplod, tudi kakih sedemdesetih glav divjadi, od jelenov in srn do divjih prašičev in gamsov, zato nekaj malega njihovega mesa porabijo za pripravo raznih specialitet.
V grajskem atriju bo jazz koncert v petek 18.avgusta ob 21.uri, ko bo nastopil duo Alalake (Sigi Finkel in Keba Cissikho) z Dunaja (duo sega v Afriko in predstavlja igranje na koro-afriško harfo in ohranja izročilo kore v Senegalu).
To bo predvidoma tudi zadnja prireditev letošnjega kulturnega poletja v Črnomlju.
Črnomaljski organizatorji so uspeli zagotoviti izredno zanimivo mednarodno udeležbo umetnikov, poudarili pa so etno glasbo in posebnosti, ki jih imamo redko priložnost slišati.
Med patenti, posebno ameriškimi, je tudi veliko smešnih.
Blubber Hut je damski klobuk, povezan s skrito cevko z majhno stekleničko, pripeto ob pas.
Na vrhu klobuka je bazenček, v katerega je speljana cevka.
Mehurčki gredo skozenj in se dvigajo nad klobuk.
Najbrž je to v barvni svetlobi videti zanimivo, se šalijo strokovnjaki avstrijskega patentnega zavoda.
»Stabilizirajoča naprava za partnerja in partnerko« je prav tako izum iz ZDA.
Mreža jermenov naj bi trdno držala par med spolnim odnosom.
Prijava je bila oddana 30. marca nekega leta.
Dunajski patentni strokovnjaki komentirajo, da je bila morda prezgodnja za dva dni in da bi morala nositi datum 1. april.
Ni pa nujno.
Drugače oblikovani predmeti v podobne namene so na voljo v prodajalnah seksualnih pripomočkov.
Ursula M. Weiss, predsednica Nemškega združenja refleksologov in športnih maserjev, je prepričana, da sta za to vsaj dva razloga.
Zasebni, torej samostojni in neodvisni zdravniki - in takih je vedno več - čedalje pogosteje svetujejo svojim pacientom tovrstno zdravljenje.
Predvsem mlajši so naklonjeni tudi drugim oblikam pomoči in zato večina ljudi prihaja k refleksologom po nasvetu mlajših terapevtov.
Masaža stopala zajame več kot 70.000 živčnih končičev.
Terapevti poznajo natančno določene točke, kjer so končiči povezani z določenim organom.
Obstaja celo poseben zemljevid, na katerem je natančno prikazano, katere točke so povezane s katerim delom telesa.
V tednu do dveh ga lahko terapevt popolnoma osvoji.
Masažna tehnika pa je veliko bolj zahtevna, zato dober refleksolog potrebuje mnogo vaje in izkušenj.
Organizatorji so uvedli brezplačno parkiranje ter cenejše vstopnice za večerne oglede in vožnjo z vlakom.
Osnovne cene vstopnic pa ne bodo znižali.
»Obiskovalci, ki pridejo, so zadovoljni, države prav tako,« pravi Birgit Breugel, direktorica EXPA.
»Nove reklame se mi zdijo spodbudne in številke bodo zagotovo višje.
Ljudje si pač rečejo, da imajo pet mesecev časa, in bodo prišli na koncu.«
