Zagorje - Na OŠ Ivana Skvarče v Zagorju so od včeraj bogatejši za učno kuhinjo in učilnico gospodinjstva, ki so ju uredili v nekdanjih učilnici in delavnici za pouk tehnične vzgoje.
Naložbo ocenjujejo na pet milijonov tolarjev, od tega je polovico stala oprema, preostalo pa gradbena dela.
Za pouk tehnične vzgoje so že pred dvema letoma pridobili povsem nove prostore v prizidku k športni dvorani.
Na šoli, ki jo letos obiskuje skoraj 670 učencev, od tega jih je na enoti na Podkumu 26, v Čemšeniku pa 32, so v nekdanji kurilnici uredili šolski arhiv, kar jih je stalo še dva milijona tolarjev.
Zagorskim prvošolčkom, ki so jih letos v vsej občini našteli 183, je prvi šolski dan popestrilo tudi vodstvo občine.
V spomin na ta veliki dogodek v njihovem življenju je vsak prejel čestitko z željo po karseda uspešnem prevzemu novih obveznosti in kapo z znakom zagorske doline.
Maribor - Za prvošolčki OŠ Prežihov Voranc je bil prvi šolski dan zagotovo nekaj posebnega, saj jim je varno pot v šolo zaželel sam Jure Košir.
Potem ko so najmlajši prvič stopili v šolske učilnice, je naš smučar z učenci devetletke razrezal torto.
V mariborski občini je s programom devetletke začelo pet osnovnih šol, med njimi tudi OŠ Prežihov Voranc s 37 šestletniki v dveh razredih.
Na tej šoli so s Koširjevim obiskom zaključili tudi preventivno akcijo Policijske postaje Maribor I in Radia City Varni voznik in začela se je nova - Varna pot v šolo, ki jo izvajajo ob vsakem začetku šolskega leta.
Akcija Varni voznik je bila zelo uspešna, saj se v tem času ni pripetila nobena nesreča, v kateri bi bili udeleženi otroci.
Zamisel so že podprli občinski odbor za kmetijstvo in dve izmed treh žalskih zadrug, Posedel pa upa, da se bodo zanjo ogreli tudi v sosednjih občinah v dolini, kjer vsako leto pridelajo pretežni del slovenskega hmelja.
Zadruge naj bi zbrale podatke o kmetih, ki se zanimajo za posamezna hmeljišča, nato pa bi v njihovem imenu nastopile na dražbah premoženja propadlega pridelovalca hmelja Hmezad Kmetijstva.
V Savinjski dolini ob tem nikoli ne pozabijo omeniti, da so najbolj prizadeti zaradi dejstva, da je morala letos pridelavo hmelja v dolini prevzeti ptujska Perutnina.
Obenem pa v dolini tudi pobudniki zadnje zamisli - ta namreč sploh ni prva - že razmišljajo tudi o tem, da bi moralo ministrstvo za kmetijstvo za takšne odkupe ponuditi subvencioniranje ali pri skladu doseči, da cene zemljišč oziroma hmeljišč ne bi bile pretirane, marveč nizke.
