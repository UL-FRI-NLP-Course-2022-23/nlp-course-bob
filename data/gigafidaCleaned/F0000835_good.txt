A boj proti terorizmu ni bila edina tema pogovorov ruskih gostiteljev s Colinom Powellom, ki je v Moskvo uradno priletel zaradi priprav na srečanje med ruskim in ameriškim predsednikom Vladimirjem Putinom in Georgeom Bushem konec meseca v St. Peterburgu.
Ameriški viri pravijo, da je Powell, ki se je sestal z ruskim kolegom Igorjem Ivanovom in predsednikom Putinom ter s študenti fakultete za mednarodne odnose, prišel gostiteljem ponovno izrazit zaskrbljenost zaradi ruskega jedrskega sodelovanja z Iranom.
Čeprav so vsa srečanja potekala za zaprtimi vrati, je v javnost vseeno pricurljalo nekaj podrobnosti.
Powell je študentom menda zagotovil, da pri reševanju težav z Iranom, Sirijo in Severno Korejo ZDA ne bodo uporabile »iraškega modela«.
Banka Slovenije predstavila svoje poglede
Inflacija bo nižja, kot smo mislili - rast tudi
Ljubljana - Kloramfenikolski zgodbi je treba priti do konca, za kar mora poskrbeti vlada prek svojih inštitucij, ki naj vključno z državnim tožilstvom in kriminalistično policijo pospešijo delo pri odkrivanju vzrokov za okužbo mleka s kloramfenikolom, je na včerajšnji seji odbora za kmetijstvo, gozdarstvo in prehrano v državnem zboru vztrajal Franci Rokavec (SLS).
Člani odbora so obravnavali tudi financiranje javnih služb, ki delujejo pod okriljem KGZS.
Kmetijskemu ministrstvu so predlagali, da naj v najkrajšem času pomaga pri razrešitvi aktualnega vprašanja financiranja ob odvzemu dela proračunskega denarja, da ne bo okrnjeno strokovno delo teh služb.
But je pojasnil, da je ministrstvo letos v primerjavi z lanskim letom na eni strani moralo zagotoviti za pet milijard tolarjev več sredstev za subvencije in programe razvoja podeželja, na drugi strani pa je moralo v okviru vladnega varčevanja prihraniti še 900 milijonov tolarjev - od tega jih je dejansko prihranilo 800 milijonov.
Če bi 224 milijonov tolarjev ne odvzeli zbornici, potem bi ministrstvo, pravi, moralo ukinjati nekatere programe.
But je napovedal, da bo v naslednjih mesecih predstavil predlog za prestrukturiranje strokovnih služb v kmetijstvu.
Iz urada generalne državne tožilke so v zvezi z obravnavo anonimne vloge osebe, ki je podpisana kot J. Novak, sporočili, da jo je zaradi vsebine mogoče opredeliti kot kazensko ovadbo proti Francu Butu, Vidi Čadonič Špelič, Simoni Salamon in Petru Vrisku.
»Skladno s 3. odstavkom 261. člena zakona o kazenskem postopku je bila ovadba odstopljena uradu kriminalistične policijske uprave Ljubljana, da se preverijo navedbe v ovadbi, ki bi lahko vsebovala znake kaznivega dejanja,« pravijo.
Ali bo zoper omenjene uveden kazenski postopek, bo tožilstvo odločalo po dopolnitvi ovadbe.
Glede na podatke iz vmesnega poročila veterinarske inšpekcije iz Ljubljane o mlečnem konzervansu azidiolu je okrožno državno tožilstvo v Ljubljani od urada kriminalistične policije Policijske uprave v Ljubljani tudi zahtevalo, »da se raziščejo določene okoliščine, ki so pomembne za odločitev, ali je bilo v zvezi z uporabo mlečnega konzervansa azidiol storjeno kaznivo dejanje, za katero se storilca preganja po uradni dolžnosti.«
O morebitnem kazenskem postopku v zvezi s tem bo tožilstvo odločalo po prejemu zahtevane dopolnitve.
Pri nas je razširjenost duševnih motenj približno takšna kot v drugih razvitih državah, je ocenil Marušič, odstopamo pa pri samomorilnosti in pri motnjah, povezanih z alkoholom.
Med desetimi najpogostejšimi razlogi za oviranost pri vsakodnevnih dejavnostih je pet vrst duševnih motenj.
Duševne bolezni so med vsemi boleznimi v Sloveniji v najbolj strmem porastu, zato bo ekonomsko breme zaradi njih naraslo do leta 2020 s sedanjih 10 na 15 odstotkov in bo celo višje od ekonomskega bremena zaradi bolezni srca in ožilja, je povedal Marušič.
Tudi zato je nujna večja skrb za duševno zdravje, saj je s primernimi ukrepi nekatere duševne bolezni mogoče preprečiti, druge pa zdraviti tako, da je duševni bolnik vključen v okolje, ne pa izločen iz družbe in stigmatiziran, kot se vse prepogosto dogaja tudi pri nas.
V Sloveniji je bilo precej narejeno za človekove pravice, še vedno pa ostajajo področja, kjer bo treba trdo delati.
S tem mislim na težave, ki zadevajo veliko ljudi.
Nekatere kršitve so tipično slovenske, druge pa bolj univerzalne.
Značilno slovenski problem je položaj izbrisanih iz registra prebivalstva.
Novi zakon, ki ga po zagotovilih ministra za notranje zadeve že pripravljajo, bo moral popraviti te krivice za nazaj.
Drugi problem so najemniki v denacionaliziranih stanovanjih.
Parlament mora poiskati rešitev, saj gre za veliko število ljudi, ki že dalj časa v teh gospodinjstvih živijo v negotovosti.
Drugi problemi so taki kot povsod po Evropi: to so počasnost sodstva, zaščita socialnih pravic, problemi brezposelnih brez socialne zaščite, revščina, ki je hud problem in že ogroža človekove pravice, zaščita pravic tujcev, da ne podležemo obsedenosti z varnostjo, do katere je prišlo po enajstem septembru.
Veliko je problemov, lastnih vsej Evropi.
Z novelo bi zadostili zahtevi računskega sodišča po zakonski ureditvi statusa in plače predsednika in sekretarja DS
Ljubljana - Pobuda državnega svetnika Adolfa Zupana za vložitev predloga sprememb zakona o državnem svetu v zakonodajni postopek je včeraj ostala zunaj sprejetega dnevnega reda šeste redne seje državnega sveta v novem mandatu.
Neuradno smo izvedeli, da naj bi čas do takrat, ko naj bi svetniki ponovno odločali o morebitnem začetku zakonodajnega postopka, porabili za dodatno medsebojno usklajevanje.
Z novelo naj bi sicer zadostili zahtevi računskega sodišča, ki je v revizijskem poročilu 28. februarja ugotovilo, da položaj in plača predsednika in sekretarja državnega sveta nista zakonsko urejena.
Sicer pa so se svetniki včeraj seznanili še z informacijo o vzpostavitvi schengenske meje, ki jim jo je podal minister za notranje zadeve Rado Bohinc.
Prejeli smo
Slabo uro po obisku ministra Rupla in šestih drugih vzhodnoevropskih ministrov v Beli hiši sem ministru postavil vprašanje o tem, kako vidi razvoj spora med Evropo in Ameriko.
Francije v vprašanju nisem omenjal.
Minister je večino odgovora posvetil polemiziranju s stališči Francije in ocenjevanju nepravilnosti njenih nazorov.
Sam je rekel, da je o Franciji na kosilu govoril s predstavniki Bele hiše, sveta za nacionalno varnost in State Departmenta.
Osrednji odstavek odgovora je bil popolnoma nedvoumen:
V Delovem poročilu so bile v narekovajih citirane ministrove izjave tako, kakor jih je izrekel.
Posnetek vprašanja in odgovora je arhiviran v zelo dobro slišnem stereofonskem posnetku v digitalni tehniki v dopisništvu Dela v New Yorku na disku WH/R-2.
Pogovor sta snemala tudi dopisnika RTV SLO in agencije STA.
Ministrove izjave je tako mogoče preveriti na treh identičnih posnetkih.
Zdravnik bo pripravljen doma
Za Slovenijo to pomeni, kako razvojno politiko čim hitreje prilagoditi evropski strukturni politiki, kako razvojne programe dvanajstih statističnih regij spraviti v življenje in kako ob lastni umestitvi v evropski prostor pomagati državam jugovzhodne Evrope pri integraciji v evropske tokove.
V zvezi s prilagajanjem razvojne politike evropski bo treba po ministričinem v Sloveniji razvojne prednosti najprej doreči, doreči tudi, kako jih spodbujati in nato spremeniti še mišljenje dobitnikov razvojnih spodbud.
Slovenija se po njenih besedah še ne zaveda vseh izzivov, ki jo čakajo z vstopom v EU: ne zaveda se, da jo čaka enoten prostor z enotnim trgom, z enotnimi priložnostmi in nevarnostmi, prostor, kjer bosta kakovost in konkurenčnost igrali ključno vlogo.
Aerodrom Ljubljana prevzel investicijo
Ljubljana - Nadzorni svet Aerodroma Ljubljana je včeraj upravi družbe dal zeleno luč, da namesto servisa skupnih služb vlade prevzame gradnjo hangarja za novo vladno letalo falcon 900 EX. Tripartitna pogodba med Aerodromom Ljubljana, Servisom skupnih služb vlade in Gradbenim podjetjem Grosuplje bo predvidoma podpisana prihodnji teden, je za Delo potrdil Vinko Može, predsednik uprave Aerodroma Ljubljana.
Posebno zakonsko poglavje ureja subvencioniranje najemnin najemnikom v neprofitnih stanovanjih in v bivalnih enotah, namenjenih začasnemu reševanju stanovanjskih potreb socialno ogroženih oseb, ko najemniku in osebam, ki so navedene v najemni pogodbi, po plačilu najemnine ne bi ostal niti minimalni dohodek.
Tisti, ki pripada najemniku in osebam, navedenim v najemni pogodbi, in povečan za 30 odstotkov njihovega ugotovljenega dohodka.
V dohodek najemnika in oseb, ki so navedene v najemni pogodbi, in minimalni dohodek se šteje tudi denarna socialna pomoč, razen izredne socialne pomoči.
Otrok storilca večinoma pozna
Otroška pornografija prikazuje otroke.
Pri tem ni pomembno, ali so ti otroci v izrazito spolnih položajih.
Zadošča, če so bile fotografije ali filmi posneti, da zadovoljijo spolne potrebe odraslih, ki jih gledajo.
S cinizmom dodajate pohvale medijem, ker so poročali o podobah in besedah, ki jih sami niste ne videli in ne slišali.
V pestrosti imaginacije in percepcije je Vaš pogled ostal ujet v spone laži.
In ravno proti tem lažem se mi danes borimo, ko manifestiramo proti prohibiciji resnice.
Mlekarna Planika, ki ima okoli sto zaposlenih, pa je prav zdaj v hudi pasti.
Kot je potrdil tudi njen direktor Niko Maver, resno razmišljajo o izselitvi iz Kobarida in preselitvi v Tolmin, kjer bi mlekarna dobila primerno zemljišče za postavitev novega mlekarskega obrata.
Z njim bi se pripravila na zaostrene razmere za poslovanje v Evropski uniji.
Brez tega bi propadla.
Mlekarna ima torej eno samo leto časa za rešitev težav, ki bi jih verjetno najbolj korenito rešila, če bi se določila za gradnjo novega mlekarskega obrata.
Kot je povedal Branko Velišček, so bila v nadzornem svetu upravljavskega podjetja zaman vsa dosedanja prizadevanja, da bi Kraš pri mlekarskih obratih popustil in bi mlekarni omogočil, da se razvija na zdajšnji lokaciji v Kobaridu.
Hrvati pa vztrajajo pri reševanju lastniškega vprašanja v svežnju.
Zato mlekarna ne more priti do lastništva starega obrata, pa tudi do zemljišča za novo gradnjo v bližini obrata za konditorsko proizvodnjo ne.
Ker se mlekarjem mudi in ker jim kobariška občina ne more zagotoviti primerne lokacije za razvoj, je zelo verjetno, da se bodo iz Kobarida izselili in v Tolmin prenesli proizvodnjo, ki predstavlja zadnjo večjo kobariško samostojno podjetje.
Glede na to, da je grobišče oziroma pokopališče že bilo znano, arheološke stroke posebej ne zanima; spremljala bo nadaljnja izkopavanja, a jih ne bo vodila.
Najdba jih torej zanima le kot morebiten izvor grobnih pridatkov, ne pa sama po sebi.
Vsekakor pa bodo izkopavanja dokumentirali.
Solčava, Celje - Kljub večletni sanaciji Macesnikovega plazu v Podolševi nad Solčavo se drsenje plazine še ni zaustavilo.
O uspešnosti projekta in izvedbi predvidenih del, ki jih opravlja celjsko Podjetje za urejanje voda, poleg kmetov, ki so zastavljenemu načinu reševanja nasprotovali vse od začetka, zdaj dvomijo tudi neodvisni strokovnjaki in v pristojni službi za zaščito in reševanje.
Predvidevajo, da bo drsenje kvečjemu še večje, pri čemer utegnejo dnevni premiki doseči tudi do 30 centimetrov.
»Pred kratkim smo izdelali načrt reševanja, občina Solčava je ljudi seznanila z njegovo vsebino, a zanimanje prebivalcev menda ni bilo prav veliko.
Dokončno ga bomo sprejemali 30. maja.
Javnost mora zanj izvedeti najpozneje v 90 dneh, zato bomo domačine pisno obvestili,« je dodal Franetič.
Načrt reševanja predvideva tudi evakuacijo ljudi in lokacije, kamor bi se krajani v primeru najhujšega umaknili in nastanili.
Ljubljana je bila doslej menda edino večje evropsko mesto brez celoletnega mladinskega prenočišča.
Poleti oziroma med poletnimi šolskimi počitnicami sta oddajala postelje dijaška domova Tabor in Bežigrad (prvi je člen IYHF, drugi ne), konec tega meseca oziroma v začetku prihodnjega pa naj bi Mestna občina Ljubljana in ŠOU v Ljubljani odprla mladinsko prenočišče na Metelkovi, o katerem je bilo v zadnjih letih prelitega veliko črnila.
Najceneje bo mogoče v njem prenočevati za deset evrov, je napovedal Tomaž Štefe, v. d. direktorja s ŠOU Hostel, ki bo upravljal prenočišče.
To naj ne bi vstopilo v verigo IYHF, pač pa razmišljajo o pridružitvi kateri od drugih razširjenih mednarodnih mrež mladinskih prenočišč (denimo Hostels of Europe).
- Na Trgu svobode je bila včeraj preventivna kolesarska akcija Bistro glavo varuje čelada, ki jo je v sodelovanju s policisti, mestnimi redarji in pazniki ter več društvi organiziral mariborski svet za preventivo in vzgojo v cestnem prometu.
Prireditev, na kateri se je zbralo kakšnih 200 osnovnošolcev iz Maribora, je bila v prvi vrsti namenjena varnejšemu kolesarjenju otrok in mladostnikov, zato so vsem navzočim podarili čelade.
Poleg tega so svetovali o nakupu primerne kolesarske opreme, pripravili so vožnjo po mestnih prometnicah v spremstvu, na posebnem poligonu na Trgu svobode pa je potekal preskus v spretnostni vožnji.
Na koncu so razglasili tudi zmagovalno ekipo, in sicer so na omenjenem poligonu največ spretnosti pokazali učenci osnovne šole Janka Padežnika.
Pred tremi leti je Miklova hiša v nekdanjih prostorih ribniške poslovalnice Nove Ljubljanske banke pripravila razstavo o Prešernu.
Zato so pričakovali, da bo postavitev razstave o ortneških oltarjih, ki so pomembna slovenska kulturna dediščina, redka tudi v evropskem merilu, zanimiva izpopolnitev praznih prostorov nekdanje poslovalnice in Miklove hiše.
Toda pokazalo se je, da je banka pripravljena te prostore prodati, ne pa odstopiti oziroma dati v najem, četudi bi jih izpraznili, takoj ko bi banka dobila kupca.
»Razstavo ortneških oltarjev smo potem pripravili v enem od prostorov Galerije Miklova hiša, tako da imamo za druge razstave tretjino prostora manj.
Razstave pa so zaradi tega vsebinsko in tehnično okrnjene,« je povedal Stane Kljun, vodja Galerije Miklova hiša.
Podobna zgodba se je pred nedavnim zgodila tudi ribniškemu muzeju, ki deluje v okviru Miklove hiše, ko so želeli v nekdanjih prostorih banke pripraviti razstavo fotografij Draga Moharja, ki je štirideset let spremljal Ribnico skozi fotografski objektiv.
Zaradi štirih stalnih razstav - arheološke zbirke, razstave o suhi robi in lončarstvu, razstave o izseljencih in o čarovnicah - te zasedajo ves prostor, ki ga imajo na razpolago, so želeli razstavo pripraviti kje drugje, toda neuspešno.
»Zgodba z Novo Ljubljansko banko ni edina te vrste, ker je v Ribnici skorajda vsaka druga hiša prazna, vendar lastnikov ne zanima, da bi prostore dali v najem in bi muzej v njih pripravljal razstave,« je potožila Vesna Horžen, direktorica Miklove hiše.
Bled - Konec tedna bodo na Bledu številne prireditve, tako da bo kraj vreden obiska, tudi če bo vreme preslabo za hojo okoli jezera.
V petek bodo lahko prisluhnili tudi promenadnemu koncertu Policijskega orkestra, ki ga bo v Zdraviliškem parku ob dnevu prijateljstva in odprtih src organiziral Lions klub Bled.
Koncert se bo začel ob 18. uri.
To je že deseta tovrstna dobrodelna prireditev na Bledu, prvič pa na prostem.
Na stojnici ob prireditvenem prostoru se bo z izdelki odraslih oseb z motnjami v duševnem razvoju predstavil tudi varstveno delovni center Doma Matevža Langusa iz Radovljice, ob 18.30 pa se bo v Festivalni dvorani začela prireditev Blejski šopek, ki jo je pripravila osnovna šola prof. dr. Josipa Plemlja Bled.
Število stanovanj se je povečalo za 3.930 ali za 20,5 odstotka, delež Slovencev v skupnem številu prebivalstva pa se manjša, čeprav se je število tistih, ki so za materni jezik navedli slovenskega, povečalo z 72,9 na 74,1 odstotka; padlo pa je število prebivalcev, ki so se po narodnostni pripadnosti opredelili za Italijane in sicer s 1015 na 712, za materni jezik pa je Italijanskega navedlo 2,2 odstotka popisanih, leta 1991 pa 2,8 odstotka popisanih.
Podatki so zanimivi in vsekakor vredni globjih analiz.
- Prvi večji del načrtovane obvoznice med Kromberkom in Solkanom je dokončno zgrajen in urejen.
Novo krožišče na robu novogoriškega mestnega središča je bilo sicer za promet odprto že lanskega decembra, odtlej pa so gradbeniki urejali podhod za pešce in kolesarje, kolesarske steze in poti za pešce ter postavljali protihrupno varovalno ograjo.
Na razpisu izbrani izvajalci so krožišče s spremljajočimi objekti začeli graditi že predlansko jesen, kmalu potem pa so gradnjo morali prekiniti zaradi nedokončanih razlastitvenih postopkov za zemljišča, potrebna za solkansko obvoznico.
Do oktobra naj bi po programu, predstavljenem v začetku letošnjega leta, zgradili tudi 46 metrov dolg viadukt, vendar kaže, da bodo spet zamude.
Kdaj pa bo solkanska obvoznica, dolga približno dva kilometra, v celoti zgrajena, še zdaj ni mogoče napovedati.
Zapleta se namreč tudi z denarjem, predvsem tistim iz državnega proračuna.
Naložbenika za obvoznico, ki naj bi po okvirnih izračunih stala skoraj tri milijarde tolarjev, sta Direkcija RS za ceste (s tremi četrtinami zneska) in novogoriška občina (s četrtino).
- Na medobmočnem srečanju je sodelovalo kar petnajst otroških in mladinskih zborov, ki so se predstavili z ubranim petjem ljudskih, narodnih in umetnih pesmi, kar potrjuje priljubljenost zborovskega petja med učenci in učitelji na pomurskih osnovnih šolah.
Včeraj so v dvorani soboškega kina Park nastopili pevski zbori osnovnih šol iz Tišine, Turnišča, Gornje Radgone, Radencev, Beltincev, Puconcev, Male Nedelje, Križevcev, Cezanjevcev, Velike Polane, Negove, Kapele, Murske Sobote (tretja osnovna šola) in otroški pevski zbor ljutomerske župnije.
- Na Elektro in strojni šoli Kranj bo jutri, z začetkom ob 11.40, dan odprtih vrat, v okviru katerega so pripravili pregled bogate dejavnosti na njihovi šoli med poukom.
Prikazali bodo razstavo izdelkov, ki so jih dijaki naredili pri praktičnem pouku in galerijo fotografij najzanimivejših dogodkov na strokovnih ekskurzijah, naravoslovnih dnevih in različnih srečanjih.
Posebej bodo predstavili dijake, ki imajo status športnika, in dijake raziskovalce, ki jih bodo obiskovalci lahko vprašali kaj v zvezi z njihovimi raziskovalnimi nalogami.
Na ogled bosta tudi izložba dosežkov in krajši intervju, ki sta ga na kranjskih ulicah posnela dijaka Simon Papler in Andrej Zupan.
Nova metla v Studiu D že pometa
Odstranili črno gradnjo na Logu
Zadeva s preimenovanjen ulic v Lendavi je pravzavprav stara že osem let: preimenovanja je leta 1996 prvič predlagala madžarska narodna skupnost, a so se Lendavčani na zborih krajanov odločno uprli.
Anketa, ki jo je takrat izvedla KS Lendava pa je pokazala, da spremembam nasprotuje več kot 60 odstotkov vprašanih.
Občinski svet je predlog preimenovanja ponovno obravnaval decembra 1999 in ga tudi sprejel.
Tretji slovenjgraški podžupan je 44-letni Jože Jeromel (SLS), univ. dipl.gozdarski inženir, zaposlen pa je na Kmetijsko gozdarski zbornici Slovenije.
Opravljal bo delo s področij, kot so kmetijstvo, gozdarstvo, turizem itd.
V Ruardovi graščini na Stari Savi na Jesenicah bodo v petek ob 12. uri odprli dokumentarno razstavo z naslovom Jože Bedič, zbiralec fosilov in prijatelj muzejev.
Pripravili so jo v sodelovanju s Prirodoslovnim muzejem Slovenije.
Škofja Loka - S 1. aprilom je zaradi stečaja ostalo na cesti 121 delavk Loke Pro.
To škofjeloško tekstilno podjetje jim je ostalo dolžno skoraj pet mesečnih plač.
Januarja, zadnji mesec pred stavko, so delavke prejele 35.000 tolarjev novembrske plače.
»Dajte si moje prejemke v denarnico in se poskusite z njimi prebiti skozi mesec.
Videli boste, da se ne da, saj niti položnic ne morem plačati z njimi,« je planil obup iz ene od nekdanjih delavk v podjetju Mira Eržen.
Sicer pa naj bi danes vseh 121 delavk propadle Loke Pro po šestih mesecih prejelo prvo nadomestilo za plače.
Družinsko podjetje Pa gat iz Slovenj Gradca je hotel Kompas vzelo v najem oktobra 2001.
Karla Nabernika, direktorja Pa gata, je k temu nagovoril takratni slovenjgraški župan Janez Komljanec, ki je ravno tisti čas dobil v goste številno delegacijo japonskega mesta Arai.
Nabernik je bil v začetku navdušen in se je pri oživitvi (zdaj garni) hotela potrudil pridobiti kar precej gostov.
Lani je v hotelu, denimo, prenočilo že več kot tri tisoč ljudi, ki so jim dnevne obroke zagotovili na (tudi) Pa gatovi restavraciji Bellevue na Legnu.
Mesečna najemnina za hotel je bila dobrih 400 tisoč tolarjev, ki pa je najemnik, hkrati z drugimi stroški (elektrika, komunala itd.) ni več zmogel.
Zaradi tega se je tudi odločil končati svojo hotelsko »pustolovščino« in se bo spet v celoti posvetil trgovski dejavnosti.
Marsikoga bo marsikaj v knjigi vznemirilo, saj so zapisani dogodki, o katerih se je doslej le govorilo,po drugi svetovni vojni pa le šepetalo.
Čeprav avtor ne skriva svojih simpatij do partizanov, pa je v knjigi na primer tudi zapis, kako so partizani po zaslišanju in ugotovitvi, da ni nič slabega storil, spustili na svobodo izrednega kmetijskega strokovnjaka, upravnika nekdanjega banovinskega vzornega posestva na Vinomeru Toneta Starca.
Ko je mislil, da je svoboden, ga je spremljajoči partizan na poti domov ustrelil v hrbet.
Konec maja bo jasno, kako resno bo vlada posegla na pokojninsko področje, saj ima podporo le pri ekonomistih
Leta 2020 bi po sedanji zakonski ureditvi za pokojnine zmanjkalo kar 50 milijard evrov.
Deloma bodo manjkajočo vsoto nadomestili iz prihranka na račun predvidenega hitrejšega odpravljanja velike brezposelnosti v prihodnjih desetih letih - če bodo namenili manj za pomoč brezposelnim, bo dobila več pokojninska blagajna.
Za kaj več bo treba ubrati tudi druge poti.
Motivi, zaradi katerih je združenje avstrijskih sindikatov lahko mobiliziralo tako veliko število članov, so sicer v posameznih poklicnih skupinah in plasteh različni, toda enotno mnenje je, da naglica pri sprejemanju pokojninske reforme, ki naj bi jo že 4. junija odobrili poslanci vladnih strank, ni ne potrebna ne razložljiva.
Sožalje Američanom in vsem drugim državam, katerih državljani so v teroristični akciji umrli, je izrekel francoski predsednik Jacques Chirac .
V Saudovi Arabiji dela približno pet tisoč Francozov, trije so jo v napadu laže skupili.
Čeprav se zadnje čase s politiko ZDA na Bližnjem vzhodu ne strinja, je napovedal neusmiljen boj proti tamkajšnjim militantnežem: »Francija bo s partnerji brez premora preganjala mednarodni terorizem.«
Še en napad, ki ga pripisujejo Al Kaidi, se je zgodil v sredo v jemenskem mestu Džibla, kjer so minuli teden zaradi umora treh ameriških misionarjev obsodili na smrt domnevnega člana mreže Abeda Abdula Razaka Kamela .
Eksplozija bombe, podtaknjene v poslopju sodišča, je ranila štiri ljudi.
Zanimivo je, da strokovnjaki za terorizem v teh napadih ne vidijo znamenja moči Al Kaide, ampak njenega upadanja, saj menda ni več sposobna izvesti napadov na tujem, ampak le v državah, kjer ima še vedno veliko privržencev.
Če pomislimo na slovito Magrittovo pipo, ki to ni ...
Nekaj napisati še ni dovolj, da bi v tisto tudi verjeli, vendar so besede z gledišča oblike tudi podobe.
Lahko jih beremo in hkrati opazujemo kot vizualne predmete, kot nosilce sporočil.
Ilustrativni del podobe me privlači manj, rajši imam konceptualni in oblikovni vidik, ki ga je mogoče razbrati iz tipografije, iz uporabe znakov in simbolov.
V oglaševanju govorimo o lažnosti in strah zbujajoči manipulaciji, kaj pa v oblikovanju?
Da, Apollinaire je začetek.
Z Mallarméjem ga štejemo med pionirje uporabe tipografije: z njima je celo v poeziji, v literarnih besedilih postala aktivna.
Pozneje je črka vstopila v moderno umetnost še s futuristi, dadaisti, nadrealisti, naj so bili pisatelji ali slikarji.
Michel Butor je prav tako posvečal veliko pozornosti postavitvi besedil.
Študenti Filozofske fakultete so več mesecev opravljali pogovore Zgodovina antropologije je povezana z zgodovino kolonializma
Kitajski arheologi kljub sarsu nadaljujejo izkopavanja in na najdišču starodavnega mesta Henan so pred dnevi naleteli na okostje konja, ki so ga po vsej verjetnosti pokopali skupaj s cesarskimi kočijami.
Pri Henanu so doslej odkopali 18 grobov - grob dinastije vzhodnih Zhoujev, denimo, meri 16 kvadratnih metrov.
V desetih grobovih so odkrili tudi konjska okostja.
Ljubljana - Prvi finalni dvoboj pokala Nogometne zveze Slovenije ni prinesel zmagovalca.
Vega Olimpija in CMC Publikum sta se razšla z 1:1, s čimer pa imajo Celjani rahlo prednost pred povratno tekmo čez teden dni na Skalni kleti, saj so dosegli gol v gosteh.
Ljubljančani so bili v nadaljevanju podjetnejši in konkretnejši.
Celjani niso našli pravega ritma in le tu in tam zagrozili, vendar brez učinka.
Zato pa sta bila blizu vodstva še Žlogar in Kmetec.
Čadikovski je s samostojnim prodorom v 36. minuti napovedal razburjenja.
Pred njim je Kmetec še enkrat potrdil, da je daleč od forme.
Že izgubljeno žogo je Čadikovski požrtvovalno, a nenevarno, odbil proti Mavriču.
Olimpijin vratar je brez potrebe stekel izven vrat in se ujel na »krivi« nogi ter žogo pospremil s pogledom.
Proti njej je stekel Maletić, za njim pa Budičin, ki ga je po mnenju Darka Čeferina zaustavil s prekrškom.
Za Ljubljančane spornim, ne pa za našega sodnika FIFA, ki je pokazal na belo točko, obenem pa Budičinu pokazal še drugi rumeni karton.
Kvas je Čeferinovo darilo spremenil v 0:1.
Brescia - Po torkovih prvih prevoženih kilometrih mariborski avtomobilist Tomaž Kaučič, pred dvema sezonama prvak pokala Seicento, ni mogel skrivati navdušenja nad novim jeklenim konjičkom, s katerim bo konec tedna zagotovo ena glavnih atrakcij na rallyju po Zasavju.
V okolici italijanske Brescie je namreč testiral novega renaulta clia kit car - najlepše darilo ob 25. rojstnem dnevu, ki ga praznuje ravno danes.
Etapa na Siciliji je bila večji del nezanimiva.
Povprečna hitrost na vročini, ki je v razgretem pristanišču v Cataniji dosegla kar 39 stopinj Celzija, je bila le nekaj nad 30 km/h, tempu »pianissimo« pa so prisluhnili vsi udeleženci dirke.
Na 25 km dolgem, a lahkem vzponu na prelaz Portella Mandrazzi (1.120 m) sta ga razbila le Kolumbijec Fredy »Speedy« Gonzalez (Selle Italia) in Španec Ignacio Gutierrez (Kelme), ki sta si sicer prikolesarila več kot dve minuti naskoka, toda na spustu v Catanio ju je glavnina zlahka ujela.
Martin Hvastija se je ves čas držal v senci favoritov za etapno zmago in je v cilj pripeljal v zmagoviti skupini.
Navzlic vodstvu sredi 2. polčasa je mrki obraz Silvia Berlusconija, italijanskega premiera in Milanovega »bossa«, kazal znake nezadovoljstva.
Še bolj zaskrbljen je deloval Massimo Moratti, njegov kolega iz nasprotnega tabora, saj je Inter v vlogi gostitelja lovil zaostanek.
Hkrati ulov ni zadostoval, modro-črni so za uvrstitev v finale potrebovali zmago.
LA Lakers so sicer dočakali vrnitev trenerja Phila Jacksona, toda potek tekme je bil sila podoben prejšnjim.
San Antonio si je z nizom nasprotnih napadov hitro priigral visoko prednost, ki je v tretji četrtini znašala že 25 točk - 78:65.
Vendar podobno kot v četrti tekmi, ko so Ostroge zapravile naskok 16 točk, je Kobe Bryant preporodil svoje Jezernike, tudi Ukrajinca Stanislava Medvedenka, domači pa so vse bolj izgubljali glavo.
Tudi sicer odlični Tim Duncan in organizator igre Tony Parker, zaradi česar je razumljiva želja vodilnih mož San Antonia, da bi New Jerseyju speljali Jasona Kidda.
»Zdaj vsak rešuje svojo kožo.
Drugega izhoda očitno ni, zdaj pa je skrajni čas, da poskrbimo za svojo prihodnost,« je povedal Zorman, ki je tako kot soigralci nazadnje dobil akontacijo plače za lanski december.
Njemu se ni več treba bati za nadaljnjo rokometno pot, saj naj bi bilo že vse dogovorjeno okoli njegovega prestopa k španskemu Ademarju Leonu.
Velenjčani, kljub gladkemu porazu v Ljubljani, še računajo na presenečenje.
Predvsem, ker je bila prva tekma polfinala njihova najslabša to sezono proti močnejšim tekmecem.
Zavedajo pa se, da lahko zmagajo le, če bo ekipa popolna.
Vid Kavtičnik, ki si je na Kodeljevem poškodoval gleženj, se je že vrnil v ekipo, nastop Branka Bedekoviča, ki je v soboto dobil močan udarec v hrbet, pa je še pod vprašajem.
Kema izpadla v četrtfinalu
Ljubljana - Poraz v prvi tekmi finala lige prvakinj ni povzročil preplaha med rokometašicami Krima Ete Kotexa.
Te so v svoji običajni pripravljalni bazi pred evropskimi dvoboji na Lavrici do potankosti proučile, kaj je šlo v Valencii po zlu in dognale, da je sodeč po njihovi igri zaostanek treh golov (27:30) sila ugoden in še zdaleč ne usoden v boju za naslov evropskih klubskih prvakinj.
K analizi je seveda sodil tudi »recept«, kako Španke streti v tekmi leta v soboto na Kodeljevem - s precej trdnejšimi prijemi v obrambi.
»Po tekmi nisem bila tako razočarana nad sabo kot nato po analizah.
Sebe v obrambi nisem prepoznala,« je povedala kapetanka Deja Doler.
»Veliko bom morala popraviti.
To ne pomeni, da se moram kaj novo naučiti.
Ena mojih nalog je bila pokrivanje tekmic nekoliko dlje od šestmetrske črte, a sem imela občutek, da Natalija Morskova ne bo veliko streljala, ker dolgo ni igrala, ampak bo podajala na črto.
Uštela sem se.
Tokrat ne bo preračunljivosti, ampak bom igrala na polno.
Kar bo, pa bo,« je borbeno nastrojena Dolerjeva, ki pa pravi, da bo treba v lovu na tri gole zaostanka poleg agresivnosti pokazati tudi vzdržljivost in potrpežljivost: »Zmage si ne bomo mogle priigrati že na začetku.
Tudi če bomo v prvem delu tekme vodile z veliko prednostjo, še ne bo pomenilo, da smo že prvakinje.
Španke grizejo do zadnje minute, v katerih bo treba še posebej garati,« Krimova kapetanka napoveduje, da bo odločitev o tem, kdo si bo letos nadel evropsko krono padla v zadnjih sekundah dvoboja na Kodeljevem.
Domžale - Gledalci in igralci že težko čakajo konec prvenstva.
Prvih se je kljub prostemu vstopu zbralo le 200, drugi pa se v obrambi niso naprezali.
Laščani so dobro izkoristili premoč v višini, kjer sta prednjačila Kuqo in Pavič, ki sta že v 1. polčasu dosegla 26 točk.
V drugem so imeli pobudo gostje, ki so vodili že z 92:64.
Pri gostiteljih je tokrat zaigral slabše Dundov, navdušila pa sta Antojnijevič in Močnik.
Ljubljana - Pod olimpijskim škandalom v Salt Lake Cityju, kjer so lani v prebivališču avstrijskih smučarskih tekačev našli pripomočke za transfuzijo krvi že po njihovem odhodu, je Mednarodna smučarska zveza (FIS) potegnila črto.
Potem ko sploh več ni računal s kaznijo, je direktorja avstrijskih smučarskih tekačev in biatloncev Walterja Mayerja doletela dosmrtna prepoved opravljanja vseh funkcij v smučarskih disciplinah pod okriljem FIS, tako da v prihodnji sezoni ne bo mogel trenirati tekačev, kar si je Avstrijec želel.
Tako so odločili na skupščini FIS v Stockholmu.
ČZdaj bom ostal še doma, sina pa bom mogoče spremljal v finalu,C s je František Hossa, selektor slovaških hokejistov, včeraj dejal po vrnitvi s SP v Bratislavo.
Se bo zdaj ČnjegovaC s Ottawa z Marianom Hosso po porazu 1:4 le pobrala?
Hydro Aluminium, ki je dolgoletni Talumov partner, se je pred leti že dogovarjal o nakupu Taluma, pogodba pa ni bila sklenjena predvsem zaradi prenizke cene.
Magyar Aluminium do razpisa javno ni nastopal kot kandidat za nakup Taluma.
S pogodbo o skupnem nastopu pa je natančneje opredeljen soinvestitorski delež posameznih družb pri gradnji hidroelektrarn.
Največji, 51-odstotni ostaja holdingu, tretjino sredstev bodo morale zagotoviti Dravske elektrarne, preostalo, s krediti ali amortizacijskimi sredstvi, pa Savske ter Soške elektrarne in Termoelektrarna Brestanica.
Ta pogodba je, skratka, osnova za izdelavo prve konkretne finančne konstrukcije za enega največjih energetskih projektov v Evropi. «Pričakujemo lahko, da bodo družbe resno pristopile h gradnji hidroelektrarn, saj bodo za sredstva, ki jih vlagajo, dobila tudi sorazmerno enako količino elektrike iz novozgrajenih proizvodnih objektov, ki jo lahko denimo Dravske elektrarne samostojno tržijo,« je dejal Drago Fabijan, generalni direktor HSE.
V novih splošnih pogojih za dobavo in odjem električne energije je priključnina res navedena, vendar ne več v pomenu, kot je navedena v zastarelem ceniku oziroma tarifnem sistemu za prodajo električne energije.
Novi cenik bi torej od ministrstva pričakovali vsaj skupaj z novimi splošnimi pogoji.
Da je treba cenik spremeniti, je znano že dobra tri leta, saj je energetski zakon začel veljati že jeseni leta 1999.
Madžarski menedžerji grabijo za evropskimi
Če se ne motim, je vsa čevljarska industrija Srbije v stečaju, na njenih ruševinah pa tu in tam nastajajo nova, manjša zasebna podjetja, ki postajajo partnerji Planike?
Hahaha, moj priimek je danes v tukajšnjem okolju bolj ovira, kakor pa poroštvo za uspeh.
Šalo na stran, saj tako preprosto zadeve niso rešljive!
No, ker dunajskega sporazuma o nasledstvu SFRJ še ni potrdila Hrvaška, si z njim kaj dosti ne moremo pomagati.
Po dolgih pogovorih s srbskim ministrom za trgovino in turizem Slobodanom Milosavljevićem in njegovimi sodelavci je bil sprejet dogovor, da se slovenskim podjetjem do končne rešitve njihovo premoženje vrača v uporabo.
Če slovenska podjetja tak zahtevek pošljejo sekretariatu za premoženjsko pravne zadeve pri ministrstvu za ekonomske odnose s tujino državne skupnosti Srbije in Črne gore, se lahko nadejajo odločbe, ki določa razpolagalno pravico za njihovo premoženje - in ga nato lahko tudi prodajo.
V devetdesetih so mediji knjigo na Hrvaškem potisnili na obrobje, ob koncu desetletja pa ji je znova povrnila ugled generacija pisateljev - novinarjev
Arhitektura je glede svoje izvedbe zavezana ekonomski pa tudi politični moči, zato je v osnovi konservativna.
Naročnik je torej pri nastajanju arhitekture v sedanji »pop dobi« ključni element, kar pa ne pomeni, da se je potrebno odpovedati ustvarjalnosti.
Arhitektura mora nastajati v duhu časa in biti napredna ter se odzivati na stanje v družbi.
Zapiranje stroke v lastne okvire je nesmiselno in škodljivo.
Pravi, da ga navdušujejo novi izzivi, ki jih v veliki meri prinaša novi kapitalizem, če se pri tem seveda ni potrebno odpovedati arhitekturnim presežkom.
Pri zagrebškem Znanju, v zbirki itd., je gledališki kritik in novinar iz Splita Jasen Boko objavil izbor iz mlajše hrvaške dramatike devetdesetih let z naslovom Nova hrvatska drama.
V zbirko je uvrščenih sedem avtorjev: Asja Srnec Todorović (z dramo Mrtva svadba), Lada Kaštelan (Poslednja karika), Mate Matišić (Anđeli Babilona), Ivan Vidić (Ospice), Dubravko Mihanović (Bijelo), Filip Šovagović (Cigla) in Tena Štivičić (Spet ta nedelja!).
Boko v uvodnem besedilu analizira družbeno in politično situacijo na Hrvaškem v času, ko so se pojavili izbrani avtorji.
Ti so med seboj različni, tudi generacijsko, vsakega posebej pa odlikuje specifična odrska estetika.
Ključna beseda izbranih dram je monolog.
Sicer je drama Asje Srnec Todorović mračna drama absurda, v drami Lade Kaštelan je uprizorjen spodletel poskus zbližanja, Matišićeve, Vidićeve in Mihanovićeve drame se ukvarjajo s komunikacijo, jezikom in pisavo, Šovagovićevi junaki so marginalci, delo Štivičićeve (edino od navedenih del, ki je bilo že uprizorjeno v Sloveniji, v letošnji sezoni v MGL) pa je v podnaslovu označeno kot monodrama za dve osebi.
Vsekakor so morali preiskovalci preveriti ugibanja in govorice, ki so zakrožile po vasi, kjer se je govorilo marsikaj.
Med drugim, da naj bi bil morilec v stanovanju, da strel sploh ni prišel od zunaj, da je bilo dekle, ki je študiralo na Obali, žrtev ljubosumja in še marsikaj.
- V noči na torek se je nepridiprav spravil nad servis športne opreme na Milčinskega ulici za Bežigradom.
Razgledal se je, nato pa izbral več teniških loparjev in kompletov strun za napenjanje loparjev.
Lastniku je naredil za 600 tisočakov škode.
Presekal optični kabel
- V ponedeljek okrog poldneva sta na mokrem vozišču v Savski loki trčila 25-letni D. T. iz Kranja s tovornim avtomobilom in prav toliko stara S. Ž. iz Tržiča, ki je sedela za volanom osebnega avtomobila.
S. Ž., ki se je pri trčenju skupaj s sopotnico laže ranila, med vožnjo po prednostni cesti ni bila pozorna na tovorni avtomobil, ki se je iz smeri podjetja Niko vključeval v promet, hkrati pa hitrosti svojega avtomobila ni prilagodila mokremu cestišču.
Drugi sopotnik, 17-letni Kranjčan, se zaradi hudih poškodb zdravi v Kliničnem centru.
Zorana Muso so poslali v Nemčijo
Tukajšnje okrožno oziroma višje sodišče je v ekstradicijskem postopku s pravnomočno odločbo sklenilo, da so izpolnjeni pogoji za Musevo izročitev tako Nemčiji kot Hrvaški, da pa se daje prednost slednji, saj je Musa njen državljan.
Pravosodni minister Ivan Bizjak je v nasprotju s stališčem sodišča odredil izročitev Nemčiji, Musev zagovornik pa je zoper ministrovo odločbo sprožil upravni spor in na podlagi 2. odstavka 30. člena zakona o upravnem sporu zahteval odložitev izvršitve.
Ker ni odgovorilo ne pravosodno ne notranje ministrstvo, je v skladu z zakonom predlagal, da izročitev odloži upravno sodišče.
To je tako tožbo kot zahtevo za izdajo začasne odredbe o odložitvi izročitve zavrnilo, dr. Peter Čeferin pa se je skladno s pravnim poukom zoper tako odločitev pritožil na vrhovno sodišče, od katerega pa, kot poudarja, do danes ni prejel nikakršne odločitve.
Tokrat mu je uspelo in popularni pevec se je odločil, da bo imel v Rusiji en sam koncert.
Zahteval je nastop na moskovskem Rdečem trgu, obiskal pa bo tudi St. Peterburg, kjer bo predaval na glasbeni akademiji.
Kljub dragim vstopnicam je zanimanje za koncert veliko, saj pričakujejo tudi obiskovalce iz drugih držav.
Oblasti so dovolile prodajo le 20.000 vstopnic, čeprav Rdeči trg sprejme nekajkrat več ljudi.
»Prvič sem bil gost v vaši deželi, za razliko od moje žene, ki je v Sloveniji že bila.
Rade volje sem se odzval vabilu, še zlasti, ker je šlo za dragoceno humanitarno akcijo,« je po tekmi povedal Michael Schumacher, ki je tako kot večina njegovih kolegov še prespal noč v Perli, potem pa se je zjutraj odpravil na prizorišče nedeljske dirke formule 1 v Zeltwegu.
Vse se vrača, vse se plača
