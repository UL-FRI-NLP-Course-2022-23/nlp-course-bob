Kot je dejal novi državni finančni sekretar Claus Noe, naj bi socialdemokrati poskušali dobiti vsaj tak minimalni nadzor države nad zvezno banko, kot je v navadi v Združenih državah Amerike.
Tam naj bi bil predsednik emisijske banke dolžan vsake tri mesece v parlamentu zagovarjati bančno politiko in o njej javno razpravljati.
Tako je vsaj na eni okroglih miz Noejeve napovedi pojasnjevala Lafontainova soproga in njegova prva svetovalka Christa Müller.
Po njenih besedah bi morala podobno ravnati tudi nemška bundesbanka, kajti »njena politika in politika prihodnje evropske centralne banke ne bi smeli biti sveti ali nedotakljivi«.
Emisijske banke namreč nosijo veliko odgovornost, zato morajo biti pripravljene v vsakem trenutku sprejeti neki politični nadzor.
Čeprav so se Lafontainovi novi sodelavci in bundesbanka s takim posrednim merjenjem mnenj spoprijeli zelo previdno, večina opazovalcev napoveduje, da se utegne novi finančni minister kljub vsemu krepko opeči.
Celo njegov predhodnik Waigel, ki je bil politično veliko bližje »varuhom nemške svetinje«, je pri frankfurtskih bankirjih neštetokrat potegnil kratko.
Nazadnje pred dobrim letom, ko je v strahu pred nemško neizpolnitvijo maastrichtskih meril predlagal, da bi bundesbanka na novo ovrednotila podcenjene zlate rezerve in s tako (v marsičem) politično potezo pomagala zvezni vladi zniževati nemški javni dolg in se uvrstiti v prvi krog držav, ki bodo s koncem letošnjega leta uvedle evro.
Bundesbanka je Waigla takrat odločno zavrnila, in to ga je skorajda stalo kariere.
Nemogoče si je zato predstavljati, da bi Tietmeyer še svežim socialdemokratskim politikom popustil zdaj, ko bundesbanka pred uvedbo evra in preraščanjem v evropsko centralno banko čuti še posebno odgovornost.
Tega se očitno zaveda tudi novi finančni minister Lafontaine.
Priština, Beograd, New York - Kot poroča srbski Medija center, so albanski teroristi včeraj napadali kolone srbske vojske in policije, ki se umikajo iz pokrajine.
To se je menda zgodilo na območju Lipljanov, pa tudi na cesti med Prištino in Leskovcem.
V bližini Đakovice pa naj bi Albanci ubili nekega rojaka, samo zato, ker je bil »lojalen državljan«.
V vasi Jablanica pri Đakovici so našli šest trupel, v bližini Mališeva pa eno truplo.
Kot poudarjajo srbski viri, gre za žrtve albanskih gverilcev.
Albanski viri ne poročajo o novih spopadih, navajajo pa, da pripadniki gverilcev, ko zavzemajo območja, ki so jih še do včeraj nadzorovale srbske vojaške in policijske sile, odkrivajo nova trupla ubitih Albancev.
V Beograd se vračajo ameriški diplomati
Izstrelitev plovila Discovery je spremljalo 3700 novinarjev, neposredno so jo prenašale prav vse ameriške televizijske postaje
