Vzajemne obtožbe je slišati tudi v zvezi z umoroma drugih dveh Albancev.
Kot trdijo srbski viri, je bil avtomobil enega od ubitih poln bomb in drugega orožja, tako da je na koncu po strelskem obračunu eksplodiral.
Nekaj novih žrtev je padlo tudi pri Istoku in Peći, javna občila pa poročajo tudi o ranjenih.
William Walker se je včeraj z Dunaja vrnil na Kosovo in obiskal Mališevo, kjer je glavni štab gverilcev.
Kot so povedali njegovi sodelavci, se je od tam vrnil zelo slabe volje.
