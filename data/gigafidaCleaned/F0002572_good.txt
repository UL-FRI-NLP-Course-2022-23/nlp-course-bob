Prepričanje, da so poslovni ljudje na eni in morala na drugi strani dve skoraj nezdružljivi kategoriji, je staro skoraj toliko kot civilizacija, v kateri živimo.
Ta splošna točka (topos) se je iz vsakodnevnih izkušenj zdravega razuma prebila vse do religije, znanosti in filozofije.
Poslovneži so tako kot pravniki od nekdaj veljali za slabe kristjane.
Glede na to, da trgovine zaradi njene realnosti, pomena in pomembnosti v ljudskem tu-zemskem življenju ni bilo mogoče povsem zavreči, so jo v katoliškem branju in razumevanju Biblije tisočletje in pol obravnavali kot nujno zlo in negativno vrednostno-moralno ocenjevali kot hudičevo delo.
Prav tako moralno strogo so v Koranu grajali prakso posojanja denarja z oderuškimi obrestmi, kar je vodilo v popolno paraliziranje bančništva in razvoja finančnega kapitala v islamskem svetu.
Epohalni preobrat na tem področju se začne šele z Reformacijo, ki je, navdahnjena s svojo protestantsko etiko, znala ceniti do takrat prezrto mučeniško delo, podjetnost, samozatajevanje, varčnost, tekmovalni duh in entuziazem pri doseganju materialnega bogastva, ter utrla pot moderni dobi in sodobnemu načinu življenja in poslovanja.
To zgodovinsko izkušnjo je Max Weber v svoji znameniti knjigi Protestantska etika in duh kapitalizma pretvoril v posebno problemsko-znanstveno področje poslovne etike, ki ji nihče več ne oporeka legitimnosti in pomembnosti, vsaj kar zadeva sodobni poslovni svet.
Čeprav sintagma "poslovna etika" danes ne napeljuje na apriorno inkompatibilnost ("ali - ali") komponent, ki so z njo postavljene v medodnos, niti ne zveni več le kot goli contradictio in adiecto (oz. leseno železo), bi morali, preden nadaljujemo z razsvetljevanjem in razumevanjem aktualnih fenomenov in norm, ki vladajo na tem področju, bolje osvetliti obseg in vsebino (to je denotacijo in konotacijo) kategorij in pojmov, ki določajo temelj ter horizont fenomena poslovne morale znotraj sodobnega sveta gospodarskega življenja.
(b) logična koherentnost oz. nekontradiktornost: to pomeni, da je nek tekst neprotisloven, to je logično koherenten, če in samo če ni možno iz njega istočasno deducirati neke teze A in njene negacije ne-A;
Semantika je per definitionem tista veda filozofije, ki se je, izhajajoč iz spoznanja pomembnosti analize jezika za izražanje resnice, posvetila posebnemu raziskovanju besed, njihovih oblik, struktur itn. kot nosilcev določenega pomena.
Z drugimi besedami: semantika se ukvarja s proučevanjem jezika (navadnega, znanstvenega, filozofskega itn.), v katerem je najbolj razvidno bistvo človeške dejavnosti označevanja sveta, v katerem živimo in mislimo.
Če drži teza L. Wittgensteina, po kateri so meje našega jezika hkrati tudi meje našega sveta Wittgenstein dobesedno pravi takole: "Die Grenzen meiner Sprache bedeuten die Grenzen meiner Welt" (L.
Zgodovino filozofije lahko razmejimo tudi po najpomembnejših šolah in posameznikih:
Prvi neposredni problem, s katerim se soočamo na tako začrtani poti filozofskega mišljenja, lahko formuliramo s podvprašanjem: kaj je bistvo koreografije, ki odločilno označi ontološko med-igro sveta sistema (v katerem je morala samo en podsistem) in sveta življenja?
Za druge, predvsem za stoike, pa etika ni le del praktične modrosti oz. filozofska veda, marveč "njena srčika" (Badiou, 1996: 7).
Takšno pojmovanje filozofije so stoiki običajno ponazarjali z jajcem: logika sestavlja jajčno lupino, fizika beljak, etika pa rumenjak.
Od tod sledi poseben rodni pojem etike, v katerem je modro, se pravi dobro življenje, le tisto, ki jasno ločuje dogodke, ki so od človeka odvisni, od tistih, ki niso, in ki usmerja voljo samo na prve, medtem ko do drugih goji držo ravnodušnega prenašanja in zanemarjanja.
Značilna zastavitev etike pri stoikih je v izhajanju iz kozmološkega determinizma kot tistega filozofskega svetovnega nazora, po katerem je vse, kar se dogaja v svetu (gr. physis-u oz. naravi), na nek način določeno s pomočjo zakonitosti njegovega logos-a.
V nasprotju z Aristotelovo koncepcijo politike kot svobodnega ukvarjanja z zgolj tistim, kar je realno možno in hkrati pošteno početje znotraj družbenega polja javno odprtih priložnosti uresničitve sobivanja, prihaja pri stoikih v ospredje ideja nujnosti.
Če je potemtakem vse, kar se zgodi neizogibno oz. predeterminirano, potem ni težko razumeti, zakaj je ideja usode (gr. eimarmene; lat. fatum), vstopila v samo središče stoičnega pojma etike.
Seneka jo je strnil v znani stavek: Ducunt voluntem fata, nolentem trahunt (usoda vodi tistega, ki hoče, vleče pa tistega, ki noče).
Najbolj znane podvrste sociocentričnih moralnih drž so:
Obnašanje (angl. Behaviour; nem. das Benehmen) v najširšem smislu definiramo kot vsako dejavnost živega bitja oz. organizma v odnosu do njegovega okolja.
Že sama beseda obnašanje v svojem etimološkem korenu vsebuje ravno to: vesti se nekako, (okrog) se nositi, (okrog) se voditi, to je (okrog) hoditi.
Zelo blizu so jim sorodni glagoli: nesti, nositi, oponašati.
Bistvo fenomena obnašanja je v tem, da obstaja veliko različnih oblik, načinov in mehanizmov, ki ga spodbujajo, urejajo in krmilijo.
Vsak organizem je torej opremljen s samokrmilnimi mehanizmi, ki uravnavajo njegovo obnašanje.
Pri živalih mehanizem vzpostavljanja in ohranjanja odnosa do okolja predstavljajo instinkti.
Vendar pa v nasprotju z naravnim obnašanjem živali človeško bitje izkazuje neko značilno specifičnost.
Človek je edini zmožen delovanja kot posebnega primera obnašanja.
Ne glede na to, da je pojem delovanja ožji od pojma obnašanja, je sposobnost delovanja veliko višji in kvalitativno kompleksnejši fenomen v primerjavi z navadnim obnašanjem, saj le tisto obnašanje, ki presega sfero naravnih instinktov in prirojenih mehanizmov, odpira možnost zavestne drže človeškega bitja do lastnega okolja, kar pravzaprav ne pomeni nič drugega kot razumevanje življenjskih situacij ter samozavestno odločanje.
Človekovo ravnanje vedno vodi k nekemu cilju, nosi nek pomen, namen, načrt, skratka ne hodi naokrog, temveč je smotrno naravnano k izpeljavi tistega, kar ga spodbuja.
Zaradi tega je človek edini subjekt v svetu življenja, njegova dejanja pa edina nosijo pečat smisla.
Subjektivni smisel človeškega dejanja je nekaj, kar je treba razumeti.
To pa je možno samo v intersubjektivnem diskurzu in kontekstu.
problemi rešeni, zato je osredotočen na vrednotne probleme, ki jih mora rešiti v skladu z moralnimi standardi.
Glavni problem je v ugotavljanju, ali lahko deluje v smeri, v kateri želi delovati glede na obstoječe norme.
Temeljno načelo, ki usmerja delovanje, je v tem primeru načelo konformnosti (Mesner-Andolšek, 1995: 85).
Znano je, da obstaja cela množica najrazličnejših človeških značajev.
Teofrast iz Eresa, Aristotelov najpomembnejši učenec, začetnik zgodovine filozofije kot filozofske vede, ki je po učiteljevi smrti leta 322 pr.n.š. prevzel vodenje peripatetične šole, je hkrati prvi mislec v zgodovini zahodne filozofije, ki je v svoji študiji Značaji utemeljil izvirno in obsežno tipologijo človeških značajev, v kateri je obravnaval 30 različnih karakternih tipov.
Prejšnjih razmišljanj ne smemo napačno razumeti in prehitro zavreči kot nekakšen idealistični pledoaje k samoomejevanju lastnih ekonomskih interesov ali kot utopistično zagovarjanje oviranja sacro egoisma v imenu dobrih manir in lepega poslovnega obnašanja.
Poslovna morala namreč ne razglaša nekega izrednega, "fair-play", prefinjenega, brezinteresnega gentlemanstva pred oltarjem višjih interesov, vzvišenih ciljev ali splošnih vrednot-idealov, univerzalnih civilizacijskih standardov, kulturnih paradigem, religioznih dogem.
Prav nasprotno, poslovna morala govori v prid interesom navadnih poslovnih ljudi, če so ti avtentično spoznani in racionalno formulirani v diskurzivni formi, ki edina omogoča dialog na osnovi pošteno pojasnjenih razlogov (argumentov in protiargumentov) in konsenzualno sprejemljivih meril (kriterijev) za razumevanje in presojanje, stopnjevanje (hierarhiziranje) in preferiranje aktualne gospodarske delavnosti, karakterjev in rezultatov s stališča dobrega in zla.
V tem pogledu postmoderna poslovna morala skromno meri le na to, da na-kaže in tiho po-kaže na izvorno danost, ki se skriva v transcendentalnem oporišču človekove poslovne intersubjektivnosti, ki je prešla v navado in se praviloma izgublja v empiriji gospodarstva, nedostopna zaradi "daltonizma" naravne drže, psihološke motivacije in predsodkov teo-tehno-ideologije.
Njena trditev se glasi: bolje kot v zdravorazumski (common sense) samoumevnosti dober poslovni človek posluje v svetu zdravega gospodarskega življenja.
Res je, da včasih kakemu "maherju", prevarantu ali tatu uspe, vendar se (zli) poslovnež preprosto ne splača biti že zaradi lastnega ekonomskega interesa in položaja v danes popolnoma informiranem poslovnem svetu.
Malverzacije, prevare, kraje ipd. lahko v dobi planetarnega svetovnega gospodarstva in v globalni informacijski mreži uspejo samo enkrat.
Takšne "štose" je mogoče razkrinkati tako hitro, da lahko le redko doživimo njihovo reprizo.
Maliciozna poslovna anti-strategija, primerna "hohštaplerskemu" geslu "zdaj in nikoli več" vse preveč hitro in eksponencialno izgublja nujni "svet življenja" (die Lebenswelt), naravno "bazo", v kateri je še mogoče najti naivne in neobveščene "ovce", godne za hitro "striženje".
Takšna "strategija" se kaj hitro izkaže kot fatalna poslovna strategija, saj tovrstnega kvaziobrtništva v principu ne moremo niti posplošiti, niti dovolj dolgo ohranjevati, da bi si s tem zagotovili vsaj enostavno reprodukcijo kapitala, kaj šele, da bi se dokopali do razširjene reprodukcije, brez katere ni realne ekonomije.
Če je tako, potem lahko povzamemo nekaj pomembnih konsekvenc.
Prvič, dolžnost vsakega dobrega poslovneža je odgovorna, odločna in jasna obveznost, da se mora v svojem poslovnem delovanju in obnašanju orientirati s pomočjo doslednega spoštovanja dobrih poslovnih navad, ki jih narekujejo moralne norme, vrline in vrednote gospodarskega okolja, v katerem poslovni človek živi in dela.
Vendar pa tega ne sme storiti zaradi strahu pred škodljivimi posledicami, ki bi ga lahko doletele, če bi zanemaril spoštovanje moralnih načel, zaradi občutka sramu, ki spremlja zavest o nečastnosti lastnih postopkov, ali zaradi slabe vesti, ki je posledica pomanjkanja dostojanstva, kreposti in moralnih vrlin v konkretnih razmerah gospodarskega življenja.
Tako pojmovani in prakticirani dolžnosti se mora umakniti vsak drug motiv ali razlog, saj je sama na sebi zadosten pogoj za uresničevanje kakršnekoli poslovne volje, odločitve ali delovanja, najvišja vrednota, ki presega in utemeljuje vsako drugo.
Če je sodobnemu poslovnežu res kaj do tega, da bi živel in deloval v kolikor toliko človeško urejenem gospodarskem okolju, potem je moralno zavezan delovati tako, da jemlje poslovno življenje tako za lastno osebo kot tudi za osebnost vsakega drugega poslovnega človeka vedno kot cilj, nikakor pa ne samo kot orodje (organ, instrument, sredstvo) za lastne ali skupinske poslovne podvige, namere, projekte in podobno.
Le če se dobra poslovna volja drži zahteve, ki jo nalaga drugo načelo čiste dolžnosti poslovnega človeka, ne bo nikoli prišla v nasprotje s samo seboj in edino tako bo lahko ipso facto postala in ostala temeljni fenomen avtonomije, torej zadosten razlog za dostojanstvo sodobnega poslovneža.
In končno, šele s tem, da se ravna po takšni načelni drži, lahko poslovni človek pride v položaj, v katerem lahko resnično ravna v skladu z razvpitim ekonačelom - misli globalno, deluj lokalno!
- pri čemer mu lahko da hkrati tudi konkreten moralni smisel in ekonomsko vsebino.
V našem času že desetletja prevladuje družbenozgodovinski trend, ki neusmiljeno pelje k točki, ki jo ima luhmannovski sistemski funkcionalizem za svojo poanto.
Sfero prazne subjektivnosti, ki so jo že po Heglovi smrti začeli opuščati vsi resni imperativi (A. Gehlen), ta funkcionalizem končno izčisti do skrajnih konsekvenc.
V tem "velikem pospravljanju" s tem, da se transmutirajo v sisteme, izginejo še sami subjekti.
Takšna "fatalna strategija" (J. Baudrillard) zapečati "konec individualizma", ki ga je T. Adorno še vedno razumel negativno-dialektično in ga ožigosal kot samokrivdo človeštva.
Danes nas torej ne more več skrbeti hitro in ireverzibilno naraščajoča nemoč subjekta, postavljena nasproti krožnim procesom samoreferenčnosti sveta sistema, nad katerimi svet življenja nima skoraj nobenega vpliva več.
Luhmann se je enostavno otresel takšne anahrone nostalgije metafizike subjektivnosti, zaradi katere so trpeli Heglovi "desni" dediči prve generacije, pa pozneje Hans Freyer in Joachim Ritter, Arnold Gehlen, Lukacs in drugi, ki so izhajali iz hladne konstatacije, da so strukture intersubjektivnosti že razpadle in da so se individuumi izločili, tako rekoč odlepili iz svojega sveta življenja.
Zaradi tega osebni in socialni sistemi ustvarjajo obrobne za-sebne svetove, ki koeksistirajo - vse od popolne ravnodušnosti do sovražnega antagonizma.
V duhu nosilnega metodološkega postulata moderne znanosti je drža sistemskega funkcionalizma glede na to popolnoma vrednostno-nevtralna.
V tem ga ne more omajati niti kruto dejstvo, da je nujna posledica planetarne hipersistematizacije v resnici vedno le marginalizacija sveta življenja, ki bi, kot ironično pravi J. Habermas, "mogel preživeti samo takrat, ko bi se transformiral v medijsko voden podsistem, vsakdanjo komunikacijsko prakso pa bi odvrgel kot kačjo kožo" (Habermas, 1988: 330).
V sodobni sociologiji se pojem “modernizacije nanaša na prehod iz tradicionalne, nizkodiferencirane, relativno imobilne in neinovativne (izročilu zavezane) družbe v diferencirano, mobilno in inovativno moderno družbo. ...modernizacija je /torej/ povezana s sposobnostjo družbenega oziroma institucionalnega sistema, da generira inovacijske impulze ter absorbira spremembe in konflikte, ki jih sproža proces difuzije inovacij oz. proces modernizacije."
Adam, Frane(1989): Sociološki pojem modernizacije, Naši razgledi, št. 17 (904), Ljubljana, str. 500. in glede na to, da torej niso deja vu, sledi, da ostajajo, če jih opazujemo samo iz perspektive klasične luhmannovske teorije socialnih sistemov, le nekakšni netransparentni reziduumi.
Čeprav Nietzsche ni eksplicitno uporabljal termina Verwindung, je po Heideggerjevi interpretaciji implicitno uporabljal njegov pomenski potencial pomena v prizadevanju, da bi razumel bistvo zgodovinskega procesa metamorfoze moderne v postmoderno.
Verwindung pomeni neko prehajanje v smislu: 1) poglabljanja, požiranja, žretja; 2) ozdravljanja, prebolevanja, pregorevanja; 3) ovijanja, zvijanja, zapletanja, zamotanja, zavrtenja (tudi v prenesenem pomenu, da nekdo nekoga "vrti" v krogu).
Ravno to je imel v mislih Heidegger, ko je v svojem posthumno objavljenem intervjuju v Der Spieglu (Hamburg, št. 23, 1976) poskušal izreči, v čem je "največja nesreča mišljenja".
Njegov filozofski testament se zaključuje z besedami: "Za današnje ljudi je veličina tistega, kar je treba misliti, prevelika.
Mogoče bi se morali potrudit graditi na ozkih in nedaljnosežnih stezah nekega Verwindung-a.")
* Lucidnost: Upoštevati je treba, da je sklop dogajanja znotraj gospodarskega življenja v tranziciji po svojem bistvu takšen, da v njem izjemno pomenita enako napako dve skrajnosti, s katerima se sooča poslovni človek pri iskanju vrlin.
Praviloma se izkaže, da je ena med njima hujši moralni spodrsljaj kot druga.
Takšen splet okoliščin sili poslovneža v tranziciji, da vijuga med različnimi vrstami in stopnjami zla in ne da samo udobno izbira med dvema dobrinama.
Ker pri tem ni recepta, se mora opreti edino na občutljivost lastnih moralnih instinktov.
* priznavanje papeževega primata, strogo hierarhična in trda pravna ureditev, spoštovanje svetopisemske tradicije kot vira razodetja, slepo verovanje (fides implicita) v dogme, obveznost udeležbe pri liturgijah in sprejemanje zakramentov ter celibat duhovništva so kot najočitnejša zunanja znamenja te konfesije takšne norme/ideali, ki so indiferentni za obnašanje svobodnih podjetnikov, ali pa celo omejujejo uresničevanje zmagovitih menedžerskih strategij in dobičkonosnih poslovnih politik v sodobnem gospodarskem svetu;
* prepoved beračenja (zlasti v kalvinizmu), saj velja pravilo, da dajanje miloščine ni nikakršen dokaz ljubezni do bližnjega;
Nedvomno so vrednote v bistvu takšni fenomeni, o katerih tako veliko ugibamo in molče domnevamo, zelo malo pa o njih razmišljamo in jih tudi zelo slabo razumemo oziroma presojamo.
Nekaj pa je vsekakor zunaj dosega resnega dvoma: če ne bi bilo sistema vrednot - kulturnih, moralnih, tehničnih in podobnih, ki vsaj na zunaj veljajo za norme ali ideale človekovega obnašanja in ocenjevanja, ne bi moglo obstajati civilizirano življenje.
Piškav bi bil oreh človekovega obstoja, če ga ne bi prežemala in vodila vsebina vrednot.
V človeškem svetu nihče ne more biti "Švicar", se pravi - vrednostna nevtralnost je tu preprosto nemogoča.
"Hvala Bogu, Slovenci smo!"
To v domeni moralne filozofije pomeni: od začetka ne doživljamo sami sebe skozi prizmo neke aksiološke indiference, temveč kot narod, katerega značilnosti odreja povsem prepoznaven skupek vrednot, ki uokvirjajo našo kulturo.
Te vrednote so se zrcalile v naši umetnosti kot primarnem "laboratoriju" nacionalne narave.
Poštenost, zvestoba, delavnost, dobrota in družinska sreča so stebri našega sistema vrednot, ki jih najpogosteje in najbolj upoštevamo (glej J. Musek, Osebnost in vrednote).
Zato ni pravo vprašanje, kakšne vrednote nas navdihujejo, temveč veliko prej, kaj se dogaja z merili in hierarhijo vrednot v tem prehodnem oz. tranzicijskem času.
Ali so nas vsakodnevne težave, ki so naravni spremljevalec vsakega prehajanja iz starega sistema gospodarjenja v novega, približale tistim tradicionalnim vrednotam in kulturnim navadam, o katerih smo bili prepričani, da dajejo dušo in aromo naši identiteti, ali pa so nas od njih oddaljile?
Povedano drugače, kaj se je zgodilo v sedanjem procesu postsocialistične preobrazbe gospodarstva in poslovnega življenja z vrednotami, ki veljajo za temelj naše kulture?
Drugi pomembni indikator, na podlagi katerega je mogoče oceniti sedanje stanje duha glede na prevladujoči sistem vrednot v našem gospodarskem svetu, je ugotavljanje odnosa do kapitala in sploh do zasebne lastnine.
Iz prej omenjene javnomnenjske raziskave se tukaj kažejo štiri različne skupine.
V najmanjši (dva do tri odstotke) so tisti, ki v zasebni lastnini vidijo možnost uživanja.
Iz tega je videti, da pri naših ljudeh hedonizem kot aksiološka pozicija filozofije življenja ni pognal močnejših korenin.
Drugi dve skupini, od katerih vsaka predstavlja po deset odstotkov populacije, v kapitalu vidita ali vir izkoriščanja ali vir življenjske gotovosti.
Ob takih ugotovitvah, pa ne brez kančka ironije, lahko samo zatrdimo, da tudi skoraj pol stoletja intenzivnega marksističnega izobraževanja naroda ni zadostovalo, da bi ljudi prepričali, da sprejmejo tisti pogled na svet, po katerem je kapital vir celotne odtujenosti človekovega dela, reifikacije družbenih odnosov in izkoriščanja delovne sile znotraj sistema blagovno-denarnega gospodarstva.
Kot je videti, devetih od desetih vprašanih Slovencev prav nič ne moti, da jih izkoriščajo, če so za to dobro plačani.
Zdaj je v kapitalu jasneje videti tudi njegovo drugo stran, kjer je kapital sredstvo za zadovoljevanje javnih in zasebnih potreb in ciljev.
To potrjuje izrazita številčna premoč skupine, ki v zasebni lastnini vidi možnost za samostojno življenje.
Danes večina prebivalstva dojema kapital kot povsem instrumentalno kategorijo in ga doživlja kot najbolj zanesljiv vir za ustvarjanje samostojne prihodnosti.
Potreba, da si na svojem gospodar, ima na naših tleh večstoletno tradicijo.
Torej ni naključje, da sta se obrtništvo in drobno gospodarstvo pri nas najbolj razmahnila kot organizacijski obliki gospodarjenja in se kljub vsem zgodovinskim spremembam pokazala za najbolj odporna, stabilna in ekonomsko prodorna.
Ti dve obliki sta usklajeni s temeljnim credo-m Slovencev, da je blaginja posameznika boljša kot kolektiv, družinski sreči pa daje prednost pred javno blaginjo, višjimi interesi in zgodovinskimi fantazmami.
* Kateri med zaposlenimi so najbolj ustvarjalni?
Kako razumeti to očitno nasprotje med pričakovanji izvrševalca oporoke o dediščini družbenega premoženja in stanjem duha, ki preveva njegove zakonite naslednike?
Poskušali bomo najti odgovor na to zapleteno vprašanje in se pri tem omejiti le na ključne dejavnike tako visoke stopnje nemotiviranosti našega prebivalstva za zgodbo o certifikatih.
Kaj naj storijo tisti, ki niso imeli sreče z "loterijskim bobnom", ki ga je zavrtel predhodni sistem?
Kaj bo s tistimi, ki jih je doletela zaposlitev v podjetjih, ki so sedaj v stečaju ali sanaciji, ali takih, ki kmalu ne bodo več imela nikakršne ekonomske prihodnosti?
Ali bodo s certifikati spet doživeli novo izdajo stahanovskih značk in plaket za uspehe pri delu v obliki "instrumenta", ki so ga dobili v uporabo od SDK?
Pri poimenovanju vodila za pošteno poslovanje ugotavljamo, da bi bila veliko primernejša novolatinska beseda codex (starolatinsko: caudex), ki je prvotno pomenila popis, to je knjigo, sestavljeno iz povoščenih lesenih ploščic ali tnalo, h kateremu nekoga privedejo, da bi ga kaznovali ali izpostavili posmehu.
V tem pogledu je Kodeks poslovne morale ime, ki je v primerjavi z zakonikom veliko primernejše za popis maksim prave moralne narave in obnašanja v gospodarstvu.
Tukaj namerno uporabljamo Kantov izraz "maksime", saj se z njim ponavadi označujejo tista načela ali pravila praktičnega uma, ki nastajajo na podlagi dobre volje kot končnega smotra vsake moralnosti, tudi poslovne.
Prepričani smo, da se avtorjema Zakonika, če bi upoštevala vsaj katero od veljavnih definicij, ne bi prikradel takle stavek: "Če navodila in pogodba niso v skladu s temi načeli, je dolžnost vsakega podjetja zadržati njihovo izvršitev in o neskladju poročati Svetu podjetja."
Tukaj se namreč neposredno posega v zahtevo po obnašanju, ki ni v skladu z ingerencami veljavnih zakonov iz obligacijskega, gospodarskega in delovnega prava.
Pogodba, ki jo je na primer podpisal pooblaščeni predstavnik podjetja, je veljaven dokument, katerega uresničevanja ni mogoče preprečiti samo zato, ker je imel nekdo od zaposlenih v podjetju pri tem moralne pomisleke ali zadržke.
Tako obnašanje je, ne glede na to, da lahko privede do moralne pohvale resnicoljubnih, s stališča trenutno veljavnih zakonov celo kaznivo dejanje.
Da bi ta Zakonik lahko začel veljati, bi bilo treba prej temeljito spremeniti obstoječo zakonodajo na področju gospodarskih dejavnosti v Sloveniji.
Do tedaj bi utegnil povzročati analogno ambivalentnost, kakršno smo imeli v starem sistemu, v katerem je bil uveden institut "moralno-politične neoporečnosti": tedaj je moral vsak direktor zelo paziti, da ni počel česa, kar je morda sicer bilo v skladu z veljavnimi zakoni, ali pa vsaj ni bilo eksplicitno prepovedano, vendar je bil deležen namrščenih pogledov tistih, ki so bili pooblaščeni varuhi morale (njegove) Partije.
Ta je proti neprimernim uvajala stroge sankcije, ki so imele tako pravne kot eksistencialne posledice.
Na tako spolzka tla bi stopili, če bi skušali zdaj v praksi dosledno uresničevati zapoved, s katero se končuje preambula Zakonika, ki se glasi: "Kršitev teh načel in pravil, kjerkoli in od kogarkoli, je sankcionirana z disciplinskimi ukrepi, vključno z odpustitvijo".
S tem bi preprosto prekoračili prag poslovne morale, ki za kršitev dobrih poslovnih običajev, nravnih navad ali prostovoljno izbrano razlikovanje od veljavnih vzornih značajev pozna samo dva očitka: slabo vest in sram.
Tam, kjer se začnejo udarci (sodna razsodba, denarna ali zaporna kazen in podobno), že zdavnaj nismo več na področju morale, temveč na področju prava.
Ne moremo trditi, da se Zakonik ne bi spuščal tudi v tipično moralne podrobnosti.
Tako na primer pod naslovom Konflikt interesov zelo realistično govori o darilih kot o nečem, kar v poslovnem svetu obstaja že od nekdaj.
Zakonik ne želi povsem zatreti biznisa in se kljub vsemu odloča za darila, vendar so zanj moralno sprejemljiva samo tista, ki so še v mejah "zmerne vrednosti".
To je zelo lepo slišati, vprašanje pa je, katera vrednost darila je še zmerna?
Ali povedano drugače, kje in kdaj taka stroškovna postavka prestopi mejo razumnega ekonomskega vedenja?
Žal nas Zakonik pri tem pušča tavati v popolni temi.
Je mar moralno sprejeti ali dati slovite štiri odstotke?
Kajti, če gre za štiri odstotke tankerja nafte ali tovornjaka vžigalic, je jasno, da bo v prvem primeru za naše razmere to pretirano, v drugem pa le skromno darilo, če enako razlagamo "podmazovanje", brez katerega na primer v arabskem svetu ni mogoče skleniti skoraj nobene pogodbe, kaj šele take, ki bi prinesla velik dobiček.
Da sploh ne omenjamo t.i. "nove demokracije" v državah nekdanjega vzhodnega bloka, kjer vlada sistemska korupcija, saj bi pošten menedžer propadel, če bi nastopal kot človek z visokimi moralnimi merili, ki ni pripravljen kaj potegniti iz žepa, da bi dobil carinsko soglasje, kakšno dovoljenje, vizum, uredil plačilo računov za prodane izdelke ali storitve.
Njegovi moralni pomisleki mu bodo povzročali samo glavobol, če ne bo dojel, da je podkupnina v tem delu sveta nekaj povsem normalnega in da je nenormalno, če se kdo temu upira.
Tu je Zakonik na srečo zelo prožen, saj upošteva specifičnost pravil gospodarske igre na teh trgih in pravi: "V takem primeru je plačilo, čeprav je v nasprotju s pravili tega zakonika, dovoljeno, vendar samo v primeru, ko je to neizogibno za normalen potek poslovnih aktivnosti in ko to potrdi odgovorni direktor".
, se pravi "politično bitje", tako bitje torej ni zmožno obstoja zunaj njegove skupnosti.
Samo bog in žival lahko eksistirata samostojno, izolirano od drugih.
Če poslovni človek ni ne bog ne žival, potem mu v primeru moralne ekskomunikacije iz lastnega gospodarsko-družbenega okolja ne kaže nič dobrega.
Prva sled, s katero začenjamo svoje raziskovanje, je v spoznanju, ki šele v zadnjem času pridobiva svoje državljanske pravice v širši javnosti.
Gre namreč za to, da smo v vroči želji po čim hitrejšem odmiku od prejšnjega (predmodernega) sistema prehitro in premalo domišljeno segli po tako imenovanem modernem tržnem gospodarstvu.
V tej naglici smo spregledali dejstvo - pri čemer na srečo nismo osamljeni, kar nekoliko zmanjšuje našo odgovornost - da so očetje moderne ekonomije in njihovi nasledniki svoje teorije in gospodarske modele utemeljevali in razvijali izključno na mehanicističnem svetovnem nazoru.
Takšna nepopravljiva nesmotrnost je imela med drugim za posledico pomanjkljivosti v temeljih moderne ekonomije, kakršno je mehanicistično inspirirano omejevanje gibanja na golo premeščanje v trodimenzionalnem prostoru in ob tem še premeščanje, ki je hkrati reverzibilno in brez kakršnekoli kakovosti.
Takšen strateški manever je na eni strani odprl vrata zmagovitemu prodoru matematike in kvantitativnih metod za učinkovito operacionalizacijo variabel znotraj gospodarskega sistema, na drugi strani pa je hkrati stalno povečeval pomanjkanje povezav s konkretno stvarnostjo gospodarskega življenja.
Posledice so znane.
Do danes nobena ekonomska ali menedžerska teorija, noben izmed številnih gospodarskih modelov niti ekonometrijskih matric, statističnih vzorcev, še manj pa aktualiziranih gospodarskih sistemov v razvitem ali manj razvitem delu sveta preprosto ni imel v sebi variable, ki bi reflektirala ali izražala prispevek narave, učinek družbenih stroškov poslovanja in višino škode, ki jo povzroča okolju danega gospodarskega sistema!
Morda so bili edina svetla točka pri tem fiziokrati, ki so ohranili spomin na človekovo povezavo z naravo, četudi so jo tudi oni redukcionistično skrčili s tem, da so "zemljo" v svoj ekonomski model uvedli samo kot enega izmed ključnih dejavnikov v strukturi kapitala in na novo ustvarjene vrednosti znotraj nacionalne ekonomije.
Za bolj poglobljeno razumevanje sodobnih mitologij gospodarjenja in poslovnega življenja nasploh glej pred kratkim objavljeno študijo Bogomirja Kovača Poslovna mitologija, Gospodarski vestnik, Ljubljana, 1996.
* če je torej (skoraj) vse dovoljeno, potem je vzpon ekonomskega amoralizma in imoralizma nasploh videti kot "naraven" razvoj dogodkov v poslovnem svetu;
b) navsezadnje je to nemoralno dejanje še kako koristno za naše podjetje;
