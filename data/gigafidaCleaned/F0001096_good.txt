V minulih dneh so se iz Varšave zato že slišali previdni glasovi popuščanja.
Kot je povedala ministrica za evropska vprašanja Danuta Hübner, so pripravljeni na pogovore o prav vseh vprašanjih.
Morda bodo v zameno veliki pripravljeni popustiti pri številu komisarjev, ugibajo v nemški prestolnici.
Število komisarjev in njihove pristojnosti članov so poleg sistema odločanja v ministrskem svetu ena najbolj spornih točk s seznama predlogov nekdanjega francoskega predsednika Giscarda dʼEstainga.
Če je Schröder tokrat zadovoljen z italijanskimi konservativci, pa ima več težav z domačimi.
Bavarski ministrski predsednik Edmund Stoiber je časopisu Frankfurter Allgemeine Zeitung povedal, da ne bo podprl nove evropske ustave, če bo EU dovoljevala mehčanje cenovne stabilnosti.
V Berlinu zato spet glasneje govorijo o evropskem jedru.
Če na bruseljskem vrhu EU ne bodo dosegli soglasja, bo zamisel, ki jo je že pred leti predstavil krščanskodemokratski politik Wolfgang Schäuble, spet na dnevnem redu.
Vito Flaker, dekan Fakultete za socialno delo, vodi po naročilu ministrstva za socialo pilotski projekt o neposrednem financiranju za ljudi, ki potrebujejo organizirano pomoč.
»Projekt ne bo neposredno zajel starejših, čeprav bodo rezultati veljali za vse, ki so odvisni od organizirane socialne pomoči.
Ena od težav našega sistema je, da se moramo državljani prilagoditi storitvam, ne pa storitve nam.
Tudi v domovih upokojencev je tako.
Smisel neposrednega financiranja je v tem, da vsakdo sam presodi, kaj potrebuje in želi.
Tudi v domu upokojencev bi lahko bil na ta način denar bolj transparentno porabljen.
Ideja projekta je, da bi tisti, ki si takšno financiranje želi, lahko zaprosil za denar na podlagi individualnega načrta.
Odločala bi komisija, sestavljena iz strokovnjakov, uporabnikov in predstavnikov skupnosti.
Menim, da bi bilo mogoče sedanji sistem skrbi za starejše precej izboljšati.«
- Skupščina Zavoda za pokojninsko in invalidsko zavarovanje Slovenije (Zpiz) se bo na jutrišnji seji osredotočila na predlog sprememb in dopolnitev finančnega načrta zavoda za leto 2004 in predlog finančnega načrta zavoda za leto 2005.
V obeh letih načrtujejo presežek prihodkov nad odhodki, tako da bodo v letu 2004 končno začeli odplačevati tudi primanjkljaj iz preteklih let, ki zdaj znaša 23,1 milijarde tolarjev.
Poleg tega bodo obravnavali tudi informacijo o ravni pokojnin in drugih dajatev v obdobju od januarja do oktobra letos.
Celotni prihodki zavoda bodo leta 2004 znašali 843,8 milijarde tolarjev in bodo za 811 milijonov tolarjev višji kot v prvotno sprejetem finančnem načrtu za leto 2004.
Celotni odhodki za leto 2004 pa so načrtovani v višini 840,8 milijarde tolarjev in so za 1,8 milijarde tolarjev višji od sprejetega finančnega načrta.
Ljubljana - »Davčna služba je od duhovnikov zahtevala le izvirna potrdila o vplačilu prispevkov za socialno varnost, iz katerih je mogoče razbrati, da so jih res plačali sami in ne škofija zanje, ker duhovniki socialne prispevke plačujejo prek škofije,« pojasnjuje državna sekretarka na ministrstvu za finance Milojka Kolar .
Ljubljanski nadškof dr. Franc Rode se je predsedniku vlade Antonu Ropu namreč pritožil, da davčna služba »zaradi nekaterih nejasnosti duhovnikom ne priznava pravic, ki jih imajo«, v ljubljanski nadškofiji pa je bilo mogoče zvedeti, da davčna služba duhovnikom socialnih prispevkov, ki jih plačajo sami, ne odšteva od dohodninske osnove.
Razlogi za izdajo novega zakona so številne spremembe materialnih predpisov na področju delovnega prava in prava socialne varnosti.
Tako sta bila na področju individualnih delovnih razmerij leta 2002 sprejeta zakon o delovnih razmerjih in zakon o javnih uslužbencih.
Drugačne so razmere pri materialnem pravu na področju kolektivnih delovnih razmerij, ki se po uveljavitvi ZDSS ni bistveno spremenilo.
Pri tem velja ugotovitev, da je veljavna delovno pravna ureditev kolektivnih delovnih razmerij še v nastajanju.
Izstopa predlog zakona o kolektivnih pogodbah, ki je v zakonodajnem postopku že od leta 1994, pa do danes še ni bil sprejet.
Tako pravna ureditev kolektivnih pogodb še vedno temelji na zakonu o delovnih razmerjih iz začetka 90. let in celo dveh členih zakona o temeljnih pravicah iz delovnega razmerja iz nekdanjega zveznega zakona iz leta 1990.
Tudi ureditev stavke še vedno temelji na jugoslovanskem zakonu o stavki, ki sploh ne predvideva sodne intervencije.
Podatki o gibanju zadev na delovnih in socialnih sodiščih in o trajanju postopkov kažejo na predolgo trajanje sodnih postopkov.
Med poglavitnimi vzroki za takšne razmere so spori, ki so se pojavili zaradi preoblikovanja gospodarskega in pravnega sistema, reorganizacije sodstva, pa tudi subjektivni vzroki pri udeležencih postopka.
O kom je Rop pripovedoval Prodiju?
Kandidati iz Slovenije za evropskega komisarja so pravi in dobri, je bil skrivnosten Anton Rop, ki je v Bruslju predsedniku evropske komisije Romanu Prodiju zaupal, koga bo nova članica EU predlagala v Prodijevo 25-člansko ekipo, ne pa tudi novinarjem oziroma javnosti (zaslišanja kandidatov v evropskem parlamentu bodo marca 2004).
Rop je naštel tudi slovenske izbrance za druge visoke funkcije, zlasti za proračun, transport, širitev EU in notranji trg.
V Bruslju je Rop na vse pretege lobiral za drugi tir od Divače do Kopra, njegova uspešnost bo znana čez deset dni na vrhu EU.
Po nekaterih virih bi nam tudi s tem projektom (poleg posodobitve proge proti Madžarski), če bi ga predlagali skupaj z Grki, lahko uspelo.
Marko Perak: Lastnik hotela Lipa Jože Kreuh je nekaterim obljubljal steklenico piva za podpis pod peticijo zoper mene ...
Nikoli nisem delal proti državi Sloveniji in slovenskemu narodu, saj sta moja žena in sin Slovenca.
Tudi dvostopenjski študij ohranja delitev na visokošolski strokovni in univerzitetni študij - Uvajanje kreditnega študija
Študentje so ob tem opozorili, da naše univerze ob visoki stopnji avtonomije »niso prevzele ustrezne odgovornosti za kakovost«.
Ob tem so se soočili s samovšečnostjo in pasivnostjo univerz, zlasti ljubljanske.
Prisiljeni so bili braniti javno visoko šolstvo pred težnjami vlade, ki želi »liberalizacijo trga za visokošolsko izobraževanje«.
Zavzemajo se za brezplačnost obeh ciklov dvostopenjskega študija, češ da bi »uvedba šolnin ob prehodu v drugi cikel predstavljala oviro pri prehodnosti in izbirnosti ter marsikomu otežila nadaljevanje in zaključek študija na drugi stopnji«.
Tito je tako potoval na Kitajsko, preden jo je ameriška politika odkrila.
In to z dvema letaloma, tako kot se spodobi tudi za sedanje ameriške predsednike, čeprav se je bil prisiljen ustaviti v Moskvi, da so mu dotočili gorivo.
Spremljala ga ni Jovanka, ampak Stane Dolanc, ki je takoj, ko so kam prišli in opravili najbolj tečne državniške formalnosti (častna četa in podobno), prižgal cigareto.
Mimogrede, Kitajci so »divji« kadilci, tako da jim to ni bilo nič tujega.
No, Tito in Stane sta se ustavila tudi v Severni Koreji, kjer jima je Veliki vodja, Kim Il Sung, priredil veličasten, sanjski sprejem, takega, kakršnega George W. Bush ml. seveda ne bo nikoli doživel.
Pravzaprav: si Bush sploh upa v Pjongjang?
Bo tudi tja letel večerjat purana naskrivaj?
Po nenadni bolezni, ki ga je med sejo vlade prejšnji teden najprej prav na hitro odgnala v prostore, kamor še cesarji hodijo peš, potem pa odvrnila od poti v Indijo in še nekaterih obveznosti zadnjih dni, Silvio Berlusconi išče šivanke v kupu sena in se pripravlja, da bo s čudežnimi paličicami pričaral soglasja med evropskimi državami.
V pol leta predsedovanja Evropski uniji se ni utegnil veliko ukvarjati z bistvenimi nesporazumi, ki ločijo partnerje.
Spopadal se je s predsednikom evropske komisije Romanom Prodijem in se veliko družil s prijatelji iz Moskve in Washingtona, o Evropi pa je bil, pravijo, prepričan, da se bo že znašel, kakor se znajde doma v Italiji.
Zakaj je Husein Homeini pobegnil iz Irana?
Zakaj je pravzaprav prišlo do spora med iranskim verskim vodstvom in družino Homeinijevih, ki jo v javnosti najodločneje zastopata vnuka Husein in Hasan?
Zgodba se vleče že dolgo, konflikt pa se je dokončno zaostril pred dobrimi štirimi leti, ko je Husein Homeini leta 1999 po silovitih demonstracijah na teheranskih ulicah podprl študente in reformiste.
Kasneje je pogosto izjavljal, da so obsodbe študentov, intelektualcev in pisateljev, ki nasprotujejo režimu, nezakonite.
In ko je dodal, da so vrhovni verski voditelj ajatola Ali Hamnei in njegovi pribočniki zlorabili Homeinijevo ime in islam za utrditev svojega »tiranskega despotstva«, je bilo ljubezni med vladajočo teokracijo in Homeinijevimi za vselej konec.
Takoj ko je demokratično izvoljeni predsednik 23-milijonskega otoka napovedal referendum o imenu in statusu otoka, se je začelo na Kitajskem govoriti o vojni in potihem proučevati uporabo jedrskega orožja.
Prav zaradi sedanjega statuta ZN ni takrat azijske sile nihče opozoril, da se v tem besednjaku skrivajo resna kršenja ne le načel človekovih pravic, ampak tudi svete naloge varnostnega sveta - odpravljanja vsega, kar bi lahko ogrozilo svetovni mir.
Na svetovni korupcijski lestvici je SČG med 133 državami na 106. mestu Vladajoča elita ne kaže zanimanja, da bi prevzela politično odgovornost za zlorabe
To pravilo ne bi veljalo samo na evropski celini in na njenem obrobju, temveč - kot načrtujejo v Washingtonu - celo daleč od evropskih meja, v Afganistanu in v Iraku, čeprav se je vsaj polovica zaveznic odločno upirala posegu proti Sadamovemu režimu brez privolitve OZN.
In da bi bila mera sarkazma polna, je Colin Powell v govoru, ki so ga razdelili pred ministrskim zasedanjem, utemeljil poziv zaveznicam, naj »naredijo več za stabilizacijo razmer« v Iraku, prav z resolucijo varnostnega sveta št. 1511, čeprav Bela hiša sploh ni čakala na blagoslov Svetovne organizacije, ki bi mednarodnopravno legitimiziral vojaški poseg proti iraškemu diktatorju.
»Tudi jaz sem slišal za to, vendar moram reči, da o tem ne razmišljamo,« je včeraj za Nedelo povedal Loredano Glavič, direktor Ribe Izola, ki je par ladij Delamaris hrvaškemu kupcu prodal letos aprila.
Cene niso objavili, je pa bila nižja od 100 milijonov tolarjev.
Če bi prodali dvaindvajset let stari Ribi, bi zanju iztržili kakih 150 milijonov tolarjev, morda kak tolar več.
Ta hip o prodaji ne razmišljajo, saj se to ne sklada s stroški za vzdrževanje in posodabljanje ladij, v katere so zadnje čase vložili nič manj kot 80 do 90 milijonov tolarjev za nove generatorje, nov soner, rezervoarje za vodo ...
Na srečanju v Sv. Antonu so udeleženci podprli predlog osnutka zakona, s katerim naj bi poenostavili in dokončno rešili vračanje skupne zemlje slovenskim vasem.
S tem zakonom naj bi se omogočilo, da bi z običajnim pravom presegli praktično neizvedljive dedne postopke in podržavljeno zemljo vrnili agrarnim skupnostim.
- Te dni potekajo regijski debatni turnirji za srednješolce v organizaciji ZiP za in proti, zavoda za kulturo dialoga, ki je v Sloveniji nosilec debatne dejavnosti.
Dijaki letos debatirajo o trditvi Pozitivna diskriminacija je opravičljiva, argumente za in proti so pripravljali zadnjih nekaj tednov.
Prvi debatni turnir je bil prejšnji konec tedna na gimnaziji v Rušah in se ga je udeležilo 18 ekip, predvsem iz severovzhodne Slovenije, ta teden je debaterje gostila gimnazija v Brežicah, prihodnji teden pa v Ljutomeru, kjer bo debatni turnir v angleščini z mednarodno udeležbo.
Poleg slovenskih klubov se ga bodo udeležili še debaterji iz Turčije, Anglije, Nemčije, Češke, Hrvaške itd.
Misel Spivakove je simpatična in zanimiva ter zlasti za ameriški prostor še kako pomembna in aktualna.
Opozarja na nekatere, danes vendarle že močno uveljavljene odlike primerjalne književnosti (na primer raziskovanje drugosti in drugačnosti, zmožnost natančnega branja, vživljanja v oddaljene jezikovne in kulturne kontekste itn.) in s svojim branjem literarnih besedil ter sprotno aplikacijo analize na širša sociološka vprašanja razvidno demonstrira nujnost in nenadomestljivost literarne vede, saj je za odkrivanje še kako pomembnih podtekstov in podtonov (v njih se pod okriljem literarne retorike ponavadi skriva bistvo problema, ki običajni refleksiji lahko ostane skrito) edino usposobljena in merodajna.
Je pa res, da v tej nekoliko hibridni in nepregledni knjigi vendarle ostaja nekaj nejasnosti in morda celo nedoslednosti, ki kažejo pravzaprav na začarani krog, v katerega je ujeta predvsem tako imenovana postkolonialna misel s svojo kulturno filozofijo.
Zanimivo je na primer, da Spivakova (in to gotovo ne neupravičeno) nenehno zavrača evrocentrizem tradicionalne primerjalne književnosti in se večkrat obregne ob monopolizem ZDA v različnih kontekstih, da pa na nekaterih mestih vendarle tudi sama zapade »amerikoncentrizmu«.
Njena splošna razlaga (in ne na primer opis ameriške specifike!) nastanka treh disciplin, ki se jim najbolj posveča, ni namreč prav nič »planetarna«, temveč zgolj lokalno ameriška: »'Area studes' so bile ustanovljene, da bi zagotavljale moč ZDA v hladni vojni.
Primerjalna književnost je bila posledica tega, da so evropski intelektualci bežali pred 'totalitarnimi' /tudi tele navednice Spivakove so nekoliko dvoumne/ režimi.
Kulturne in postkolonialne študije so povezane s tem, da se je pritok azijskih priseljencev na podlagi reforme Lyndona Johnsona (...) iz leta 1956 povečal za petsto odstotkov.«
Ne najbolj konsistenten s samim besedilom je tudi naslov, saj se na »smrt discipline« Spivakova prav na kratko, v eni sami sintagmi, naveže le v uvodnih besedah, skoz celotno knjigo pa nato (tudi v sklepu) z žarom, upanjem in pričakovanjem govori o »novi primerjalni književnosti«.
Ko to zanimivo knjigo preberemo, sicer nismo razočarani, gotovo pa je razočarano pričakovanje, ki nam ga je zbujal naslov.
Število govorcev pri tem ni pomembno.
Luksemburščina je postala jezik šele pred kratkim, govori jo komaj četrt milijona ljudi.
Drugačen primer je Norveška, kjer so se odločili za diglosijo, soobstajanje dveh jezikov: 14 odstotkov prebivalcev govori tako imenovano novo norveščino, 68 odstotkov pa večinski jezik.
Oba jezika obstajata vzporedno, v istem časopisu so članki v obeh jezikih.
V šolah govorijo in se učijo pač jezik tistega okolja.
To je popolna jezikovna demokracija.
To se ne bo zgodilo.
Dejal sem že, da je ohranitev jezika odvisna od volje njegovih govorcev - v primeru slovenščine je torej vse odvisno od Slovencev.
Cel kup področij, od domačih opravil do literarnega izražanja, bo ostalo v nacionalnih jezikih.
V tem ne vidim kakšnega posebnega problema.
V svinčenih letih sta bila napisana kar dva dramska teksta, ki sta se ukvarjala s stanjem na univerzi.
To sta bila Borova Šola noči in Kozakov Kongres.
Teksta ne moreta biti bolj različna, in to na vsak možen način, ne nazadnje tudi v umetniški prepričljivosti.
Matej Bor se identificira s perspektivo ogorčene in histerične oblasti, Primož Kozak pa tistih profesorjev, ki so do oblasti imeli resne pomisleke.
Borova drama nam dopoveduje, da so študentske nemire dirigirale sovražne organizacije v tujini, ki so poskušale destabilizirati socialistično ureditev, in da je študente pohujševal patološko zlobni profesor Ahriman.
Kozakova drama pa nas vpelje v miselni svet doktorja filozofije, docenta Gabriela, ki na univerzi organizira kongres, ker želi doseči nekaj, kar se nam danes zdi samo po sebi umevno: »Da sami določamo učne in raziskovalne načrte.«
Ni dvoma: v svinčenih letih se je oblast univerze bala in občutek ogroženosti se je pogosto razvil v nasilnost.
Moram pa dodati, da jo je obenem tudi spoštovala kot nekakšnega enakovrednega nasprotnika.
To je veljalo predvsem za področje humanistike, druga področja znanosti so oblastnike manj zanimala.
Razlog je preprost: filozofa ali zgodovinarja ali literarnega zgodovinarja je oblast štela za rivala, pogosto neprijetnega, vendar rivala.
Ker pač interpretira zgodovino in ker se komunistična oblast se v boju za človeške duše ukvarja z istim poslom ali strategijo, z interpretacijo zgodovine.
Dušan Pirjevec je bil značilna figura v fokusu tega razmerja.
Krupjejki očitata delodajalcu kup nepravilnosti in nečednosti, od zlorabe položaja, napeljevanja k kraji, spolnega nadlegovanja in ustrahovanja do diskriminacije.
Kot pravita, kljub temu da sta pri Hitu zaposleni ena od 1988., druga od 1990., že deset let delata na istem delovnem mestu krupje I in čeprav naj bi bilo napredovanje odvisno od delovnih izkušenj in uspešnosti, se je v njunem primeru izkazalo, da je povsem odvisno le od ocenjevalca.
Tako se je zgodilo, da so tako rekoč vsi iz njune generacije napredovali že 1993. ali kako leto kasneje, le tožnici nista napredovali že deset let.
Prepričani sta, da razlog tiči v tem, da nista popustili pritiskom nadrejenih in sta se pred kratkim celo opogumili in podali kazenski ovadbi, a ju je tožilstvo zavrglo zaradi zastaranja.
Zato sta na delovno sodišče prek odvetniške družbe Čeferin vložili tožbo zaradi plačila skupaj 59,232.444 milijonov tolarjev in zahteve za razporeditev na ustrezno delovno mesto.
- V okolici Kopra je v soboto umrl 28-letni domačin B. D. Kot so sporočili iz PU Koper, je med praznovanjem rojstnega dne zaužil večjo količino alkohola.
Zaradi utrujenosti so ga svojci odnesli v spalnico, kjer so ga dve uri kasneje našli mrtvega.
Vzrok smrti bo pokazala sanitarna obdukcija.
Kakih 50 tisočakov je Ljubljančanu odnesel približno 40 let star moški, visok 160 cm, koščenega obraza, ki je nosil rjavo obleko, pokrit pa je bil prav tako z rjavim klobukom.
Že pred pol osmo zjutraj sta se ulična razbojnika znašla nedaleč od poklicne strokovne šole na Ptujski za Bežigradom, kjer sta zaskočila 18-letnega dijaka iz Domžal.
Zarenčala sta vanj, da hočeta telefon in denar, če ne, jih bo dobil in fant je zaradi groženj klonil in segel v žep.
Nepridiprava sta mu odnesla 15 tisoč tolarjev vreden GSM in nekaj drobiža.
Še s tremi vaščani je drvaril v svojem gozdu, kjer so pripravljali drva za zimo.
Do nesreče je prišlo okrog petih popoldne, ko so z delom pravzaprav že končali in se odpravili domov.
Puhovk, ki so jih mnogi nosili že v 80. letih, so se domislili mnogo prej.
Leta 1952 so v Franciji ustanovili modno hišo Moncler, ki je slovela kot tovarna oblačil za prosti čas.
Izdelovala je tehnološko dovršena in na pogled privlačna oblačila.
Od takrat se njihove puhovke niso kaj dosti spremenile.
Zdajšnji lastnik Remo Ruffini poudarja, da jih kupci ne nosijo le kot zadnji krik mode, temveč po več let, saj so zelo trpežne.
Carolina Monaška se menda še vedno razkazuje na smučarskih progah prav v puhovki Moncler iz 60. let.
Najnovejšo kolekcijo odlikujejo žive barve.
Letos so pri Monclerju predstavili carving smuči v beli barvi, ki jih je mogoče kupiti le na določenih prodajnih mestih, poleg tega pa še omejeno število puhovk klasičnega kroja, ki so nastale v sodelovanju z blagovno znamko Comme des Garc sons in milansko prodajalno Corso Como 10, piše Panorama .
Pozabljeno olje na razgretem štedilniku je bilo krivo, da je v soboto popoldne zagorelo v stanovanjski hiši v Spodnji Slivnici pri Grosupljem.
Ogenj, ki se je iz kuhinje pod mansardo razširil na ostrešje, so pogasili gasilci prostovoljnih društev iz Grosupljega, Spodnje Slivnice in Ponove vasi.
Nastalo škodo še ocenjujejo.
Darko Bulat, K2.net: »Čeprav je moje podjetje v prisilni poravnavi, se je dokapitaliziralo (podjetje Pivot je vložilo 12 milijonov tolarjev).
Imamo kupljeno tehnično opremo za ADSL, čakamo na priklop Telekoma Slovenija, upamo da že okoli novega leta.
Za nišni model ADSL smo se odločili, ker nudi nižje začetne stroške kot navadna ponudba.
ADSL si želijo tudi naše stranke.«
Kakšne so cene dostopa do interneta v Veliki Britaniji?
Ljubljana - Palčica, pravljica Hansa Christiana Andersena, je s tehnično in vsebinsko podporo razvojnega oddelka podjetja Navidez otrokom poslej na ogled v Cankarjevem domu tudi na povsem drugačen, virtualni način in zgodba dvakrat nima enakega poteka.
Gre za prvo tovrstno interaktivno pravljico na svetu (predstave so še ta teden), ki ohranja like in izvirno pripoved, v večji meri pa potek zgodbe usmerjajo gledalci - predvsem otroci.
Gre za interakcijo v realnem času preko igralne konzole in naglavnega trekerja, oziroma senzorja, ki spremlja rotacijo in nagibe glave likov na platnu, vse to pa počne pripovedovalec zgodbe v zakulisju, ki tudi komunicira z občinstvom.
EV8, lastna programska platforma podjetja Navidez d. o. o., s programjem za vizualizacijo in interakcijo s podatki omogoča režijo in kadriranje v realnem času (spreminjanje kamer, izbor likov, gibanje, klicanje dogodkov).
Da računalniško modelirani liki sledijo naratorju, je omogočil programski vmesnik za prepoznavo govora.
Razvoj projekta je trajal pet mesecev, proračun projekta je bil okoli pet milijonov tolarjev, od tehnike pa velja omeniti, da Palčica »živi« v okolju windovs 2000, xp, uporablja knjižnico directx in podporo za stereoskopsko in večstensko zvezno projekcijo.
Otroci bodo uživali v zgodbi in izvirnemu podajanju vsebine, odrasli bržkone bolj po predstavi, ko je možen ogled zares izvirne in dovršene tehnične rešitve.
Procesorji opteron so edini, ki ponujajo poceni 64-bitnost.
Vendar so mnogi že na začetku leta napovedovali, da se bo AMD moral povezati z velikimi proizvajalci računalnikov, če bo želel uspeti s svojimi 64-bitnimi izdelki.
Medtem ko so pri IBM že ponudili prve multiračunalniške strežnike s 64-bitnim procesorji AMD opteron, nameravajo pri Sunu, kjer za zdaj prodajajo le sisteme z 32-bitnim Intelovimi xeoni in lastnimi 64-bitnimi ultrasparci III, svoj operacijski sistem Solaris prihodnje leto prilagoditi za nove opterone.
Kakšna bo 64-bitna prihodnost
Motorola letos praznuje 75-letnico obstoja.
Podjetju, ki je pred tridesetimi leti kot prvo predstavilo mobilni telefon, v zadnjih letih ne gre več tako dobro, a še vedno drži drugo mesto med izdelovalci mobilnikov.
Konkurenca je evropska, ne azijska, pravi Allen Burnes, ki pri Motorolinem oddelku osebnih komunikacijskih sistemov skrbi za razvijajoče se trge, med katere po neki čudni logiki sodi tudi Slovenija s skoraj 90-odstotnim deležem uporabe mobilnih telefonov.
Najprej so zamenjali strojni del - črno škatlico, ki so jo kupili pri belgijskem ponudniku.
S tem so še pred LX navigation lahko ponudili možnost komunikacije po GPRS, hkrati pa omogočili brezžično povezavo bluetooth za priklop dodatnih naprav.
Pri razvoju programske opreme so se posvetili predvsem njeni odprtosti, torej nevezanosti na točno določeno napravo, naročnik bo lahko vse skupaj nadzoroval v svojih prostorih, v načrtih pa je tudi možnost, da je strežnik kar pri Autronicu.
Dokončno naj bi sodobni remotetracker za vozila predstavili v marcu.
Wuhan - V čast 110-letnice rojstva ustanovitelja Ljudske Republike Kitajske Maa Zedonga je kitajska državna založba izdala knjigo pesmi, ki jih je napisal veliki vodja.
V knjigi, ki so jo s pomočjo nanotehnologije izdelali iz 99 % čistega zlata, je 17 Maovih pesmi, zapisanih v izvirnem rokopisu.
Izdali jo bodo v 5000 izvodih.
Pri Pixarju je v navadi, da z vsakim naslednjim filmom presežejo predhodnega tako po tehnološki kot finančni plati in dvignejo splošno raven računalniške animacije, po kateri se ravnajo vsi drugi.
Tokrat pa so z Reševanjem malega Nema resnično dosegli velik napredek, saj gre za animiranje podvodnega sveta, ki je zaradi svoje narave in nenehne spremenljivosti še posebej zahteven in kompleksen.
Pri projektu, ki je potekal od januarja 2000 do maja 2003, je na koncu sodelovalo 180 ljudi, vsa animacija pa je v celoti delo Pixarjevega studia.
Milijonske igrarije je konec
Nokia game 2003 se je zaključila, več kot šest milijonov udeležencev, med njimi tudi precej Slovencev, je uspešno pomagalo junakinji Flo, da se je obranila zlobnega klana AnyOne.
Kot že tolikokrat je zmagalo dobro nad zlim.
Vzpodbujanje domišljije tekmovalcev pa s tem še ni končano.
Zdaj namreč nestrpno čakajo na objavo zmagovalcev, ki se bodo za nagrado lahko do mile volje zabavali z mobilnim igralnikom n-gage.
Iz Slovenije bo srečnežev 30, točkovanje pa je zajelo hitrost, spretnost pri reševanju problemov in povezovanje z drugimi igralci oziroma moštveno strategijo več povezanih igralcev.
Veseli december je čas potovanj, pogosto tudi z letalom.
Zato danes pregledujem prenovljeni spletni projekt Adrie.
Mogoče sem preveč občutljiv na programerske bližnjice, a opažam, da je logika t. i. info-pusha v tretjem stolpcu v celoti neizdelana, hkrati pa je na vseh straneh vsebina tega stolpca enaka.
Pravi, da je smuk v primerjavi s tekmicami odločno premalo trenirala.
Drugi razlog za počasnost so smuči, ki jih je sicer dobila pravočasno, a jih zaradi težav z vremenom in prekratkih prog ni dovolj razvozila, tako da se na njih počuti še vedno nezanesljivo.
»Ker so imele Rossignolove smuči prevelik lok, so proizvajalcem omejili radij.
Moje smuči so zdaj dolge 211 cm, kar je 4 centimetre več od tistih, ki sem jih bila vajena.
Na mehkih podlagah, na katerih sem sicer največ trenirala, se počutim varno, na trdih pa na smučeh ne stojim dobro, kar je precejšnja zavora.
To se je videlo še zlasti v Lake Louisu,« je razložila smukaške težave prva dama slovenske reprezentance v hitrih disciplinah.
Že vetrovno nedeljsko jutro s temperaturo nad lediščem v nordijskem smučarskem centru Granåsen ni obetalo nič dobrega.
Nekaj po 11. uri so odpovedali tekmo kombinatorcev na 120-metrski napravi, uro za tem še kvalifikacije skakalcev, odpoved je bila samo logična posledica razmer.
Včeraj se je skoraj hkrati zrušil ves mednarodni tekmovalni spored nordijskega smučanja - tudi skakalni v Kuusamu za celinski pokal in kombinatorski za svetovni pokal B v Rovaniemiju.
Michaelu Uhrmannu je kazalo na zmago
Po vodstvu ob koncu prve tretjine pa je Rdečim krilom v nadaljevanju pošla sapa, kar je Toronto brez težav obrnil sebi v prid in dosegel še osmo zaporedno zmago v sezoni.
»Končno se je tudi naša obramba pokazala v pravi luči.
Luknja med njo in napadalci, tako očitna na začetku sezone, je vendarle zakrpana.
Zdaj igra celotna peterica, ki je na ledu,« je poudaril Gary Roberts, ki je k zmagi svojega moštva prispeval gol in podajo.
Na Hrvaškem se je predstavila nova rokometna nevarnost
Kanalci so ostali brez Berlota, libero pa je bil poškodovani Komel.
Ravenčani so prišli brez Kotnika, Toneta, Jelena in Udriha ter v sklepu 2. niza ostali še brez Šteharnika.
V 1. nizu so se gostje upirali do izida 12:11, nato so popustili (20:15).
V 2. se je Salonit razigral po 5. točki (19:11), v tretjem je po 17:15 odločil delni izid 5:0.
Calcit se je s Pomurjem spet meril v spremenjeni postavi.
Gostje so izenačili pri 13. točki, prvaki pa zapored nanizali štiri.
V 2. nizu je Calcit ušel po peti točki (12:8).
Sobočani so se približali (13:14), vendar so jih v nadaljevanju Kamničani spet ustavili; v končnici je točko dosegel celo domači prosti igralec Damjan Marinko.
V 3. nizu je bilo več zasukov (1:5, 13:13, 20:22) do pete zaključne žoge Kamnika v izenačeni končnici.
Mariborčani so zlasti dobro igrali v 1. nizu, ko so zasenčili Blejce.
V 2. nizu so gostje vendarle igrali bolje in vodili do izenačenja pri 21. točki, nato pa so jim pošle moči.
V 3. nizu je Stavbar vodil za 3 točke oziroma 4, ob dobrem bloku in napadu ter zavzeti obrambi polja.
»Naslov prvaka je po pričakovanjih naš.
Čeprav smo bili favoriti že pred finalom, smo šli v boj s spoštovanjem do tekmeca.
Odločilo je pač večje tehnično znanje mojih fantov,« je po finalnem dvoboju strnil vtise trener Impola Filip Leščak in dodal: »Sledi temeljita analiza trenutnega stanja, nato pa bomo poiskali okrepitve in se odločili, če bomo nastopili v evropskem pokalu ali ne.«
V Los Angelesu biva v apartmajskem naselju s kopico znanih športnikov.
Zadnje dni sta bila med njenimi sosedi ukrajinska brata Kličko.
Starejši Vitalij se je namreč pripravljal na dvoboj s Kanadčanom Kirkom Johnsonom.
Treninge boksarjev si je seveda ogledala, a z varne razdalje, čeprav se Klička ni ustrašila.
Pravi, da je bilo zanimivo opazovati njune treninge.
Prav novinka v biatlonski karavani, 23-letna Domžalčanka, je bila po prihodu v cilj videti še najbolj zadovoljna.
Hudih spodrsljajev si niti na progi niti na strelišču ni privoščila, po dveh »ničlah« leže ji je kazalo prav sanjsko.
»Poglavitni cilj v moji prvi biatlonski sezoni je uvrščanje med 60, torej na zasledovalne tekme.
Upam, da se mi bo ponudila tudi kakšna priložnost za točke,« je dejala in omenila, da bo precej pozornosti v prihodnje morala nameniti streljanju stoje.
Pa ne le ona, tudi tisti naši reprezentantje, ki so že več let navzoči na tekmah svetovnega pokala, si ta čas privoščijo preveč napak in nezbranosti na strelišču.
Kajti tek obeh naših predstavnikov v moškem zasledovanju, Matjaža Poklukarja (38.) in Janeza Mariča (41.), še zdaleč ni bil počasen.
Košarkarji Elektre še tretjič zapored opravili z Zrečani - Zagorjani klonili v Sežani Hopsi po slabem začetku »zmleli« Šentjurčane - Brez Beline Koprčani nemočni
Oslabljeni Sežanci presenetili
- V dvoboju z Zagorjani, ki so na vrhu prvenstvene lestvice, je imel Draško Prodanović, trener Kraškega zidarja JK, na voljo tako rekoč le sedem košarkarjev, saj zaradi poškodb niso igrali Fuad Memčić, Andrej Žakelj in Zoran Lazarevski.
Sežanci so se kljub vsemu izkazali z izredno motivirano, zavzeto in borbeno igro.
Še posebej sta se izstopala Mario Novak in Mihajlo Vukić, po zaslugi katerih so Sežanci že po prvem polčasu vodili kar z 18 točkami prednosti - 41:23.
O sporni osebni napaki Vladimirja Boise na četrtkovi tekmi v Rimu bo odločal Portugalec Meirim - Bo iz videoposnetka razvidno, da je 40 minut že minilo?
Ljubljana - Po hudo spornem razpletu četrtkovega gostovanja Uniona Olimpije v Rimu je med ljubitelji košarke v glavnem prevladalo mnenje, da je španski sodnik Luis Guirao ukradel zmago Ljubljančanom.
Resnica je nekoliko blažja, saj je dosoditvijo osebne napake Vladimirja Boise nad Markom Tuškom ob izteku igralnega časa le preprečil podaljšek, v katerem bi bila Lottomatica Roma bržkone še vedno v psihološki prednosti.
Toda v Tivoliju upravičeno vztrajajo, da se jim je zgodila krivica, zato so po pisni najavi pritožbe s podpisom kapetana moštva v zapisniku tekme v soboto opoldne faksirali vodstvu evrolige še svoje podrobne razloge za protest.
»Po pravilih smo imeli 48 ur časa za pripravo pritožbe, ki smo jo naslovili tekmovalni komisiji evrolige.
Zdaj jo bo dobil v roke disciplinski sodnik, Portugalec Jose Manuel Meirim, ki bo pregledal tudi poročili sodnikov in delegata četrtkove tekme ter videoposnetek dvoboja.
Po potrebi bo tudi zahteval dodatna pojasnila neposrednih udeležencev, zato si bo za odločitev vzel približno teden dni časa.
Njegova odločitev pa ne bo dokončna, saj ima 'poraženec' v razsodbi pravico do pritožbe v roku 10 dni.
Sodnik za pritožbe je Italijan Luigi Fumagalli,« je včeraj pojasnil Olimpijin poslovni sekretar in tiskovni predstavnik kluba Brane Dmitrovič.
Še en poraz Olympiakosa v grškem prvenstvu in kot kaže, čaka Atence precejšnja prenova igralnega kadra.
V 11. kolu je bil od njega boljši Maroussi z 91:83.
Tokrat zaradi bolezni ni igral Boris Gorenc, medtem ko je Goran Jurak v 34 minutah dosegel 12 točk (za dve 6:8) in dodal 3 skoke.
Kot zatrjujejo novinarji v Atenah, je Jurak eden najbolj priljubljenih košarkarjev pri Olympiakosu, saj je izredno preprost in nesebičen igralec, ki na parketu opravi vse »umazano delo«.
Moštvo je sicer že zapustil Branko Milisavljević, ki se je preselil k moskovskemu Dinamu.
PAOK je bil v gosteh boljši od Ilisiakosa s 97:81, vnovič pa je pri zmagovalcih odlično igral Ivica Jurković, ki je tekmo končal s 26 točkami (prosti meti 2:2, za dve 9:13, trojke 2:3), 7 skoki in 1 asistenco v 35 minutah.
Lahke zmage pa se je veselil tudi Panathinaikos, ki je z 82:52 odpravil Iraklio, Jaka Lakovič (prosti meti 4:4, za dve 2:3, trojke 0:3) in Arriel McDonald (prosti meti 0:2, za dve 1:4, trojke 0:2) sta prispevala vsak po 8 točk.
Prvi je v 17 minutah dodal še po 2 skoka in asistenci, drugi pa v 20 minutah po 1 skok in asistenco.
Ermin Šiljak : »Skupina bi bila lahko lažja, a le če bi jo sami sestavili.
Je pa res, da bi bil raje v skupini šest z Anglijo.
Čaka nas zelo težko delo, po imenih sta slabši le Moldavija in Belorusija.
Italija je favorit, za drugo mesto se bosta potegovali še Škotska in Norveška.
Slednji imata večino reprezentantov v angleški ligi.
Zagotovo bomo naredili vse, da si zagotovimo 2. mesto v skupini.
V zadnjem kvalifikacijskem ciklusu smo imelo ogromno težav.
Niti dveh tekem zapored zaradi rumenih kartonov in poškodb nismo igrali v isti postavi, a smo bili vseeno drugi v skupini.
Žal prihaja do menjave rodov, kar je vedno najbolj boleče, sploh pri nas, kjer ni velike izbire igralcev.«
Alfred Jermaniš: »Imamo izredno težko skupino.
Lahko smo drugi ali peti.
Skandinavci nam ne ustrezajo, prav tako ne Škoti.
Italijani so absolutni favoriti, neugodni so tudi Belorusi.
Javnost pri nas pa je že tako kritična, da bo pričakovala ponovitev 2. mesta v skupini, kar bo težko.
Neumestno se mi tudi zdi, da bi zdaj menjali selektorja, ki nas je v zadnjem ciklusu že popeljal v dodatne kvalifikacije.
Ena tekma se je pač ponesrečila.
Če bi se pa že odločili za to skrajno potezo, naj bo vsaj Slovenec, najbrž Brane Oblak.
Sicer pa so očitno tudi nekateri igralci ocenili, da je skupina težka, in so se že elegantno umaknili.«
Zdi se mi, da so nad tem bolj presenečeni navijači oziroma sedma sila.
V svoje sposobnosti pač nikoli nisem dvomil.
Dejstvo je, da sem v tej sezoni igral na položaju, ki je pisan na mojo kožo in na katerem lahko dam vse od sebe.«
»Morda res ni imen, ki bi izrazito izstopala, toda verjemite mi, da je zelo veliko zanimivih fantov, ki jim velja nameniti pozornost.
Brez kančka dvoma lahko zatrdim, da po nadarjenosti ne zaostajajo za drugimi v tujini.
Razlika je le v tem, da se v tujini nadarjeni nogometaši kalijo v neprimerljivo kakovostnejših razmerah.«
Ljubljana - Na tradicionalnem 12. mednarodnem Miklavževem mitingu plavalnega kluba Olimpija je v tivolskem bazenu nastopilo več kot 500 mladih plavalcev iz 9 držav.
Ekipno je zmagala Radovljica s 7371 točkami pred reškim Primorjem 7105 in zagrebško Mladostjo 6778.
Med posamezniki so najboljši rezultat dosegli Andrej Arbanas (PR) med mlajšimi dečki, Robert Vovk (RR) med starejšimi, Manja Jazbec (RR) med mlajšimi deklicami in Sibylle Dalacker iz nemškega Rosenheima med starejšimi.
Ciril Mihelčič osvojil masters
Po štirih letih tacanja na mestu se okoli posodobitve smučarskih naprav v Podkornu nekaj le premika, a FIS terja akcijo
Bojan Križaj, dvakratni zmagovalec Vitranca: Če bo Kranjska Gora ostala brez tekme svetovnega pokala, bo to katastrofa, tako za sam kraj, športno javnost in slovensko smučanje.
Zanimivo se mi zdi, da se o tem že zelo dolgo govori, da vsi vedo za grožnje FIS, pa nihče ne naredi nič.
A v našem smučanju je tako ali tako polomija na vsej črti - poglejte samo Planico.
Slej ko prej nas bodo kaznovali in sčasoma nam bodo odvzeli organizacijo vseh tekem.
In šele potem, ko ne bomo več imeli svetovnega pokala, se bomo zavedli, kaj je to za nas sploh pomenilo.
Tudi za naše tekmovalce, saj je domača dirka velik navdih za vsakogar, zmaga pa kot glavni dobitek na loteriji.
Tu je treba dodati le še, da je naš ženski šah v zadnjem času zares zelo napredoval, vendar pa še vedno ne sodi niti v evropsko sredino.
Bili smo na dobri poti, da jo ujamemo, ptujska kalvarija pa je precej tovrstnih naporov izničila in razvrednotila.
Življenje bo sicer šlo naprej, kakšne pa bodo posledice in za koliko bo voz napredka zdrsnil nazaj, pa ni mogoče predvideti.
V nedeljo opoldne se je njegovo moštvo zbralo na lažjem treningu.
Šimak je prišel točno, ozračje je bilo po zmagi nad Borussio iz Mönchengladbacha (2:0) sproščeno, saj je se je klub v bundesligi povzpel na obetavno 6. mesto.
Trener Ralf Rangnick je moštvu v ponedeljek namenil prost dan.
Jan je izkoristil priložnost in po stari navadi se s prijateljem Mirekom, ki je šofiral, s svojim mercedesom 500 SL odpravil na obisk v domovino.
Odtlej, bilo je 21. septembra, se Šimak ni več prikazal v Hannovru.
Začasno naj bi bil na bolniškem dopustu.
Nogometašev svetovalec Christoph Leutrum je kak teden za tem zdravniški izvid, v katerem je pisalo, da Šimak boleha za »sindromom izčrpanosti«, komentiral z besedami: »Jan je včasih depresiven.«
Alexander Wolf, znani košarkarski komentator in kolumnist, ki se je pred letom dni ukvarjal s fenomenom evropske košarke v NBA in prekrižaril domala vso Evropo, je v svoji knjigi z naslovom »Velika igra, mali svet« zapisal, da evropski tekmovalni sistem pripravi igralce veliko bolje kot ameriški.
Zato najboljši Evropejci ne potrebujejo več izkušenj z ameriških univerz, ki so bile nekoč, še sredi devetdesetih let, nujna predstopnja.
»V NBA prihajajo izdelani igralci, ki potrebujejo zelo malo časa za integracijo v zapleten sistem,« je zapisal Wolf.
»Le zabave za tekmovalce se nisem mogla udeležiti, ker sva z Raphom ostala v hotelski sobi ob otročičku,« je razlagala - tako kot njen izbranec - doslej redna in živahna obiskovalka družabnih srečanj biatlonske elite.
Življenski vsakdan, tudi ko ni tekem, se je z otrokom obema biatlonskima šampionoma precej spremenil.
Vseeno pa sta že na štartu nove sezone pokazala, da se še zdaleč ne nameravata posloviti od visokih ciljev in lovorik.
Labbéjeva odločitev je zaradi njegovega bogatega kreativnega pedigreja sprožila visoka pričakovanja.
Pred prihodom v Leo Burnett leta 2002 je namreč imel za sabo že izredno uspešno dveinpolletno obdobje pri TBWA/Chiat/Day, v katerem je kot pisec in art direktor prispeval pomemben delež k akciji »Pazite se izdelkov, narejenih v oktobru« za televizijsko mrežo The Fox Sports in si z njo prislužil zlatega leva na lanskem kanskem festivalu.
Še pred tem je kot kreativec tri leta prebil pri agenciji Wieden+Kennedy iz Portlanda.
Na trinajstem mednarodnem moskovskem oglaševalskem festivalu (MIAF), ki je bil od 20. do 22. novembra, je zagrebška agencija Lowe Digitel osvojila grand prix za serijo plakatov »Restavracija Blu - lignji, riba, školjka«, dve zlati jabolki, za oglasa »Restavracija Blu« in »Beli božič« za Heineken, ter srebrno jabolko za plakat »Hočem internet« za HTnet.
Tv-spot »Cheerleaders« za HTmobile, produkcija je bila v rokah Feline films, pa si je prislužil srebrno jabolko in nagrado novinarjev.
Poleg Lowe Digitela je bila nagrajena tudi letos najuspešnejša hrvaška agencija Bruketa&Žinić.
Osvojila je dve zlati jabolki, in sicer za letno poročilo Podravke in spletno stran za Juicy.
Trst - Predsednik deželne vlade Furlanije - Julijske krajine Riccardo Illy s sodelavci kaže v zadnjem času pretirano zavzetost za reševanje prometnih vozlov v Sloveniji, pri čemer ne skriva otipljivih interesov Trsta in dežele za prednostne rešitve.
Po pomislekih, na katere je naletel pri predstavnikih slovenskega prometnega ministrstva na sestankih v Kopru in Passarianu, se je lotil posrednih pritiskov z angažiranjem rimske vlade in evropske komisije.
»Obupno se je maščeval družbi,« ugotavlja Pekinški dnevnik, ki opisuje Yangovo rojstno hišo kot ruševino z enim kosom pohištva - staro posteljo, in 15-vatno žarnico, ki se prižge le, kadar kdo pride.
V begu pred revščino je Yang opravljal vsakršna dela; poslali so ga na prisilno delo v taborišče, prestal je kazen, ko pa ga je nedavno zapustilo dekle, je začel ubijati.
Potoval je iz ene province v drugo, včasih s kolesom, in ubijal - večinoma z nožem.
O žrtvah za zdaj ne poročajo nič: ve se, da so bili večinoma kmetje in da so v nekaterih primerih umrle cele družine.
Nič več ni znanega niti o 29-letnem Huang Yongu, ki ga časniki imenujejo »spletni zločinec«, saj je do žrtev najpogosteje prihajal v internetnih barih in videoklubih.
Prijeli so ga, potem ko je izpustil dečka, ki ga je ugrabil in mučil, a mu je ta obljubil denarno pomoč in se tako rešil vrvi, ki mu je že stiskala vrat.
