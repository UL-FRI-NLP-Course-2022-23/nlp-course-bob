Sicer pa se bo program naložb v okviru reforme delilo v dva dela: v prvem bi bile tiste, pri katerih računajo na soudeležbo EU, in v drugem tiste, ki ne bodo povezani s tovrstno obliko pomoči.
Pri prvem (program SAPARD) gre za učenje oziroma za že izvajanje nekaterih programov, ki so povzetek programov razvoja podeželja EU, v glavnem gre za programe dopolnilnih dejavnosti, za katere se lahko v okviru predpristopne finančne pomoč Unije poteguje tudi Slovenija.
Pri tem pa je treba povedati, da gre tu za izjemno ostre kriterije, po katerih so predpisani: kmetijska dejavnost kot glavni poklic, ustrezna poklicna usposobljenost, maksimalni referenčni dohodek, predložen poslovni načrt, obvezno je poenostavljeno knjigovodstvo, glavnina pa se sploh nanaša na posebne programe pomoči za mlade kmete in programe razvoja podeželja.
»Ti programi zahtevajo absolutno večletne (najmanj petletne) programe, obvezno pokritje naložbe, poslovni načrt, ki to zagotavlja in še vse drugo, zagotovo pa ne dovolijo ciljne širitve osnovne proizvodnje.«
Obrambno ministrstvo, kdo ga hoče?
Vendar z izjemo premika pri pogajanjih o statusu JEK ostaja vse pri starem.
Koncept solastništva, v katerega očitno privoljujeta tako Zagreb kot Ljubljana, je določen premik, če ga pojmujemo v okviru bolj obvezujoče odgovornosti za hrvaško stran, saj vključuje delitev skrbi za jedrske odpadke in zaprtje elektrarne; naposled gre za eno najbolj zoprnih bojazni, povezano s preskrbovanjem južne sosede z alternativnimi viri energije.
Pripravljeni premoženjskopravni sporazum, ki je zaradi blokirane lastnine na Hrvaškem jedro slovenskega interesa, ne more biti korak naprej, če je še vedno pogojevan z dogovorom o LB.
Prav pri tem vprašanju, gordijskem vozlu slovensko-hrvaških odnosov, sosedi priznavata popolno nemoč in kot edini izhod prenos spora na tretjega razsodnika; predmet dogovarjanja je samo še izbira mednarodne avtoritete (arbitraža ali svetovalne storitve).
Kaj si lahko Ljubljana, ki beži od odgovornosti za dolg hrvaškim deviznim varčevalcem, od pomoči mednarodne finančne institucije obeta, je negotovo; pomenljivo pa je hkrati, da hrvaška stran tega ne odklanja.
Izhod je za Slovenijo gotovo vabljiv že zato, ker neprijetno breme odlaga v negotovo prihodnost in na ramena tretjega.
A kaj, ko postaja arbitraža nekoliko preveč uporaben instrument, priročen za tako rekoč vsa neurejena vprašanja.
O določitvi meje s pomočjo mednarodnega razsodnika zdaj sicer ni govora, a slej ko prej bo vnovič aktualna.
Kaj, če bo recimo Zagreb predlagal arbitražo za določitev morske meje v Piranskem zalivu?
Mednarodnopravna praksa je prej na njegovi kot na strani državnega zbora, ki vztraja pri celovitosti zaliva, slovenska vlada pa si ne parlamentu ne javnosti ne upa povedati, da je to neuresničljiva maksimalistična zahteva.
Janez Lah pa se ne strinja z neprofesionalnim ravnanjem okrožnega sodišča v Mariboru, ki je pristojno za javno odpiranje ponudb za prodajo Tama.
Moti ga, da so sporočilo o odpiranju ponudb dobili šele v torek, s tem da je na faksu odtisnjen le slabo viden pečat mariborskega sodišča.
Ne more verjeti, da je takšno obvestilo brez podpisa uradne osebe in se sprašuje o resnosti takšnega obvestila sodišča.
