Drnovškove kandidature za predsednika republike torej ni mogoče razumeti kot žrtvovanje - temveč je to korak, ki mu izmed vseh možnosti kljub tveganju (neizvolitve) potencialno prinaša največ .
Hkrati lahko zato tudi rečemo, da Drnovšek v kandidaturo izmed vseh kandidatov investira največ, čeprav se zaradi njegovega načina predstavljanja kandidature morda zdi drugače.
Če Drnovška ocenjujemo zgolj kot kandidata za predsednika republike (in odmislimo učinke na izvršno oblast), ima izmed vseh nedvomno največ političnih izkušenj, predvsem pa politične moči in mednarodnega ugleda; na volitve odhaja po letih uspešnega vodenja vlade, v trenutku, ko Slovenija res postaja del Evropske unije in je torej osrednji mednarodni cilj te države po osamosvojitvi tako rekoč dosežen.
Če na predsednika republike gledamo kot na političnega operativca, je zagotovo najboljši kandidat izmed vseh, ki se ponujajo.
Vendar pa politična izkušenost in pretekli uspehi pri izbiri kandidata za predsednika republike ponavadi niso vseprevladujoči kriterij .
In če bi bilo tako, da mora imeti predsednik republike predvsem veliko političnih izkušenj, noben nov človek ne bi mogel vstopiti v politiko.
Prav Drnovšek (s svojo davno uspešno kandidaturo za člana jugoslovanskega predsedstva) je dokaz, da izkušnje in politična umeščenost še zdaleč niso vse, sploh ko gre za predsednika republike.
Seveda pa je Drnovšek ne glede na to na teh volitvah favorit: velik magnet za volilce predstavljajo stabilnost, predvidljivost in zmernost njegove politike; v slovenski politiki je avtoriteta, ki zaradi stabilnega napredka v času njegovega dolgotrajnega vodenja vlade uživa visoko zaupanje javnosti.
Izmed vseh ostalih kandidatov lahko kot profesinalno kandidatko, ocenimo le še Barbaro Brezigar: France Arhar z dvojno moralo in bolj votlo karizmo je že pred meseci zgrmel v drugo ligo, Anton Bebler ima predvsem neizmerne ambicije in veliko stopnjo samoočaranosti, France Bučar bi bil predsednik republike, le biti kandidat mu je malce odveč, Lev Kreft pa deluje prej kot dober in pronicljiv komentator volitev kot kandidat za predsednika republike (in to mu pri vsem skupaj še ustreza); Jelinčič je sicer v detajlih iskriv, a skrajnež in spremenljiv kot aprilsko vreme.
Zgodba o uporabi službenih vozil v zasebne namene nas napelje na vprašanje korupcije.
Korupcija je namreč, enostavno povedano, zloraba funkcije za zasebne namene.
Boštjan Penko, direktor urada za preprečevanje korupcije, je v ponedeljek predstavil izsledke javnomnenjske raziskave o korupciji v Sloveniji.
Če raziskavo povzamemo na kratko, anketiranci mislijo, da je korupcija v Sloveniji precej razširjena, čeprav njihove izkušnje tega ne potrjujejo.
No, več kot polovica vprašanih je odgovorila, da je korupcija v Sloveniji zelo velik problem.
Na vprašanje, kje so imeli anketiranci ali njihovi sorodniki izkušnje s korupcijo, pa je največ,14,4 odstotka vprašanih odgovorilo, da ob obisku zdravnika, na drugem mestu je s 7,9 odstotka izobraževanje oziroma opravljanje izpitov.
V nasprotju z državnim proračunom bo odslej bolje urejeno novinarsko delo.
Na redni letni skupščini Društva novinarjev Slovenije so novinarji namreč potrdili novi kodeks novinarske etike.
»Da bi se novinar izognil dejanskim ali navideznim konfliktom interesov, se mora odreči darilom, uslugam ali nagradam in se izogibati brezplačnim potovanjem ter drugim ugodnostim, dodatnim zaposlitvam, delu v politiki, državnih uradih ali drugih javnih institucijah, če bi to lahko zmanjšalo njegovo verodostojnost ali verodostojnost novinarske skupnosti,« piše v poglavju o konfliktih interesov.
Človeka kar strese, ko pomisli, kaj vse so sposobni zakuhati Iračani.
Če ne bi bilo Tonyja Blaira, moža, ki je prvič po Churchillovi smrti ime Britanije spet dvignil v olimpijske višave, ne bi vedeli niti tega, da je Sadamov projekt »atomska bomba« tik pred zaključkom redakcije.
Kar pomeni, da na bogatih naftnih poljih tiktaka nova Hirošima.
In potem je jasno, da bodo morali svet ponovno reševati Američani.
Brez mednarodnega kazenskega sodišča kajpak.
Pred leti sem se v Salzburgu na sprejemu v organizaciji Deutsche Grammophon srečal z Abbadom in ga vprašal, zakaj nič več ne snema s Pogorelićem.
Claudio je na kratko povedal, da je »nemogoč«, če sem natančen, se ni izrekel o njegovi umetniškosti, ampak vedenju, kar je podkrepil še z nekaj podrobnostmi.
Kot je znano, se je potem sprl s Herbertom von Karajanom pri izvajanju Prvega klavirskega koncerta Čajkovskega na Dunaju; vzrok je bil izjemno počasen tempo prvega stavka.
V prestižnem spopadu ga Karajan v Pogorelićevi interpretaciji ni hotel sprejeti.
Nekaj let zatem je slavni avstrijski dirigent isti koncert v podobnem, to je »Pogorelićevem tempu«, v Berlinu posnel z mlajšim ruskim pianistom Jevgenijem Kisinom, a ne tako interpretativno zrelo, ker Kisin v svojih rokah tedaj ni imel zadostne moči.
Karajan je tako posredno priznal, da se mu je, z zamudo sicer, zdel Pogorelićev pristop k Čajkovskemu zanimiv in nov.
Amak s tem je konec: Deutsche Grammophon ne najde nobenega svojega dirigenta, ki bi želel s Pogorelićem snemati, prav tako pa ne orkestra, in Ivo je v mat položaju.
Dvajset zamujenih let se ne bo povrnilo; repertoarnih klavirskih koncertov je blizu sto in Pogorelić bo spričo okoliščin, kot smo jih omenili, lahko srečen, če mu bo uspelo izvajati in posneti še kakega novega.
Z vidika pianizma je to popoln zaton in umik v samoto.
Žitna polja se selijo na sever
Te dni v Ljubljani pod okriljem Urada za meteorologijo Agencije za okolje (ARSO) poteka trinajsto zasedanje Komisije za agrometeorologijo Svetovne meteorološke organizacije (WMO World Meteorological Organisation), na katerem strokovnjaki iz osemdesetih držav namenjajo posebno pozornost vprašanjem ohranjanja naravnih virov, intenzifikaciji kmetijske pridelave, obdelavi ter prenosu agrometeoroloških podatkov in predvsem ukrepom prilagajanja na predvidene spremembe podnebja
V staroindijski kulturi, v starožidovskih ali v staroegipčanskih arheoloških najdbah so strokovnjaki že naleteli na merilne posode, s katerimi naj bi merili količino padavin.
Koliko meteorološki stroki pomenijo te najdbe?
Poleg tega so napovedi vsak dan bolj natančne za vse več dni vnaprej.
Morda nam bo čez čas uspelo napovedati, kako se bo vreme obnašalo skozi vso sezono.
In če sedaj upoštevamo vse napovedi o segrevanju ozračja, potem se bo lahko poljedelec odločil, ali bo na dvajsetih hektarjih posejal koruzo ali kaj drugega.
Ker se bo v tem primeru sezona rasti podaljšala, bo morda posejal več ali kaj drugega.
Policijska zgodba ima veliko preveč lukenj, da bi jih lahko spregledali.
Ostali prisotni novinarji trdijo, da fotograf Mladine Igor Škafar z obešanjem zastave ni imel nič, saj je tako kot oni le novinarsko spremljal dogodek.
Toda tudi če bi sodeloval pri protestu: se je oseba (osebe), ki je obesila zastavo, vedla na »drzen, surov, nesramen ali žaljiv način«?
Kaj sploh pomenijo te oznake, ki definirajo kršitev javnega reda in mira?
V svoji skrajni subjektivnosti so prepuščene arbitrarnemu odločanju policistov, ki bi še danes lahko obnašanje oziroma že samo prisotnost denimo pankerjev označili za »drzno, nesramno ali žaljivo« in jih torej še vedno preganjali.
Sam sem bil vedno zadovoljen, da živim ob boku »veliki kulturi«, kar je pomenilo, da sem lahko v Trstu kupil čevlje za dva dolarja, ki sem jih potem v New Yorku videl po ceni 200 dolarjev.
Italijani so nedvomno imenitni rokodelci in dizajnerji, Američani ne bodo kaj takega nikoli, ker preprosto nimajo domišljije.
In vendarle ostane vprašanje, zakaj je prav Italija postala globalna kultura brez letalonosilk, zakaj ne, na primer, Španija ali Francija.
Po mojem gre za nekaj dejstev samih po sebi, hkrati pa tudi za samopromocijo, ki jo sosedje imenitno obvladujejo.
Navsezadnje so izgubili vse velike vojne doslej, a so se vselej znašli v družbi zmagovalcev.
Z drugimi besedami: Nemčija je nerodna, Italija pa je zvitorepka; Nemčija plačuje svoje zgodovinske napake, Italija je še vedno pri spomenikih zmage.
Evropa je naivna, če misli, da sta obe svetovni vojni passé in da so nacionalizmi samo še folklora.
Preimenovati Trg miru v Trg zmage je nedvomno provokativno dejanje, ki preprosto ne sodi v 21. stoletje, je pa za Finijevo Italijo povsem razumljivo; Italija je neuresničen imperij.
Zato potrebuje Južno Tirolsko, Primorsko, Istro, morda tudi Etiopijo ...
Italijansko javno mnenje se lahko naslaja nad dejstvom, da so velesila brez letalonosilk, vprašanje pa je, kdaj se bo znašel politik, ki bo zahteval tudi letalonosilke.
Na srečo ima Italija premalo denarja.
Sam sem najbolj užival, ko je naša nogometna reprezentanca (v Trstu!) premagala italijansko.
Mi nismo znali dovolj slaviti, sosedje pa so kruto dejstvo sramežljivo pometli pod preprogo.
Zdaj čakamo na Barcolano, spopad razvajenega in vase zagledanega rimskega imperija z vikingi iz Kopra, Izole in Pirana.
V prvi jugoslovanski državi so širši sloji slovenskega naroda podpirali program slovenske avtonomije, ki se je zavzemal za upravno in finančno avtonomno Slovenijo in za razmah slovenske kulture, znanosti in šolstva.
Kaj je nacionalni interes?
Ali sploh obstaja?
Kako vplivajo procesi globalizacije na zavest o nacionalni pripadnosti?
Slovenci smo brezskrbni, dokler nam voda ne teče v grlo.
Ko stvari postanejo zelo resne, se hitro streznimo.
To ni najboljša taktika, ker lahko rojeva ekstremizme, pretirano čustvene reakcije, ki včasih mejijo na nasilje.
O nacionalnem interesu danes ne bi govorili, če se ne bi bali, da bomo kot Slovenci v velikih integracijah izginili, če se ne bi bali za naš narodni obstoj.
Pastoralni in nacionalni interesi se ne izključujejo.
Izhajajoč iz sklepov sinode je ena primarnih nalog slovenske cerkve skrb za družine.
Demografski problem je hkrati glavni slovenski nacionalni problem.
Tega ne morem komentirati, ker je posredovanje informacij, povezanih z nadzornim svetom, pooblaščen predsednik nadzornega sveta.
Kušar: Po mojem mnenju v napovedih razvoja generične industrije zdravil ni najti razlogov, da Lek ne bi mogel biti samostojno podjetje z lastno strategijo.
Trendi kažejo, da se proizvajalcem generičnih zdravil obeta lepa prihodnost, ne pa recesija, kot je dejal predsednik Lekove uprave.
Sklada sta se povezala z več svetovalci, med drugim z japonsko Nomuro.
So vas zanimali tudi strateški vidiki, ali je torej ta prevzem za Lek koristen, ali pa samo primernost cene?
Lenič: Iz zornega kota obeh državnih skladov, pa tudi drugih večjih delničarjev je to sicer samo klasična prodaja.
Mi smo kljub temu upoštevali, da uprava prevzem podpira in da dogovor med Novartisom in Lekom vsebuje tudi nekatere pozitivne elemente, kot so npr. določila, da v določenem obdobju ne bo odpuščanja zaposlenih, da bo Lek ohranil nekatere poslovne funkcije ipd.
Pretirano govorjenje o nekakšnem strateškem povezovanju pa je iz našega zornega kota odveč.
Če bomo delnice Leka zaradi predlaganega prevzema prodali, jih v svojem portfelju ne bomo imeli več.
Cena je skratka za nas zelo pomembna.
Sklenili smo, da smo pripravljeni sprejeti ceno s spodnje ravni možnih, nikakor pa ne pod njo.
Tako nam ponujajo.
Kušar: Ne gre za to, ali bo Lek prodan ali ne.
Važneje je, ali bodo večji lastniki še dopustili, da bi prišlo do modela prodaje, ki ga postavi in izpelje uprava brez možnosti konkurenčnih ponudb.
Pri Leku tak način omogočajo določila statuta, ki pa jih v drugih podjetjih nimajo.
Skladi se tudi počutijo izigrani, ker je bila odločitev o prevzemu sprejeta brez kakršnegakoli predhodnega posveta z njimi.
Tudi zunanji opazovalci, ekonomisti, so nad strogo zaupnostjo in zaprtostjo celotnega projekta pri tako velikem in za državo pomembnem podjetju precej presenečeni.
Drži, da je za Novartisovo zanimanje za Lek ključen zelo donosen ameriški trg, ki naj bi se zdaj odprl za generične različice antibiotika augmentin, torej tudi za Lekov amoksiklav?
Bi bila to za Lek katastrofa?
Bo Lek prodan?
Predstavnika skladov menita, da se je Lek z Novartisom pogovarjal ekskluzivistično, v zaprtem krogu.
Ali ta očitek drži?
Medtem ko je to morda »povprečni« račun za zelo bogato državo, so zadeve komajda kaj drugačne v kateri koli drugi državi, kjer poteka podobna »evtanazija varčevalca«.
Težko prenašam spremembe.
Vse stavim na dobro igro.
Tokrat, se mi zdi, imam spet genialen team.
Bojan Emeršič, Lojze Svete, Dario Varga, Alenka Kozolc in Tom Ban sedijo z mano za mizo, berejo tekst in iz Zalinih barbi kozarčkov srkajo domačo črnino, ki jo je Tom prinesel za rojstni dan.
Že po prvih ure vaje mi je jasno, da bojo gledalci tudi v tej sezoni pri nas imeli kaj videti in da se bojo nasmejali do solz.
S takšnimi igralci je res užitek delati.
V bistvu nimam kaj delati.
Tu pa tam dam kakšno drobno pripombo.
Mislim, da bo moj režijski koncept za to predstavo: režija - »da ne moti«.
Konec koncev zakaj se režiserji vedno trudijo, da pustijo neki svoj »pečat«.
Odličen tekst, odlični igralci.... zakaj bi to vse pokvaril z nekakšnim svojim »pečatom«.
Če prideš z dobrim tekstom, v katerem je dobra in jasna situacija, pred dobre igralce, to je kot da bi prišel s svežim biftekom pred kletko z lačnimi levi.
Zdi se mi, da igralci počasi postajajo siti režijskih konceptov in lačni kvalitetnih in jasnih situacij.
Nisem paranoik, ampak ves čas se sprašujem, zakaj sem moral toliko dolgo čakati na montažo.
Ponavadi vsi, ki tukaj delajo filme, po koncu snemanja začnejo montirati.
Pred sobo za montažo srečam tipa, ki me vpraša: »Šele zdaj začenjaš?«
Skomignem z rameni.
»Pišuka, to pa ni v redu« - sočustvuje z mano.
Zaradi besede »Pišuka« posumim, da je ravno on eden od tistih, zaradi katerih sem čakal.
»Kaj je dobro in kaj je zlo?« se je vprašal škof Moore.
»Ali je res Amerika država, ki lahko kompetentno odgovori na to vprašanje?
Verjamem, da se lahko najdejo argumenti za kaj takega.
Vendar smo od druge svetovne vojne Američani neposredno ali posredno odgovorni za poboj vsaj enega milijona civilistov.
Nikaragva, Čile, Vietnam, Kambodža, Vzhodni Timor in Panama so bila bojna polja dobrega in zlega.«
Je etično iz zarodkov delati izdelke?
Ljudje so povsem upravičeno v zadregi glede etike.
Etika je poddisciplina filozofije (filozofija - morala - etika) in je stara, kot so stare univerze.
Sega vse nazaj v obdobje grške filozofije in takratnih etičnih diskusij.
Sem uporabna oziroma praktična etičarka.
To je zelo mlad oziroma nov poklic, saj se je pojavil približno v sredini 70. let.
Na najbolj enostaven način bi ga opisala s tem, da ne počnemo napačnih stvari.
Velja podobno, kot gre pri stari medicinski maksimi, Primum non nocere, najprej ne škoduj.
Na drugem mestu je poskus narediti nekaj dobrega, kjer je pač to mogoče.
Vključuje vrednote, ampak hkrati vsebuje dejstva.
V praktični etiki govorimo o tem, da so dobra dejstva bistvena za dobro etiko in dobra etika je bistvena za dobro pravo.
Treba pa je reči, da ko smo bili še moderna družba - sedaj se pomikamo po postmoderni - smo bili bolj usklajeni.
Religija je nekako podpirala skupne vrednote.
In najpomembnejše od skupnih vrednot smo postavili v svoje posvetno pravo, s čimer smo se tudi bolj ali manj strinjali.
Torej, kadarkoli smo imeli problem ali se s čim nismo strinjali, smo pogledali pravo in poiskali, kaj piše v zakonih.
Denimo, če zdravnik v bolnišnici vpraša, ali lahko da neki osebi smrtno injekcijo, zakon pravi ne, tega ne more storiti, ker je to umor.
Na tak način smo dobivali odgovore in tako se je dogajalo vse tja do sredine 70. let.
Tako smo v resnici uresničevali in upoštevali tako zakone in vrednote kakor tudi etiko.
Tega pravzaprav nimam za ključni problem.
Če bi nas skrbelo zgolj to, ali imamo dovolj dobro tehnologijo in ali gre za fizična tveganja, bi kaj hitro lahko odgovorili, da bomo tehnologijo izboljšali in odpravili tveganja.
Moj ugovor je, da je vse to početje napačno do človeškega duha in je napačno do otroka, ki bi bil rojen.
Skrbi me.
Do kod sploh lahko gremo, da še ne manipuliramo z živalmi?
Včeraj sem poslušala radijsko oddajo.
O paradižnikih je tekla beseda in neki možak je povedal, da ima 300 sort paradižnikov, ki jih zbira že vse življenje in jih tako poskuša zapustiti zanamcem.
Povedal je tudi, da je večina sort že povsem izginila, saj jih veliki agroživilski biznis uporablja le peščico.
Pa sem si rekla, kaj pa če bi se to zgodilo z živalmi?
Pa ne gre zgolj za izgubo okusa in videza, gre v resnici za fizično izgubo.
Po mojem se bo res marsikaj spremenilo.
V preteklosti so se, denimo, morali zanašati na naključja, saj niso imeli orodij za izbiro in nadzor.
V prihodnosti pa si bodo samo bogati ljudje lahko privoščili naključja.
Moj kolega na univerzi Princeton napoveduje, da bodo vsi bogati ljudje svoje otroke v bodočnosti dali ustvariti.
Prepričani so, da bi bilo neumno, če ne bi tega uporabili.
Nekaj podobnega kot že danes bogatini ne želijo, da se njihovi otroci poročajo z revnimi.
Torej bosta obstajali samo dve vrsti ljudi.
Kolega je to poimenoval »bogati in revni geni«.
Ne trdim, da so sami po sebi neetični.
Bolj ko si seznanjen s temi stvarmi, bolj bi trdila, da ne bi smeli delati raziskav s kloniranjem, ker je tako zelo narobe to početi, in ne bi smeli dopustiti, da ustvarimo tehnologijo, ki to omogoča.
Nekateri trdijo, da prav tako ne bi smeli dovoliti raziskav o jedrski fiziji, saj je omogočila jedrsko bombo.
Ampak zagotovo gre tu v bistvu za napačno rabo znanosti.
Kakšen je vaš odnos do gensko spremenjene hrane?
Razprave na to temo so res zanimive.
Vzemiva za primer rastline.
Analiza etičnosti je naslednja.
Ali obstaja naravna razlika med namensko manipulacijo genoma rastline in med križanjem rastlin?
Torej, zagovorniki genskega modificiranja bodo odvrnili, da je to, kar so ljudje vedno počenjali z vzgajanjem boljših rastlin, zgolj verzija 21. stoletja.
Gre samo za boljšo tehnologijo, ki omogoča isto stvar.
Nasprotniki bodo dejali, da je ta tehnološki način po naravi povsem drugačen od tega, kar so ljudje delali v preteklosti.
Toda zgolj zato, ker je po naravi drugačen, še ne pomeni, da je tudi v bistvu napačen.
V tem primeru potrebujemo ločene, posebne etične utemeljitve.
Ne moremo preprosto reči, da gre skoraj za isto zadevo, ki smo jo vedno izvajali in videvali.
Zato vprašamo, ali je utemeljitev prisotna.
V tej smeri bi šla etika, da ugotovi, kakšna je utemeljitev.
Po mojem občutku bi v zvezi z rastlinami bila utemeljitev včasih prisotna, včasih pa tudi ne.
Na podlagi dosedanjih izkušenj bi se dalo pričakovati, da bodo razpravo zaznamovale hude zamere, povezane s pojmi fašizem, fojbe, iredenta, državljanska vojna, genocid in podobno.
A ni bilo tako.
Ozračje je bilo zadušljivo in vroče, ker velika dvorana v Narodnem domu (če po starem imenujem znamenito stavbo sredi Trsta, požgano leta 1920, nato obnovljeno in predano univerzi) ni bila kos veliki množici ljudi.
Ni pa bilo vnetljivo v prenesenem pomenu besede.
Minilo je sorazmerno mirno, brez ekscesov, ki bi jih bilo mogoče z veliko verjetnostjo napovedati pred nekaj leti.
Zapletena in strašljiva zgodovina je namreč v Trstu vse to še za spoznanje bolj.
Kot je delitev na leve in desne tam posebno ostra.
In kot so pogledi na to, kaj se sme reči pred nasprotnikom, dodatno natančni.
Za ilustracijo samo bežen vpogled na dogajanje, ki je za slovensko avtorefleksijo velikega pomena: V Trstu je bil objavljen Pahorjev in Rebulov pogovor z Edvardom Kocbekom, kjer se je o povojnih »čistkah« prvič spregovorilo odkrito in samoobtožujoče.
A v istem mestu so potem ljudje umikali podporo tej revij ali pa bili v to prisiljeni, češ da je tako blatenje osvobodilnega boja škodljivo...
No, četrt stoletja kasneje je to mnenje minilo ali se vsaj javno ne tolče po prsih.
Romeo je sanjač.
Že na začetku izvemo, da je bil najprej strastno zaljubljen v Rosalino, potem pa je zelo hitro preskočil na Julijo.
To že kaže na njegov nestalni značaj.
Kdo ve, kaj bi bilo, če ne bi skupaj umrla?
S čim ste si pomagali pri oblikovanju vloge?
Lepa Helena se mi je zdela nekaj popolnoma absurdnega in abstraktnega, nekaj, česar ne moreš ujeti, ker se ves čas spreminja in spreneveda in menja maske.
V sebi ima moč in erotiko.
In ja, v nekem smislu bi tudi v stilizaciji lahko spominjala na pop ikono, na Madonno.
Ne vem, ste v njej videli Marilyn?
Med ustvarjanjem smo imeli velike probleme z mojimi lasmi; na vaji so se vsem zdeli super, ker so bili malo scufani in neurejeni in so zato delovali mladostniško.
A ko so me pred predstavo sfenali in mi potem skušali razmršiti pričesko, učinek ni bil takšen, kot smo ga želeli.
Videti je bilo kot iz cenenih nadaljevank, rekli so, da me naredi preveč odraslo.
Potem smo si izmislili tiste čopke po celi glavi, ki jih zdaj nosijo mlade punce.
Čopke si skozi prestavo počasi razpuščam, tako da v tem zadnjem prizoru, ki ga omenjate, ostanem s spuščenimi lasmi, kot nekakšna metafora za ženskost.
Tako da tisti prizor morda res spominja na pop ikono, deluje presvetljeno.
Takrat je Julija postala ženska.
Pa vendar - kako je zdaj s to, že pregovorno žensko tekmovalnostjo na odru?
Sama sem se s tem problemom znašla že nekaj časa nazaj, na prvih vajah, ko sem se zavedla, da sem še vedno obremenjena z drugimi vlogami in da to ni nič.
Mislim, da se samo skozi improvizacijo lahko zares očistiš prejšnjih vlog, lastnih strahov in frustracij, zgrešenih impulzov, neumnih zasebnih idej, samovšečnih štosov in ega.
Ozaveščanje igralčeve vsebine in njegove lupine, od mezinca na nogi do las, je ravno tako pomembno kot njegova kasnejša gradnja osebnosti lika.
Zato menim, da pri nas še vedno polagamo premalo pozornosti na improvizacije in fizično pripravljenost.
Če se odločiš za igralski poklic, vzameš v zakup, da gre ob tem tudi za nenehno analiziranje samega sebe, za očiščevanje, preizkušanje; za preverjanje, kdo smo, kaj nismo, kaj bi radi...
Da se je res treba razgaliti in da je to tisto najtežje.
Kako je s policisti?
Koliko si še sploh drznemo zanesti na njih?
Koliko zaupamo represivnim reprezentantom (to repressent) tistega, kar je tako sešito s krivdo?
Njihova pozicija je čedalje bolj zamotana, nejasna.
Celo v filmih, v katerih bi kakor morali udejanjati stabilnost družbenega reda.
Spominja na stanje tistega zadetega fantka.
Če sem se v zadnjih letih česa naučil, sem se tega, da včasih nima smisla načrtovati svoje prihodnosti tako daleč vnaprej.
Imel sem raka, preživel sem ločitev in nazadnje sem bil sredi tistih strašnih napadov na ZDA.
Bog me je pustil živeti.
Zdaj moram to priložnost izkoristiti.
Videli bomo, kako.
Večidel knjige je nastal pred 11. septembrom.
Pisanje naj bi mi pomagalo pripraviti se na življenje po koncu županovanja New Yorku.
Ste zato v svoje novo podjetje Giuliani Partners odpeljali polovico mestne hiše?
Poleg šefa policije Bernarda Kerika, poveljnika gasilcev Thomasa Von Essna, vaše predstavnice za tisk in vodje kriznega komiteja tu sedi še ducat drugih sodelavcev iz vaše administracije.
In naučil vas je boksanja?
To sem ločil.
Na naslovnici revije Time sem vendarle stal kot simbol New York Cityja.
Podpisal sem na tisoče naslovnih slik in to je že bil dober občutek.
Vsekakor boljše kot fotografiranje, ki se je dogajalo na strehi Rockefellerjevega centra.
Tam gori so fotografi zgradili majcen oder, na katerega sem moral splezati.
Bilo je precej vetrovno.
Stal sem tam zgoraj in se razgledoval po svojem mestu.
To priznanje sem prevzel v njegovem imenu.
A kot politik smeš le pogojno pustiti, da te nosijo takšni valovi simpatije.
Treba je sprejeti tudi nepriljubljene odločitve.
To sem se naučil od svojega vzornika Ronalda Reagana.
Da je neposreden namig k podkupnini vreden vsega obsojanja pa tudi postopka pred stanovsko organizacijo in pred sodiščem, o tem ni dvoma.
Samo upam lahko, da bo javnih razkritij takega početja več in da bomo tako lahko izgnali takšno nemoralno in nezakonito početje.
Ob prebiranju takšnega članka se človek mora vprašati, ali smo nemara res na pragu nove hladne vojne, ki jo Amerika napoveduje, po avtorjevih navedbah sodeč, proti vsaki državi, ki bi kakor koli bila navzkriž z ameriškimi interesi?
Se nam v svetovni politiki obeta nekakšen divji zahod v stilu pravice močnejšega, kjer nihče več ne bo docela varen?
Ko sem sam prebral novo ameriško strategijo nacionalne varnosti (dostopna je na internetu), na katero se sklicuje avtor članka, pri najboljši volji nisem zasledil tako rekoč ničesar od tega, pred čimer avtor članka tako vehementno svari slovensko javnost.
Po mojem videnju je dokument prej dobronamerna ponudba kot grožnja.
Strategija izrecno ugotavlja, da Amerika ne more svoje obrambe graditi zgolj na vojaški moči, temveč v povezovanju z vsemi državami po načelih demokracije, spoštovanja človekovih pravic, svobodne trgovine ipd.
Svojo nacionalno varnost vidijo Američani v svobodi in blaginji po vsem svetu.
Ob tem pa je zelo jasno poudarjeno, in v kontekstu načel strategije docela razumljivo, da Američani svoje roke ne ponujajo diktatorjem, korumpiranim režimom, takim, ki kakor koli podpirajo terorizem, ipd.
Presenečen nad poenostavitvami osimskih pogajanj, ki se jih je poslužil g. Radko Močivnik, da bi z udeležbo diplomatov in njega samega v njih ter s fotografijo njihovega podpisovanja demantiral stavek, da »sta državi izločili iz pogajanj zunanji ministrstvi«, sem dolžan bralcem nekaj dodatnih pojasnil.
Institucionalne izločitve ministrstev nisem posebej utemeljeval, ker to ni bilo pomembno za sporočilnost prispevka.
Iz sklepne poante komentarja je sicer lepo razvidno, zakaj je novinarka uporabila tak konstrukt; šlo ji je za primerjavo Posoškega razvojnega centra in Državne tehnične pisarne.
Tudi ta primerjava je na majavih nogah.
Državna tehnična pisarna je v sestavi Ministrstva za okolje in prostor, kjer so njihovi sodelavci tudi zaposleni.
Njihova naloga je pač izvajati vsebinske naloge pri obnovi porušenih in poškodovanih objektov in se niso ukvarjali z zagotavljanem sredstev.
Posoški razvojni center je po drugi strani neodvisna ustanova, ki mora sredstva za svoje delovanje v veliki meri (80%) zagotoviti z uspešnim pridobivanjem projektov na regionalnih, nacionalnih in mednarodnih razpisih.
Priprava, izvedba in izvajanje Programa spodbujanja razvoja v Posočju seveda predstavljajo velik del nalog.
V situaciji, ko več kot leto dni po sprejetju zakona še ni bilo jasno, ali sploh bodo odobrena sredstva za njegovo izvajanje, se nam zatakne že pri osnovnem vprašanju zaposlovanja ustreznih sodelavcev.
Po več kot enoletnem intenzivnem pripravljanju in izvajanju tega programa Posoški razvojni center namreč še ni prejel niti enega tolarja.
Novinarka nam lahko verjame, da bi bili bistveno manj obremenjeni, če bi nas država tudi kar zaposlila, kot je to storila v primeru Državne tehnične pisarne.
Da je nesrečno služil slabi oblasti?
Ošlak pozablja, da je bil Josip Vidmar predsednik Osvobodilne fronte, ki je delovala proti okupatorju.
Služil je torej svojemu narodu in kot predsednik OF, kolikor mi je znano, sploh še ni bil član partije.
To je postal mnogo pozneje.
Člani partije so bili v tistih časih domala vsi pomembnejši levo usmerjeni Slovenci.
Je bil pač levega prepričanja!
Na članek gospe Majde Širca se je oglasil ing. Marjan Kregar iz Žabnice.
Nihče ne oporeka zaslugam g. Kregarja in njegovih naslednikov za prispevke k slovenskemu filmu.
Njegova pravica je, da ima o vsaki stvari, naj bo pri nas ali po svetu, svoje mnenje, torej naj ga ima tudi o slovenskem filmu.
Nerodno se sliši le to, da je vse, kar je za slovenski film storil Filmski sklad, slabo, vse, kar je storil VPK (Videoprodukcija Kregar) pa je dobro, uspešno, gledljivo ...
To seveda ne drži niti približno.
dovolite, da vašemu ostremu stališču do glasila Ljubljana postavimo nasproti nekaj »signalov s terena«, kakor jih je zaznala nedavna javnomnenjska raziskava.
Glasilo je med občani brano in cenjeno: kar 43,3% meščanov redno bere vsako številko, če pa podatku prištejemo še tiste, ki ga berejo pogosto, in tiste, ki ga pregledajo, raziskava sešteje skupaj kar 80,6 odstotka meščanov.
Osnovni razlog pričujočega odgovora pa so vaše trditve o nepreglednih mestnih financah in »labirintu« mestne birokracije.
Dejstva namreč kažejo povsem drugačno sliko.
V času mandata županje Viktorije Potočnik mestni svet MOL vsako leto redno sprejme proračun, kar prejšnji sestavi, ko je bila oblast v rokah sedanje opozicije, nikakor ni uspelo.
Mestni svetniki redno prejemajo poročila o porabi proračunskih sredstev.
Delovanje mestne uprave nadzira nadzorni odbor MOL, predlani je bila ustanovljena interna revizijska komisija MOL, ki skrbno preverja poslovanje mestne uprave in katere poročila redno upoštevamo.
Samoiniciativno smo pozvali računsko sodišče, da pregleda naše poslovanje, kar je v nekaterih segmentih poslovanja MOL že opravilo.
Verjetno vam je tudi znano, da je bila ob naporih mestne uprave šele lani, po natanko desetih letih, podpisana delitvena bilanca nekdanjih ljubljanskih občin, kar je omogočilo tudi podpis družabniške pogodbe in imenovanje legitimnih organov Holdinga Ljubljane in povezanih javnih podjetij v skladu z zakonodajo.
Pokojni nam hočejo dopovedati, da niso mrtvi
Mississippi, trenutna Strelova muza, je sicer povsem namensko izbran, premišljeno glede na sponzorske, reklamne in druge možnosti, ne kot pri umetnikih, ki se navadno delajo, da je muza izbrala njih.
Seveda ima Strel ob tej izbiri problem, ker se je z nepreverljivim načinom plavanja znašel zunaj sistema primerljivih športnih dosežkov, in skozi športna očala se takoj pojavijo dvomi o rezultatu, vrednosti in smislu.
Pa je to verjetno celo manj posrečen pogled.
Strel se preprosto počuti najbolj samsvoj, ko skoči, z muko sicer, v čimdaljšo reko in plava do onemoglosti.
Reka ga posrka, da ob njej postane nadčloveško močan in spreten in organiziran za uresničenje svojih obsesij.
Navsezadnje, kaj se ne dogajajo podobne obsesije recimo pisateljem v romanih ali znanstvenikom v razpravah ali fanatičnim managerjem v strategijah.
Le njihove muze so morda manj prozorno oblečene in dajejo zato vtis konvencionalnejšh in potencialno bolj koristnih ciljev, kot je Strelovo plavanje po Mississippiju.
