Travolta, kateremu je cena narasla do 20 milijonov dolarjev za film, trdi, da je omenjena skupina objavila reklame v časniku USA Today, češ da poceni prodaja delnice v sodelovanju z družbo John Travolta Films.
Predstavniki Silverada naj bi celo napovedovali »nove dogodivščine« z Johnom Travolto.
Ta trdi, da je družba le izkoristila njegovo ime, da bi privabila vlagatelje, saj sam ni nikoli sodeloval z njo.
Pariz - Da Parižani sledijo modi, vemo že dolgo, zdaj pa so se jim pridružili še pariški policisti, ki so zaradi vedno pogostejših težav z nadebudnimi rolkarji ustanovili posebno enoto na koleščkih.
Policijske rolkarje ne bo težko prepoznati, saj bodo dobro opremljeni z oznakami policije, najverjetneje pa jim bo težko pobegniti, ker jih je uril olimpijski hitrostni drsalec.
Bonn - Nemško delovno sodišče je odločilo, da nemških delavcev ne smejo odpustiti, če se razgaljeni pojavljajo v pornografskih revijah.
Tako je sodišče v Passau razsodilo, da delodajalec ne sme odpustiti delavke, kjer je skupaj s fantom pozirala naga za pornografsko revijo.
Sodišče je zavrnilo trditve podjetja, češ da je dekle ogrozilo njegov ugled.
Preverjal urnost policistov
Rim - Italijani, ki še ne morejo kupiti tabletke za potenco viagre, se bodo morali nekaj časa zadovoljiti z lizanjem sladoleda, ki so ga imenovali po magični tableti.
Blizu Genove so v neki restavraciji začeli prodajati sladoled v modri barvi, ki vse impotentne moške spominja na njihovo edino upanje.
