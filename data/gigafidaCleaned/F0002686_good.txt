Zadnje čase ni bilo niti enega trenutka, ko se ne bi sporekla, pa čeprav še za tako majhno stvar.
Zdi se, da vama gre vse narobe, in kar pozabljata na vse lepe trenutke, ki sta jih preživela skupaj.
Vedno bolj vaju mori, da izboljšanja kar ni in ni.
Morda se nihče od vaju ne trudi dovolj, pa si tega ne priznata.
Kakorkoli, če sta se odločila zvezo prekiniti, ker več nista vedela, kako naprej, je bil to morda celo izredno dober premor.
Če si sedaj ugotovil, da ljubezen med vama še prav gotovo obstaja, vsaj s tvoje strani, in si želiš, da bi nadaljnje trenutke spet okušal z bivšim partnerjem ob strani, ne oklevaj!
Morda je tudi on prav takšnega mnenja kot ti, pa še ni prišel z besedo na dan.
Poglej, izgubiti tako ali tako nimaš ničesar.
Če bo želja obeh po ponovnem odnosu dovolj močna, vama bo prav gotovo uspelo.
Morda je bilo takrat samo vsega preveč, vse se je nagrmadilo naenkrat, sedaj pa imata torej odlično priložnost popraviti vso zadevo.
Verjemi v svojo ljubezen!
Če se morajo vajine življenjske poti neizbežno križati, potem se bodo-če ne sedaj, pa enkrat kasneje, v prihodnosti.
Zaupaj!
Na pravo ljubezen je vredno čakati, pa naj traja, kolikor hoče.
»Tudi sedaj, ko je premagala bolezen, moja prijateljica ni povsem varna pred njo.
Ta bolezen se namreč nikoli ne ozdravi, ampak samo spi v njej.
Upam, da ji bomo vsi skupaj v tolikšno oporo, da bo zmogla premagati svojo željo po nadziranju življenja s pomočjo omejevanja hrane.
Anoreksija je bolezen, ki lahko doleti vsakogar.
Družina in prijatelji so izredno pomembni pri procesu okrevanja, in sprejemanje človeka takšnega, kot je, je bistven del terapije.
Sedaj s prijateljico skupaj tečeva, na fitnes pa več ne hodi.
Kdaj pa kdaj greva tudi skupaj jest, povezani sva še bolj, kot sva bili prej.
Vesela sem, ko jo gledam spet nasmejano.«
Poletje je čas za romantiko, za sanjarjenja v dvoje.
Na morju je prav posebej lepo, če imaš nekoga, s komer lahko deliš zvezdne noči, tekaš po mokrem pesku na plaži, se prepuščaš rokam, ki se s kremo za sončenje dotikajo vsakega koščka gole kože…
Morje je čudovit čas zapeljevanja, skrivnostnih nasmeškov in globokih pogledov.
Je čas čofotanja, potapljanja in odkrivanja sveta globin.
In kako ga/jo osvojiti?
Roka ji je utrujeno padla na kolena.
Kodri so v trenutku prekrili oči, in samo drobne, slane kapljice, ki so padale v njeno naročje, so izdajale, kaj se skriva pod kopico las.
Stisnila je drobne pesti v peščico.
Vihar je naposled le prihrumel na dan, silno in uničujoče.
Ampak vihar, ko se dokončno razdivja in poteši svojo razdirajočo, uničujočo naravo, prinaša s seboj lepoto čistega, v zraku prijetno lebdečega miru, ki dušo napolnjuje z občutkom novega začetka.
Vse je bila samo laž.
Vso preteklo leto, zanjo tako čudovito in polno radostne vznesenosti, ki je kot zvezda kazala smer na poti njenega bivanja, je bilo pravzaprav samo kruta prevara.
Ob misli, da prav nobena beseda, noben gib in nobeno, čeprav takrat še tako prijetno dejanje, ni bilo porojeno iz ljubezni, iz iskrenosti, da v vseh tihih nočnih šepetanjih ni bilo prav nobenega zaupanja, je peščice ponovno trdno stisnila.
Ni bilo prijateljske bližine, katero je v življenju najbolj pogrešala in za katero je bila prepričana, da je bila v tem preteklem letu, z njim, popolnoma resnična, …
Konec šolskega leta – smo zadovoljni?
Kadar pa na dan privrejo moje temne plasti, kadar se upiram svetu in nočem biti del, delček, kadar me preplavi tesnoba in zanikanje obstoja, …
Jezo zatiram, skrivam jo v sebi.
Vem, da mi to besnenje in vihar v duši uničujeta spokojnost in mir, trgata vez z Enostjo.
Ampak tlačim jo še vedno, in tlačim jo zmeraj globlje, samo da ne bi pokukala na plano.
Ta »punčka« v meni je najbolj groteskna, najbolj ogabna …
Vdira namreč v vsako drugo punčko in jo polni z nezaupanjem – do sebe, do drugih, do življenja, sveta, kraja, časa …
Ampak jeza seveda s tlačenjem ne izgine.
Najbolj se izraža ob trpinčenju svoje lastne biti.
Tukaj je ta beda mojega življenja.
Iz nemoči, prezira, občutka nesposobnosti začnem mučiti samo sebe, razstavljati, bolje rečeno, sekati svojo notranjost na koščke.
Hvaležna sem pa tudi oz. predvsem njemu.
On mi je pokazal pot.
Če vidiš dobro, dobro zate obstaja.
Če vidiš povsod mavrico veselja, je veselje v vsem – in tudi v tebi.
Če gledaš lepoto in jo tudi vidiš, postane lepota vse, kar še prepoznavaš.
Ko najdeš radost v sebi, se vse – ljudje in svet – spremenijo v radostne nasmehe.
Ko si sonce in greješ druge, se tudi tebe dotika toplota njihovih žarkov.
Kadar je konec, naj tudi bo konec v pravem pomenu besede.
Ljudje se ves čas vračajo drug k drugemu.
S tem samo podaljšujejo obdobje prebolevanja.
Namesto da bi potegnili črto, premislili o odnosu, iz njega potegnili tisto največ in se napolnjeni z novimi spoznanji podali novim ljubeznim naproti, se še kar naprej srečujejo in podaljšujejo svoje trpljenje.
Na koncu ostane le grenko spoznanje, da je človek ob nas bitje, ki v nas ne zmore več ustvariti tistih toplih in prijetnih občutkov …
a. Stvari morda niso bile dorečene.
Morda nista razčistila.
Imeti čiste odnose je izredno pomembno.
Vleče vaju skupaj, ker je še toliko stvari, ki jih morata povedati drug drugemu.
Toliko je še vprašanj, na katera želita odgovor.
Prav je, da se pogovorita.
Stvar bosta lahko pustila za sabo le tako, da bosta drug drugemu pojasnila lasten pogled na vso zadevo in občutke, ki so vaju privedli v določena dejanja.
Je pa seveda vprašanje, če je to takoj po razpadu zveze možno.
Naj se ti pogovori ne sprevržejo v neustavljivo iskanje ljubezni s strani tistega, kateri misli, da je žrtev.
Ohranita svoj jaz, razčistita in pojdita dalje svojo pot!
Ljudje trdijo, da je ljubezen prava le, kadar sta dva tako globoko duhovno povezana, da se lahko o vsem popolnoma sproščeno pogovarjata.
Ampak lahko se zgodi, da pa včasih le ni tako.
Tudi dva, ki se imata resnično rada, lahko »spustita« pogovore o seksu, pa ne zato, ker bi jima bilo neprijetno, temveč preprosto zato, ker mislita, da poznata drugega dovolj dobro in vesta, kaj si drugi želi.
Ampak konec koncev je tako, da če nekoga nekaj ne vprašaš, nikoli ne veš.
Ne moreš biti prepričan, lahko si samo misliš.
In tako tudi ne moreš biti prepričan, da svojega partnerja popolnoma zadovoljiš.
To pa vendar je namen.
Tako je seveda ključnega pomena pogovor o tem, kar velja za obe strani.
Banalni primeri so, ko ljudje zapustijo svojega partnerja, ker jih ni »znal« zadovoljiti.
Po moje je pomembnejše vprašanje, ali so le – ti svojemu partnerju povedali, kaj si želijo, preden so začeli iskati nekoga, ki bi znal njihove želje prebirati iz izraza v očeh …
Še iz pradavnine ostaja v ljudeh zakoreninjen občutek, da so moški tisti, ki jemljejo, in ženske tiste, ki dajejo.
K sreči pa ni več tako nenavadno (oz. je pri nekaterih moških celo zelo priljubljeno, ali pa še bolje, zaželeno), če si ženska sama vzame, kar si želi.
Tako kot se zdi tebi pomembno, da narediš vse to, kar se poraja v tvoji domišljiji, tako je to pomembno tudi zanjo.
Saj kvalitetna spolnost le še bolj zbližuje, in če s partnerjem počneš prav to, kar že dolgo buri tvojo domišljijo, mu s tem razkrivaš del sebe, katerega pa seveda ne bo imel vsak priložnosti spoznati.
To povezuje.
Prav je, da dasta drug drugemu to priložnost, zato le z besedo na dan.
Naj te ne bo strah ranljivosti, ki temu sledi.
Naredi ti prvi korak, ne bo ti žal.
Ampak da lahko razkrivaš te tako tvoje dele samega sebe drugemu, je pomembno zaupanje, ki poraja sproščenost, prav tako pa veliko vlogo igra sprejemanje drugega.
Pravzaprav je sprejemanje celo najpomembnejše.
Pomembno je najprej tako ali tako celovito sprejemanje partnerjevega telesa, potem pa seveda sledi popolno sprejemanje njegovih dejanj.
Če res oba tudi preko seksa dajeta sebe drugemu, potem sploh ni nobenega dvoma, da bosta izživela vse svoje fantazije.
Potrebno si je samo upati, in vsak se mora zavedati, da imata želje oba.
Pomembno pa je, da si oba želita to, kar počneta.
Če nekdo samo ugodi partnerju zaradi svoje ljubezni do njega, potem je to dejanje popolnoma brez pomena, saj zatre samega sebe in si onemogoči svobodno ravnanje.
Vidiš, pogovor res veliko pomeni, saj lahko partnerju poveš, česa ne maraš, in prav tako mu lahko poveš, kaj ti je všeč.
Saj najbrž veš sam iz lastnih izkušenj: če veš, kaj je tvoji punci všeč, potem ji rade volje tudi ustrežeš.
Zakaj ne bi tudi ti njej povedal, kaj je o.k. tebi?
Elisabeth S. Lukas je nekoč dejala: »Ne smemo zmeraj delati tistega, kar hočemo, pa vendar moramo zmeraj hoteti, kar delamo.«
Njene besede so bistvo, iz katerega izhaja sreča vsakega posameznika.
Vedno mora biti to, kar počneš, porojeno tudi iz tvoje želje.
Delovati proti svoji duši in proti svojemu prepričanju pomeni izdati samega sebe.
In kadar ne počnemo stvari v skladu s samim seboj, iz tega nikoli ne more izhajati sreča.
To seveda ne pomeni, da mora biti vse tako, kot želimo mi, nikakor ne, temveč je bistvo tega dejstvo, da nas drugi proti naši lastni volji ne morejo prisiliti v nikakršna dejanja.
V vsem, kar počneš, si tudi ti sam aktiven del, in nikoli se stvari ne dogajajo same od sebe.
Ti nikoli nisi samo pasiven del neke skupnosti, brez lastne volje in moči karkoli spremeniti.
Ljudje se prepogosto ne zavedajo, da je življenje v njihovih rokah in da se za svoje življenje odločajo s svojo lastno močjo.
V vsem, kar boš storil, bo za vedno ostal delček tebe.
Naj ostane tisti pozitiven!
Človek mora biti popolnoma iskren do sebe.
Doživljati sebe polno in v celoti, pustiti si izživeti čustva in zaživeti vse želje, prinaša občutek izpolnjenosti.
V vsakem od nas so tako svetle kot temne strani, in samo sprejetje vseh vodi v polno življenje.
Popolnoma nesmiselno je karkoli skrivati pred samim seboj in samemu sebi tajiti dejstva, ki živijo mogoče nekje globoko v nas.
Šele temeljita prevetritev vsega v nas in popolno dojemanje ter obenem sprejemanje vsakega delčka naše lastne biti je pot do popolne sreče.
Šele ko spoznamo tudi strani, ki nam pri sebi niso všeč, jih lahko preobrazimo in spremenimo v najbolj pozitivne in te nam bodo prinašale največ radosti.
Starejša sestra svetuje
Ja, tako kot vsi pravijo, začetki so res najslajši.
Uživaš v omamnih občutkih zaljubljenosti, sproščeno živiš trenutke, pustiš, da življenje teče in samo jemlješ, kar ti pride na pot in kar hočeš vzeti.
Mnogokrat je tako, da takrat napake drugega popolnoma spregledamo.
Drugega sprejemamo v celoti, popolnoma odprto se mu predajamo in mu zaupamo.
Težave pa se slej ko prej začnejo.
Dejstvo je, da smo ustvarili idealno podobo zveze, katera pa v realnem življenju nikakor ni dosegljiva.
Prepričanje, da bi odnos moral biti neskončno lep, brez sporov, popoln in da bi vladala večna blaženost in sreča ob sobivanju z drugim, je namreč popolnoma zgrešeno.
Odnos je namenjen naši osebni rasti, in rastemo lahko samo tako, da ovire, ki se nam postavljajo na pot in ki so torej nujno potrebne, uspešno premagujemo.
Uspešno premagovanje in osebnostna rast pa sta lahko le posledica popolne iskrenosti najprej do sebe, kar pomeni, da si svoje občutke in čustva, četudi so negativna, popolnoma odkrito priznamo, in kar je bistvenega pomena, da to znamo in upamo povedati tudi drugemu.
Odkrit pogovor je pomemben, in konec koncev je to tudi odličen pokazatelj resničnosti partnerjeve ljubezni.
Kdor je v zvezi zaradi ljubezni, ki jo čuti do drugega, bo vedno pripravljen poslušati in premagovati težave skupaj.
Trudil se bo prav tako kot ti in to mu bo veliko pomenilo.
reči svojemu fantu, da je neumen.
Fantje pač so takšni in nas deklet včasih ne razumejo.
Saj smo si vendar različni in moramo tudi dekleta priznati, da včasih tudi me ne razumemo njih!
Pa nič zato, to so odlične priložnosti, da z odkritim in iskrenim pogovorom začnemo fanta spoznavati globlje in da tudi me damo njemu priložnost, da začne odkrivati našo globino.
Trenutkov, ko lahko nekomu pokažemo, da ga imamo radi, ni nikoli preveč.
Tempo življenja nam namreč pušča vedno manj časa, ki ga lahko posvetimo svojim najdražjim.
Nikoli pa ni časa premalo vsaj za kakšen nasmeh, prijazno besedo ali manjše darilce.
Valentinovo pa je dan, ko se vsekakor spodobi, da se spomnimo na družino, prijatelje in partnerja (partnerje) in jim s tem pokažemo, koliko nam pomenijo.
Valentinovo je namreč praznik vseh, ki se imajo radi.
Prisežete, da ste našli ljubezen svojega življenja?
Ni jih veliko, ki še verjamejo, da se jim bo to v življenju sploh zgodilo.
Najbrž se tem še do tega trenutka ni.
Ko pa jih bo zadela tista »ta prava« amorjeva puščica, bodo vedeli, o čem teče tukaj beseda.
Tisti, ki veste, o čem govorim: verjamem, da želite svoji ljubezni kar najbolj pokazati, kaj pomeni v vašem življenju in za vaše življenje.
Dobro pomislite, kaj sta doživela skupaj in izbrskajte en dogodek, ki vaju je po vašem najbolj povezal.
Če ta dogodek ponovita, vaju bo mogoče še bolj …
Mislim, da vsak, ki ima nekoga rad in je z njim že nekaj doživel, vsaj približno ve, katere stvari mu v življenju veliko pomenijo, česa se veseli, na kaj upa.
Ja, tukaj pač poznavanje druge osebe igra pomembno vlogo.
Dajmo ji to, kar si želi, dajmo ji to, kar bi njo osrečilo, in ne glejmo na sebe.
Če si želi masaže, jo zmasiraj; če že dolgo razmišlja, da bi trenirala plavanje, jo včlani v plavalni klub; če ji je zelo všeč romantična večerja, s svečkami in mirno glasbo, ji jo skuhaj.
Pripravi svojemu dragemu presenečenje in poskrbi, da se bosta znašla skupaj v kadi, polni pene.
Naj domišljija dela in prepusti se vodenju želja te osebe.
Na svetu smo, da ustvarjamo in dajemo ljubezen; in ne le en dan v letu, temveč vsak dan.
Trud zahteva čas, in ne le nekaj trenutkov, temveč večino trenutkov.
Gospodinjstvo, etika in morala, tehnična vzgoja …
