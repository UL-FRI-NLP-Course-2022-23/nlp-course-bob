Režiser Branko Kraljevič je ob sodelovanju dramaturga Janeza Venclja vodil in stopnjeval vse bolj dvoumno in zagonetno dogajanje od začetnega verističnega prihoda gostov (akterjev na videz zgodovinsko spektakularnega plesa v maskah) v čaroben muzejski park (pred dvorec vojvode Lorenza di Spadara), kjer je zabrisana črta med protagonisti igre (igralci) in gledalci (gosti).
Za hip je videti, kot da bomo priče le žanrskim zgodovinskim podobam spektakularne dvorske igrivosti, razposajenosti, ljubezenske vročičnosti in pozabe, dokler se na prizorišču ne pojavijo zloslutne maske nekaterih poosebljenih človeških slabosti, ki preusmerijo tok dogajanja in naše pozornosti docela navznoter, v gostiteljevo doživljanje in zavest, saj vse bolj prihaja na dan, da tudi sam ne nadzira več niti svojih najbližjih niti dogajanja okoli sebe.
Občutje Lorenzove negotovosti se stopnjuje v vhodni dvorani muzeja v pritličju, kjer smo priče učinkovitemu projiciranemu televizijskemu prenosu prihajanja obiskovalcev v nov prostor (dokumentarnost sodobnega elektronskega medija) in spektakularnemu razcepljenju Lorenzove žene, donne Francesce, na več vse bolj neulovljivih podob (fiktivnost živega gledališča).
Poslednji Lorenzov obračun s samim seboj, z dediščino staršev oziroma plemiškega rodu in civilizacije ter z Bogom in Hudičem v samem sebi, pa se zgodi v zgornji dvorani muzeja, na sredinski črti med dvema deloma avditorija, na poslednjem robu med življenjem in smrtjo, resničnostjo in videzom.
Tudi tu si režiser učinkovito pomaga s projiciranimi video posnetki na okroglo prosojno opno nad središčnim dogajalnim prostorom ter s psihadeličnim ognjem Lorenzovega (samo)uničenja, ki se razširi po vseh stenah prizorišča.
Pri izbiri ambienta (oziroma posameznih prizorišč v njem) in s premišljenim vizualnim poseganjem vanj (predvsem z asketsko postavljenimi površinami za lučne in video projekcije ter z izbiro pomenljivih osvetljenih arhitekturnih detajlov) je režiserju odlično pomagal scenograf Željko Marin.
Za več kot trideset historično obarvanih in domišljijsko sproščenih kostumov pa je lepo poskrbela kostumografka Vlasta Hegedušič.
Glasba Jureta Ivanušiča žal ni dosegala domišljenosti in izraznosti vizualne plati uprizoritve, saj je kakovostno nihala med všečnostjo dovolj standardnih melodičnih vzorcev in elektronskih priredb ter bolj ambiciozno udeležbo (lahko tudi zelo grobega ali celo motečega) zvoka v dramatičnih vozlih odrskega dogajanja.
Premalo disciplinirana in sugestivna je videti tudi koreografija Valentine Turcu.
Carmen je (125 let po krstni izvedbi) še vedno privlačna in tudi za najširši krog občinstva mikavna opera.
Ker je kazalo, da se bo vreme poslabšalo, smo si predstavo Hrvaškega narodnega gledališča iz Zagreba ogledali v Gallusovi dvorani Cankarjevega odra.
Odločitev ljubljanskega Festivala je bila (ne glede na to, da je imel dež zamudo) modra.
Tudi zato, ker so akustični in scenski pogoji (ne glede na prijeten ambient poletnega gledališča v Križankah) v Gallusovi dvorani bistveno boljši.
Ob 250. obletnici smrti skladatelja Johanna Sebastiana Bacha (1685-1750) je mestni muzej v Leipzigu pripravil razstavo, na kateri je predstavljen odnos mesta do njegovega najslavnejšega skladatelja.
Do 30. septembra bo na ogled približno 50 dokumentov, ki pričajo o stalnih sporih skladatelja z mestnimi oblastmi.
V stari mestni hiši bo med drugim razstavljen tudi Bachov portret Eliasa Gottloba Haussmanna, ki je najverjetneje edina ohranjena podoba skladatelja, nastala v času njegovega življenja, in je rabila kot predloga za druge Bachove portrete.
Na razstavi bodo predstavljeni tudi Bachovi dokumenti in mesto v času skladateljevega življenja.
Z enakim veseljem sem spremljal izraelski film Desert, ki nam pretresljivo riše dan življenja nesrečno poročene družine.
V filmu sem pravzaprav občutil sporočilo, ki ga je Miloš Forman - gost Festivala, skupaj s Claudom Chabrolom - naslovil študentom vsega sveta, ki se posvečajo filmski umetnosti.
»To je najdragocenejši in najbolj osrečujoči poklic človeka naših dni!
Dober film nam vedno ohranja zapise življenja, ki ga živimo!«
