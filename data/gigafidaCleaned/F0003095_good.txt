Zato moramo pri oceni njenega vpliva na sočasne in prihodnje generacije ob generativne matrice teoretičnih izhodišč postaviti tudi vzbujanje zanimanja za področja, ki so, tudi po njenem zgledu, postala temeljna za najširše polje družboslovnih, kulturoloških oziroma antropoloških študij in so se razvila v številna podpodročja, od proučevanja na videz najbolj preprostih stvari in pojavov vsakdanjega življenja do največjih umetnin.
V ta razpon sem tudi sam umeščal letošnje kolumne v upanju, da se bo profiliranje epistemologije na teh področjih kdaj zazdelo nujno tudi pri nas.
Dr. Tone Ferenc je od svojih devetindvajsetih objavljenih knjig kar nekaj namenil znanstvenemu objavljanju dokumentov iz obdobja druge svetovne vojne na Slovenskem, in to izvirnih dokumentov iz italijanskih ali nemških arhivov ter študij v ustreznih tujih jezikih.
Dela pač namenja tuji strokovni in laični javnosti.
