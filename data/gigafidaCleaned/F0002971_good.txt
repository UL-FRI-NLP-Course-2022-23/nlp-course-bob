O izkoriščanju vpliva majhnih motenj je na začetku 50. let tega stoletja razmišljal ameriški matematik John von Neumann, ki sicer velja za neke vrste očeta današnjih digitalnih računal.
Omenjal je možnost, da bi z majhnimi, načrtovanimi atmosferskimi motnjami lahko vplivali na vreme v bližnji prihodnosti in ga po želji spreminjali.
Od takrat je preteklo kar štirideset let in vemo, da z vremenom še danes ne upravljamo.
Zato pa je bilo v zadnjih petih letih razvitih veliko metod za krmiljenje kaotičnih
procesov, ki sicer niso tako kompleksni kot vreme, vendar so zaradi kaotične narave pri njih klasične metode krmiljenja
Ob znanem začetnem stanju lahko v idealnem primeru (kadar motenj iz okolice ni) dokaj natančno napovemo končno stanje.
Če pa je začetno stanje le malo spremenjeno, je razlika v končnem lahko
uporabljana metoda temelji prav na uporabi majhnih, izbranih motenj.
Z njihovo pomočjo je mogoče kaotično obnašanje procesa spremeniti v periodično.
Dokazano je namreč, da je v kaotičnem procesu skrito neskončno mnogo periodičnih gibanj, ki pa so nestabilna in jih zato navzven ne opazimo.
Če bi bilo katero od njih stabilno, bi proces deloval periodično in ne kaotično.
Dejansko proces nekaj časa približno sledi nekemu periodičnemu gibanju; zaradi nestabilnosti ga hitro zapusti ter sledi drugemu periodičnemu gibanju -- in zgodba se ponavlja v nedogled.
Tako na kaotični proces lahko gledamo kot na proces, ki hitro spreminja nihaj svojega periodičnega gibanja in zato daje vtis neperiodičnosti in naključnosti.
