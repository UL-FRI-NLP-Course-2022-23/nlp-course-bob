Braneta Žerdonerja je zamenjal Peter Prikeržnik
l Predsednik uprave SŽ dr. Matic Tasič je v izjavah za javnost večkrat poudaril, da so bili razlogi za zamenjavo strokovni, narekuje pa da jo nov pristop k sanaciji.
Gospodarski in sanacijski načrt sta za letos predvidela še minimalno izgubo v poslovnem delu bilance (194 mio SIT ali 1 odst. od kosmatega donosa), amortizacijo v višini 780 mio SIT in za 550 mio SIT finančnih stroškov.
V Metalu so načrtovano bilanco razdelili tudi po četrtletjih (npr. električna energija je najdražja v prvem trimesečju, avgust je za prodajo najslabši mesec, december ima najkrajše število delovnih dni), da bi lahko pravočasno ukrepali ob morebitnih odklonih.
S prodajo je podjetje iztržilo 37,5 mio DEM in cilje preseglo za skoraj 6 odst. Boljši od načrtovanega je tudi izvoz (vrednost izvoza v marcu je bila rekordnih 10,7 mio DEM).
Medtem ko je bila lani prodajna cena jekla v povprečju okoli 1,944 DEM za tono, je letos že 2,009 DEM (cilj je 2,097 DEM za tono).
Zmanjšujejo se tudi zaostanki pri dobavi izdelkov kupcem.
