Kot je znano, naj bi denacionalizacijski upravičenec Andrej Agnič za nekaj manj kot 11 ha zemljišča, od tega je večina gozd, dobil dobrih 850.000 nemških mark.
Na to izjemno visoko ceno - postavili so jo, kot da gre za gradbeno, in ne kmetijsko zemljišče ali gozd - je Skupnost krajevnih skupnosti pristala težko in s stisnjenimi zobmi.
"Kot kaže sedaj, pa naj bi bili mi, se pravi novomeške krajevne skupnosti, edini plačnik te velikanske vsote, v pogodbi, ki smo jo komaj dobili na vpogled - župan jo je podpisal 5. februarja, mi pa smo jo s težavo dobili 26. marca - pa nas sploh ni.
Kot da je naša dolžnost samo dati denar!" pravijo predsedniki enajstih mestnih krajevnih skupnosti.
V Brežicah ustanovili komisijo za Poslovno-trgovski center Slovenska vas - MORS želi, da bi nekdanji TRZ kupila SKB - Najemniki bi bili izigrani
Komisija, v kateri sodelujeta tudi občinska uprava in Center za razvoj Posavja, mora pregledati in ugotoviti izvajanje sklenjenih najemnih pogodb.
Zbrala bo vse tiste pogodbe, ki so jih bodoči najemniki podpisali, vendar na njihovi podlagi še niso začeli opravljati napovedane dejavnosti.
Brežice so upravičene, da bi omenjeni kompleks dobile zastonj, saj so dale zelo veliko rodovitne zemlje ministrstvu za obrambo, kot so menili na nedavni seji občinskega sveta Brežice.
