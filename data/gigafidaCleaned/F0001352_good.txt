V zadnjem desetletju (od leta 1987 do 1997) so na razvoj izobraževanja odraslih vplivale številne družbeno-ekonomske spremembe.
Začenja ga čas gospodarske recesije in očitne krize družbeno ekonomskega sistema, ki so ga nekatere sile skušale reševati, druge pa čakale na pogoje za vzpostavitev novega.
Temu je sledilo obdobje mlade države, ki je prineslo optimizem, vendar tudi težave z gospodarsko tranzicijo.
× Razen letošnjih anketnih vprašalnikov smo pri interpretaciji uporabili tudi rezultate dveh intervjujev in to s 44 odraslimi, ki so opravljali zaključni izpit junija 1997 in z 12 organizatorji izobraževanja odraslih spomladi leta 1998, ter odgovore na nekatera vprašanja iz redne ankete v letu 1997, ki jo uporablja ena od ljubljanskih jezikovnih šol za ugotavljanje zadovoljstva udeležencev ob zaključku tečajev.
Med ovirami in skrbmi za vključitev v izobraževanje za pridobitev izobrazbe so naši anketiranci najpogosteje navedli razloge, ki so povezani z osebnim občutkom vrednosti in težnjo po samopotrjevanju ali s strahom, da bi bili ogroženi.
Tako jih na primer 25 % omenja strah pred šolskim neuspehom in še 15 % skrb, da končni cilj ne bi bil dosežen.
Tudi skrbi, kako bodo zmogli stroške, so bolj ali manj bremenile slabo polovico vprašanih.
Doma in na delu pa so samo nekateri posamezniki pričakovali tehtnejše ovire.
Ali imate občutek, da je vaše izobraževanje pomembno za vašo prihodnost?
Naše odrasle udeležence izobraževalnih programov smo tudi vprašali, kako nanje delujejo kritike in neuspehi.
Neuspehi so pač nujni spremljevalci šole, nujni pa so tudi uspehi in pohvale.
Prvi so neizogibni, pogoje za druge pa lahko ustvarimo.
Pohvala je tembolj pomembna, čim manj smo izobraženi (Findeisen, 1997, str.27).
Hvalimo tisto, kar presega pričakovano.
Andragog bo znal postaviti pričakovanja tako, da bo prava (ne prevelika) mera presežena, in da bodo ustvarjeni pogoji za hvalo.
Kaj odrasli učenci menijo o učnih vsebinah?
Odločitev za izobraževanje finančno zelo obremeni družino, ki običajno, glede na strukturo vpisanih, že tako sodi niže na socialni lestvici.
Med pomembnejšimi nalogami je zato finančna podpora izobraževanju odraslih.
