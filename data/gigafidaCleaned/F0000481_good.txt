Zgodilo se je v jutranjih urah 30. junija 1908.
Mogočna eksplozija je pretrgala tišino z gozdovi porasle ravnine v sibirski Tunguski.
Na nebu so se pokazali velikanski ognjeni zublji in eksplozijo je bilo slišati na stotine kilometrov daleč.
Na površini 2000 kvadratnih kilometrov pa je bilo izruvano vse drevje ali okleščeno na trske.
Kar dvajset let je moralo preteči, preden se je na kraj dogodka odpravila ekspedicija.
Na veliko začudenje je ugotovila, da na tleh ni nobenega kraterja, ki bi ga povzročil padec meteorita, in da z raziskavo tal niso našli prahu, ostankov telesa, ki je očitno padlo na Zemljo.
Od takrat skoraj ni mogoče prešteti teorij, ki so poskušale pojasniti in dokazati, kaj je povzročilo eksplozijo in opustošenje.
Je bil komet ali meteorit, neznana vesoljska ladja, košček antimaterije ali črna luknja?
Večina strokovnjakov se je končno le odločila za teorijo asteroida ali kometa, ki naj bi eksplodiral nekaj kilometrov nad zemljo, pri tem popolnoma izparel in povzročil katastrofo.
1891 Rodil se je ameriški skladatelj Cole Porter.
Med sodobnimi skladatelji je napisal največ skladb, ki so postale evergreeni (umrl leta 1964).
1939 V Tacnu pri Ljubljani se je začelo dvodnevno državno posvetovanje KPJ, ki ga je vodil Tito.
