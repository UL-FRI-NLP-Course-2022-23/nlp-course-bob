NOVO MESTO - Planinsko društvo Novo mesto vabi planince na zimski vzpon na Veliki Javornik (1023 m), ki bo v soboto, 4. februarja.
Cena prevoza je 700 tolarjev.
Prijavite pa se lahko na telefon 21-446 ali 49-040.
Izlet bosta vodila vodnika PZS Rozi in Rudi Skobe.
TREBNJE - Najboljši igralci badmintona na Dolenjskem, ki sodijo v C skupino, so se prejšnji teden pomerili v Trebnjem, kjer sta se prva dva potegovala za uvrstitev v višji rang tekmovanja.
Pri fantih je močno zmagal Uroš Kirm, drugi pa je bil Dušan Skerbič (oba TOM Mirna).
Pri dekletih je ravno tako zmagala njuna klubska kolegica Sonja Jaklič, presenetljivo pa je drugo mesto zasedla soigralka Nina Kožar.
Vsi štirje tekmovalci so dobili možnost, da se uvrstijo med 12. in 32. mestom na republiški lestvici igralcev badmintona.
Zgodovina se ponavlja, ker ni denarja, nogomet v Kočevju spet na tankem ledu - Trener Marjan Vučko upa, da se bodo razmere v klubu uredile - Obljuba Vlada Briškega
