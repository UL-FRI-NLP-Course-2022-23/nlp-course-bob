Zdaj menda razumejo tudi največji optimisti, da je ministrstvo za kulturo svojo prvo sedemletko namenilo predvsem »metodologiji za pripravo za razvoj« svojih nadaljnjih oddelkov, komisij in skupin, čemur seveda vedno sledijo spisi epskih razsežnosti in nadaljnje »metodologije za pripravo za razvoj«.
Vse to naj bi enkrat v nedoločljivi prihodnosti (vsekakor pa ne še kmalu) »evalviralo evalvirano« in potem to »kulminiralo« v nacionalni program.
Težko si je namreč predstavljati, da neko za nacionalno kulturno politiko povsem nepomembno dejstvo lahko zavzame med razpravo toliko prostora, kot ga je (prvi dve uri).
Še bolj neverjetno je, da o tem razpravljajo direktorji najbolj eminentnih kulturnih ustanov in društev, namesto da bi javnosti predložili svoje vizije nacionalnega kulturnega programa na glasbenem področju, kar se ni zgodilo v nobenem primeru do konca razprave.
Morda je še največ konstruktivnega nastopa pokazal v imenu Glasbene mladine Slovenije Silvester Mihelčič, ki je na primeru izjemno skromnega financiranja glasbene dejavnosti v eni belokranjski občini prepričljivo pokazal na osiromašeno slovensko podeželje na eni strani in na velika prizadevanja zlasti staršev, da bi mladi prišli na glasbene prireditve v Ljubljano.
Katarina Bedina je opozorila na resignacijo ob spoznanju, da se nenehno načenjajo nove razprave na iste teme, pri tem pa se ne pogleda, o čem se je na tem področju že doslej razpravljalo in kakšni so bili rezultati.
Vesna Čopič je kot predstavnica ministrstva na koncu ugotovila, da se čuti strah glasbenikov pred spremembami, po drugi strani pa želja po ohranitvi lagodnosti in statusa quo, zlasti v največjih ustanovah, ki jih financira država.
Posvet je bil, kot je dejala, bolj »spopad z lažnimi mlini na veter!«
Balerino sem začel pisati takoj po zaključku svoje prejšnje knjige gledaliških spominov (Tisoč dni, dvesto noči) na umetniško vodenje v PDG v Novi Gorici.
Spomine sem zaključil s povedjo: »Potem grem.«
Ko sem torej odšel, se je začelo »padanje«, ki sem ga opisal v romanu Balerina, Balerina čisto na začetku kot padanje naslovne junakinje skozi kamnito kraško streho v sobo.
Očitna je določena emocionalna kontinuiteta.
Iz romana je videti, da vas dramski dialog še ne mika?
