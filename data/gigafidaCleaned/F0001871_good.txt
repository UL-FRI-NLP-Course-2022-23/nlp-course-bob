Do tega trenutka sem dobila pet predpasnikov, en seksi oreh v lični opravi, štiri spodobne knjige, Lindtovo čokolado z neto težo pod desetimi dag, tri maže, ki jih še nisem raziskala, in koledarje, ki jih ne štejem, ker nimam z njimi kaj početi, pa tudi večina njih je škart.
Sem kar zadovoljna, ker najboljše šele pride.
Me pa v tem trenutku bega ena sama stvar: zakaj ekspanzija tega nebodigatreba modnega dodatka, doslej prikrajšanega, da ne rečem zanemarjenega kosa intimne ženske garderobe, to je predpasnika?
Zdi se mi, da gledam črno-beli film iz šestdesetih let, in čutim, da firtohomanija ni čisto naključje, da znabiti oné prisilni jopič, kajti roko na srce: nataknemo si ga zgolj in samo - ene vsak dan, druge pa nikoli - za kuho, peko in podobne vragolije.
Je problem, ker mi vzbuja jako kisle spomine na mlada leta, ko smo bili mi, mladički, tako prismojeni in učiteljicam ter materam kupovali za osmi marec predpasnike.
No, retorično vprašanje je, zakaj oné dandanes in te dni potuje kot ekskluzivno darilo leta 2003.
Morda je kdo pomislil, da je skrajni čas za pogospodinjenje urednice One, kajti ženska, ki v današnji hierarhiji del in opravil praska po domačem ognjišču, dobro dela in zlo ne misli - vobče.
Jim moram zaupati, da to počnem vsak dan - se razumemo, gospodinjim - z vsem srcem in dušo in da bom, kot kaže, to kontinuirano počela še kar nekaj časa, ne ozirajoč se na praznike, dela proste dneve in kar je še tega človeškega praznoverja, kajti takšna je moja usoda.
O. K., zahvaljujem se vam za vse firtohe, zdaj jih imam dovolj, tudi barvno se bom poštirkala, kajti čas je za božično peko.
Tukaj sem absolutno suverena.
Z darili sem sicer na tekočem.
Najbolj zadovoljna sem, ker vem, kaj si bom podarila.
Zanimivo, kako človek z leti postane racionalno sistematičen in kako zelo jasno mu je, kako se osrečiti, če je nuja takšna.
Tudi za najbližje sem poskrbela ob pravem času, tako da zategadelj nisem v depresiji tako kot nekateri duhamorneži, in predvsem, ker to lahko storim in se mi da.
V principu si ljudje s solidnimi prihodki in prizemljenim umom pač ne delajo skrbi z izbiro in nakupom daril.
Nekateri so tudi praktični ter spretni in znajo z lastnimi rokami kaj ustvariti in če za nameček korakajo s časom, potem pač 31. decembra ne bodo brezglavo tekali po Čopovi gor in dol in si v nemoči pulili lase, ko jim bodo pred nosom zaloputnili vrata prodajaln.
Slednje se bo zagotovo zgodilo, kajti tudi prodajalke imajo božič in novo leto.
In kaj nekatere človeške nesreče potem naredijo: meni nič tebi nič prepakirajo lastna darila ali pa se jim še tega ne da in jih z največjim ponosom podarjajo po bližnji in daljni okolici.
Kar je bržčas skrajno neokusno, kajti zna se zgoditi oziroma se je že, po pripovedovanju očividcev, da dobiš podarjenega onéta nazaj.
Slovenski novinarji se s kamerami radi postavijo na ulice velikih svetovnih mest ali pa splezajo v kakšne zakajene nizozemske juthostle in tam sprašujejo navzoče, ali vedo, kje je Slovenija.
Seveda mimoidoči zmajujejo z glavami in streljajo tiste tako nam ljube: »Ali ni to zvezna država v ZDA?« ali pa: »Oh, nekje v Evropi, se mi zdišali pa v Aziji?« nekaj redkih lumnov pa vzklikne: »A ni to tam v Jugoslaviji?
Poglejte nas!
Kdor brenda, zlo ne misli
Kardinal Tonini, veljate za najizrazitejšega predstavnika v dialogu med RKC in laično kulturo v Italiji.
V aktualnem zgodovinskem trenutku je to zelo zanimiva tema.
Opažamo in ugotavljamo, da v današnjem času niso več glavni problem odnosi med državami, zato ekonomija ni več najpomembnejša.
Resnična težava, s katero se spoprijemamo in postaja vse bolj dramatična, je kako živeti skupaj.
Globoko vprašanje, ki je obenem naslov knjige francoskega avtorja Alaina Touraina Pourrons nous vivre ensemble.
Po tridesetih letih, posvečenih kultu poveličevanja razlik, kar naenkrat odkrijemo, da je absolutni pogoj ugotoviti, ali je med ljudmi identiteta, ki bi jim omogočila skupno življenje.
Tako bi bili lahko za vselej odpravljeni razlogi za vojne.
To je največji problem, ki se pokaže v različnih oblikah.
Poglejte Evropo; kje je prava novost tega zgodovinskega trenutka.
Iz celine, na kateri živijo narodi - države, ki so skoraj vedno bile v medsebojni vojni, je nastala celina skupnosti držav, ki lahko živijo skupaj, in če se vprašate, kako je to povezano z vašim vprašanjem, vam odvrnem, da je tudi to odgovor nanj.
Še drugače vam bom povedal.
Evropa se še enkrat naseljuje.
Človek se vpraša, ali sploh imamo kaj skupnega, kako bomo znova ustvarili nekaj identičnega, potem ko smo prešli z monopripadnosti, tudi zaradi vojn, k pluripripadnosti.
Različne rase, različne zgodbe so se zdaj našle v skupni zgodbi, v skupnem življenju.
Združujejo se zgodbe ljudi, ki so se od nekdaj spopadali, uničevali med seboj.
In katero vprašanje se v takšnem trenutku vsili samo od sebe?
Še enkrat se sprašujem, ali je sploh kaj identičnega.
Veliko se ukvarjate z vprašanjem znanosti, znanstvenih raziskav, najnovejših odkritij.
Italijansko javnost je pred kratkim močno razburkala odločitev senata, ki je sprejel omejitve umetne oploditve.
Novost je, da je mogoča le pod strogimi pogoji.
Dovoljena bo samo za zakonske ali heteroseksualne pare, ki živijo v zunajzakonski skupnosti, medtem ko homoseksualni pari in samske ženske ne bodo imeli pravice do medicinskega posega.
Za omejitve se je zavzemala predvsem Cerkev.
Zdaj v Italiji že napovedujejo referendum.
Žal še nikoli, sem pa veliko slišal pripovedovati o njej.
V Rimu sem v vojnih letih med 1939. in 1943. študiral skupaj z dvema Slovencema in mnogo sta mi govorila o svoji deželi.
Bila sta čudovita duhovnika, družili smo se, žal pa je bil eden ubit kmalu po vojni.
Ohranil sem ju v prijetnem spominu, tudi zato, ker je bilo v njunih očeh in besedah toliko miru in vedrine.
Čudovit spomin me veže nanju.
Poučevanje religije v šoli omogoči gradnjo temeljev in položi v srca mladine najpomembnejše vrline, ki so osnova naše civilizacije.
Verouk ni kot matematika, ni instrument za računanje, ampak je pogled na življenje v današnjem svetu in pogled današnjega sveta v vidu prihodnosti.
Še najmanj, kar se nam Slovenkam in Slovencem, ki živimo na območju s podpovprečno rodnostjo, lahko zgodi ob misli na enajst otrok v enem domu, je, da se zgrozimo.
Preprosto ne razumemo.
Iščemo kak dober razlog za tako obširno množico, pa ga ne najdemo.
Na fotografiji je sicer res lepo videti čedno oblečeno kopico otrok za pol šolskega razreda, a imeti jih toliko doma!
Smilijo se nam uboge matere, ki jih precejšen del življenja spremlja vrišč namesto materialnih dobrin.
Težko razumemo, da je lahko morda skromno življenje, polno topline, bolj izpopolnjujoče od brezosebnega hlepenja po zaslužku.
Tudi obsojamo.
Zakaj le toliko otrok, če si jih ne morejo privoščiti in mora država plačevati zanje?
In za kaj vse so ubogi revčki prikrajšani!
Ko bi vedeli, kaj vse zamujajo!
Zmaje sem pisal okoli 19. oziroma 20. leta starosti.
Takrat se mi je dogajalo tisto, kar je zapisano v romanu, a sem seveda precej karikiral.
Vem, da avtorji načelno ne bi smeli govoriti o svojih delih, ker bi kritiki lahko ostali brez služb, ampak ker imam ravno priložnost ...
Zmajev najbrž ne bi bilo, če ne bi ravno takrat kupil svojega prvega računalnika.
V tistem obdobju je bil prava zverina z 12-megaherčnim procesorjem.
No, zame je bil beležka in poligon za tetris.
Ideje, ki sem jih že prej pisal na listke, te pa izgubljal, sem končno začel vnašati nekam, kjer so lahko počakale, da so iz besed zrasli stavki, iz njih pa poglavja.
Pa tudi tipkati je lažje.
Da ne govorim o rekordnih dosežkih pri tetrisu.
S pisalnim strojem bi kaj takšnega težko zmogel.
Če bi morali zdaj v istem stilu napisati poglavje o vojni - kaj bi zapisali?
Vem, kaj bi rada
Po nedavno odkritih zgodovinskih izsledkih je bila pesem s šestimi kiticami in enostavnim besedilom na temo Jezusovega rojstva spisana leta 1816 in ne 1818, kot je veljalo dotlej.
Ljudska domišljija je napletla, da se je rodila naključno, tako rekoč po sili razmer, ko naj bi Joseph Mohr popoldne pred svetim večerom leta 1818 ugotovil, da je miš nagrizla meh orglam v cerkvi svetega Miklavža.
Mladi pomožni duhovnik si obhajanja božiča brez petja in orgelske spremljave ni mogel zamisliti, zato naj bi se zaprl v študijsko sobo in začel klepati stihe, ki so se mu zdeli najprimernejši za to priložnost.
»To je zgodba o nastanku božične pesmi, ki se je ljudem priljubila, a je resnica manj romantična,« pove Christine Deutinger iz lokalnega turističnega urada.
Vprašljiva je predvsem legenda o miši.
»Po mnenju strokovnjakov, ki so dogodke skrbno sestavljali košček za koščkom, so pokvarjene orgle sicer odigrale bistveno vlogo pri prvi izvedbi Svete noči, a najverjetneje je glasbilo odpovedalo, ker ga je načela voda.«
Reka Salzach je namreč vsaki dve leti visoko prestopila bregova.
Največja škoda je bila storjena 1890., ko je povodenj tako uničila stari Oberndorf, da so ga preselili na varnejši kraj.
Enaka usoda je doletela cerkev svetega Miklavža, a šele leta 1906.
»Stališča o avtorstvu originalne različice so si dolgo nasprotovala.
Še ob smrti Franza Xaverja Gruberja leta 1863 so zgolj redki verjeli, da sta preprosta človeka ustvarila tako čudovito božično zapuščino.
Zanimivo je, da je znanih osem lastnoročnih avtorjevih zapisov pesmi, dragoceni izvirnik s šestimi kiticami pa je bil odkrit šele leta 1995 pri neki družini.
Na njem je lepo zapisano: Tekst Joseph Mohr, vikar, 1816. Dodan je tudi stavek, da je melodijo zložil Fr. Xav.
Dokument je restavriran in na ogled v muzeju Carolino Augusteum v Salzburgu,« pove Christine Deutinger.
Kylie Minogue se je na podelitvi grammyjev pojavila v Givenchyjevi oblekici, ki je bila spredaj ultra kratka, da so se malodane videle spodnjice, zadaj pa izjemno dolga in je delovala kot vlečka.
Cameron Diaz se je odločila za seksi črno mini oblekico z globokim dekoltejem, ki pa je bila nostalgično okrašena z romantičnimi čipkami.
Valentino je za Kate Hudson pripravil pavje dolgo krilo s kričečimi potiski.
Uma Thurman je za prireditev Screen Actors Guild Award oblekla Chanelovo polprosojno obleko, ki je bolj spominjala na pareo in kratek topek, ki pušča viden popek, kot na večerno obleko, čeprav so bili uporabljeni materiali zelo dragoceni.
Podobno smo opazili pri Diane Lane, ki je imela Ungarovo obleko z visokim stranskim razporkom, ki je segal čez boke in spuščal pogled na spodnje perilo.
Najdrznejši oblikovalec, za katerega se rade odločajo ženske z močnim značajem, je nedvomno Jean Paul Gaultier.
Njegov odnos do mode je že v osnovi teatralen, ko ima opravka z večernimi stvaritvami, pa se njegova ustvarjalnost še dodatno razživi.
Zadnje čase raziskuje preteklost.
V njegovih kolekcijah najdemo oblačila, ki jih navdihuje Napoleonov čas, kot tudi obleke, ki izhajajo iz krinoline punčkastega videza dvajsetih let.
Pri unikatnih izdelkih, narejenih posebej za zvezdnice, gre v ekstremno oddaljena obdobja.
Anh Dough je oblekel v antično padajoče nabrano rdečo obleko z elementom vrvičnega zavezovanja na prsih, ki nadomešča modrček.
Nan Kemper si je zamislil v podaljšani rimski tuniki karmin rdeče barve.
Romantika je za devet od desetih vprašanih žensk zelo pomembna.
Kar 70 odstotkov se jih pritožuje, da je je v njihovem življenju premalo.
Največji vzrok naj bi bili partnerji, mnoge pa celo verjamejo, da moškim manjka romantični gen.
Ameriški psiholog Michael Webb tega ne priznava in zagovarja svojo teorijo: za romantiko so moški (v primerjavi z ženskami) prikrajšani že iz mladosti, saj temelji na želji po harmoniji, da s človekom, ki smo ga izbrali in nam je posebno močno pri srcu, nekaj delimo.
Toda hotenje se lahko uresniči le, če so čustva dovolj močna.
In prav to, da jih razkrijejo in prikažejo v vsem sijaju, je moškim najteže.
Naslednja težava, ki je nekoliko manjša, a za nekatere nič manj huda, je, da se predstave o pojmu romantičnosti ne razlikujejo le med posamezniki, ampak tudi med spoloma.
V neki anketi, v katero je bilo vključenih več kot tisoč moških v starosti od 16 do 49 let, je bilo ugotovljeno: za 76 odstotkov moških mirna glasba, polna luna ali svetloba iz plamena sveče niso romantične.
Kljub temu trdno verjamejo, da ženske brez takšnih stvari ne morejo shajati, saj jih romantika navdaja z zadovoljstvom, delovnim elanom in ljubeznivostjo.
Odstranite moteče elemente : Sedi vaš partner pred televizorjem ali računalnikom in je pozabil na svet okrog sebe kljub vaši želji, da si vzamete kakšno urico zase, nazdravite s kozarcem vina in se pogovorite o vsem, za kar zadnje dneve ni bilo časa?
Poskusite se dogovoriti, da vsaj dva večera v tednu preživita skupaj, izmenično pa naj vsak predlaga, kako jih bosta izkoristila oziroma čemu posvetila.
Ne varčujte s komplimenti : Moški se na besede, ki poudarjajo romantičnost, odzovejo zadržano ali s podzavestno plahostjo.
Zato ne poudarjajte, kaj si želite ta večer, ampak pokažite z dejanji, kako naj se dogodki odvijajo.
In če ste v partnerju prebudili romantične odzive, ga ne pozabite pohvaliti tako, kot mu je najbližje.
To utrjuje moški ego, mu prija in ga spodbuja k podobnim dejanjem.
V starih trditvah o tem, da uživanje nekaterih sadežev in rastlin spodbuja poželenje in spolno slo, je gotovo nekaj resnice.
Včasih je pomembna tudi psihološka plat vzburjenja in afrodiziaki lahko pripomorejo k romantičnemu razpoloženju.
Zelišča so idealni dodatki jedem za zaljubljene.
Pri kuhi uporabljajte več peteršilja (vsebuje eterična olja in rastlinske hormonske snovi), bazilike (vsebuje eterično olje, ki poživlja), rožmarina (začimba sredozemske kuhinje, ki krepi prekrvavitev, legende ga povezujejo z večno ljubeznijo), kreše (poživlja vitalne funkcije organizma), koriandra (spodbuja delovanje živčevja in poživlja) in muškatnega oreščka (spodbuja spolno slo, v prevelikih količinah pa lahko povzroči omotičnost).
Nasmešek dam, a ne vsakomur
Pred odhodom v Vatikan je Gianni ustanovil mednarodno fundacijo Beli golob, katere glavna naloga je širjenje ideje o miru v svetu ter pomoč otrokom, žrtvam vojn, nadarjenim in kakor koli prizadetim otrokom.
Na njen naslov je pred kratkim prispelo pismo šestnajstletnega dekleta, obolelega za živčno mišično boleznijo arthrogryposis multiplex congenita (AMC), slovenskega imena pa zaradi redkosti niti nima.
V njem ga prosi, ali bi ji lahko pomagal zbrati denar za nove citre.
