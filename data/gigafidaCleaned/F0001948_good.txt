Pariz - V Franciji nihče ne upa reči, da za uporabo sile nad Irakom ni odgovoren Sadam Husein, a hkrati tudi nihče ne skriva obžalovanja, da so se ZDA za ta korak odločile na lastno pest, brez Kofija Anana in brez varnostnega sveta OZN.
Premier Lionel Jospin je med obiskom v Kanadi izrazil obžalovanje, ker bo znova trpelo le civilno prebivalstvo, predsednika Jacquesa Chiraca pa skrbi predvsem varnost francoskih državljanov v Bagdadu.
Bonn - Nemška rdeče-zelena vlada in krščanskodemokratska opozicija odločno podpirata napad ameriških in britanskih sil na Irak.
Prvi se je oglasil obrambni minister Rudolf Scharping, ki je tik pred bruseljskim zasedanjem Nata poudaril, da Nemčija v celoti podpira ameriško in britansko akcijo in da bo iraški predsednik Husein zaradi nespoštovanja zahtev mednarodne skupnosti sam odgovoren za posledice.
Scharping je pri tem izrazil željo, da bi kljub vsemu čim prej našli politično rešitev krize in da vojaško obračunavanje ne bi trajalo predolgo.
Prvi je javno reagiral generalni sekretar Arabske lige Abdel Megid, ki je izrazil ogorčenje nad napadom in vodjo inšpektorjev Unscoma neposredno obtožil, da je s svojim poročilom namerno sprožil krizo in vojaški poseg.
»Butler ni spoštoval načel objektivnosti in nepristranskosti, niti pogojev svojega mandata, kakor jih je določil varnostni svet,« je v sporočilu Arabske lige zapisal njen sekretar.
Američane je ponovno obtožil, da Izraelu dopuščajo kršitev resolucij VS, arabske države pa nasilno disciplinirajo.
V Izraelu so ameriški napad pozdravili, vendar ga je svetovalec premiera Netanjahuja označil za »ameriško zadevo,« ki se Izraela ne tiče.
V Izraelu velja prepričanje, da Irak nima vojaškega potenciala, s katerim bi lahko ameriške udarce Bagdadu povrnil z zračnim napadom na Tel Aviv.
Ker pa je Husein med zalivsko vojno nad Izrael poslal rakete, so povečali število centrov, v katerih razdeljujejo plinske maske.
Benjamin Netanjahu je izjavil, da bo Izrael v primeru napada odgovoril.
Ministrstvo za turizem je sporočilo, da bodo turisti v primeru napada s kemičnim ali biološkim orožjem v svojih hotelih dobili plinske maske in pribor za dekontaminacijo.
Prva žrtev v Izraelu je bilo letovišče Eilat.
Letala so že ponoči začela evakuirati britanske turiste, ki so jim ponudili povrnitev stroškov ali alternativne destinacije.
Varšava - »Poljska vlada je z razumevanjem sprejela odločitev Bele hiše o napadu na Irak,« je izjavil poljski zunanji minister Bronislaw Geremek.
Dodal je, da bi bilo sicer bolje, če bi spor odpravili po mirni poti, da pa se je pokazalo, da je bilo »vojaško posredovanje neizogibno«.
»Obžalujemo, ker so se politična sredstva pokazala kot neučinkovita, hkrati pa smo prepričani, da bodo tudi uporabljena vojaška sredstva privedla do istega cilja, da bodo torej Sadama Huseina prisilila k temu, da bo spoštoval sklepe varnostnega sveta,« je poudaril Geremek.
V okolju, kjer teorije zarote oblikujejo politično življenje, so hitro prišli do še bolj zapletenih razlag.
Clinton naj bi bil prišel v Gazo na obisk k Jaserju Arafatu zgolj zato, da je omehčal arabsko javno mnenje in ga pripravil na dokončen obračun s Sadamom Huseinom, ki bo najbolj obrekovanega ameriškega predsednika zapisal v zgodovino kot človeka, ki je dokončal na pol opravljeno delo Georgea Busha.
Teorije zarote hitro najdejo potrditev v resničnosti; arabski voditelji so danes zjutraj res modro molčali in nad Ameriko niso klicali ognja in žvepla.
Arabske državne televizijske postaje ponoči niso prekinile svojega programa in so še naprej vrtele dvajset let stare egiptovske filme.
Generalni sekretar Arabske lige Megid je izrazil ogorčenje, vendar je sejo organizacije previdno prestavil na nedeljo, ko bo bombardiranje že mimo.
26. avgusta - Po novih iraških napadih na šiitske muslimane varnostni svet v južnem dela Iraka uvede območje prepovedi preletov.
17. januarja - Z ameriških ladij izstrelijo več kot 30 manevrirnih raket na tovarno v bližini Bagdada, ki naj bi bila povezana s tajnim jedrskim programom.
Irak poroča o štirih mrtvih in 40 ranjenih.
