Predsednik senata ne more in ne sme nikomur zagotavljati, da bo zakon sprejet, ker mu položaj tega ne dovoljuje, zato ga o tem tudi nisem spraševal, je takoj po odkritem in prisrčnem pogovoru povedal Borut Pahor.
Pomembno pa je, da je predsednik Mancino osebno politično naklonjen sprejetju zakona, zato se bo verjetno tudi odločil za proceduro, ki bo spodbudila potrditev zakona, izglasovanega v poslanski zbornici že lani julija.
Če zakona ne bo, bo slovenska manjšina letos ostala brez denarja, saj so jo prav zaradi zakonskega postopka črtali s proračunskega seznama, je predsednika senata opozoril Pahor.
Pahor se je v petek opoldne v Rimu že srečal s Pierom Fassinom, sedanjim pravosodnim ministrom in pravkar razglašenim podpredsedniškim kandidatom koalicije Oljka na letošnjih parlamentarnih volitvah.
Fassinova stranka Levih demokratov je najmočnejša stranka vladajoče koalicije, poleg nje pa lahko na izid postopka v senatu največ vpliva še Ljudska stranka, ki ji pripada tudi Nicola Mancino.
Če zakon bo ali pa če ga ne bo, bomo sicer ostali sosedje in bomo morali še naprej sodelovati, toda nam, majhnim in prizadevnim, bo lahko bolj jasno, kam sodimo na vrednostni lestvici rimskih politikov.
Ne samo tistih, ki nas sploh ne marajo in to kažejo z zaničevanjem naših manjšincev, ampak tudi tistih, ki nas vsaj načelno sprejemajo in jim zato ne more biti čisto vseeno, da je slovenska manjšina pastorka, prepuščena na milost in nemilost neprijaznemu in zadrtemu italijanskemu skrajnemu severovzhodu.
DZ je tako določil tri kandidate, izmed katerih bo parlamentarna skupščina Sveta Evrope izbrala enega sodnika, ki bo izvoljen za šestletni mandat.
Konec oktobra letos namreč poteče mandat sedanjemu sodniku Zupančiču, ki je bil v Strasbourgu zaradi žreba tri leta.
Polovica članov evropskega sodišča je ob ustanovitvi leta 1998 dobila le triletni mandat.
Navsezadnje si jih je ustanovitelj in predsednik Svetovnega gospodarskega foruma omislil prav zato, ker je že pred tridesetimi leti verjel, da globalizacija tržne ekonomije in svobodne konkurence more in mora dobiti tudi socialno in humano dimenzijo, če naj izboljša ta naš planet.
In da to razsežnost lahko dobi le z dialogom in partnerskim sodelovanjem med politiki, znanstveniki, poslovneži in predstavniki nevladnih organizacij, glasniki t. i. civilne družbe.
Vsaj v Davosu so bili v ta dialog vključeni od vsega začetka.
Problemov sveta namreč nihče od njih ne more reševati sam.
Davoški forum, pravi, ni kraj pogajanj, še manj mesto sprejemanja usodnih odločitev, marveč prostor za odkrit partnerski dialog, ki more edini utreti pot pogajanjem in sprejemanju razumnih in dobrih odločitev.
O pomenu projekta govorijo nekatere številke: ko bo Slovenija pridružena članica EU, bo imelo z administracijo EU opraviti kar 60 odstotkov oziroma okrog 12 tisoč naših uradnikov, od tega jih bo okrog štiri tisoč imelo stike vsak dan.
Ob vstopu v EU pa naj bi Slovenija v Bruslju oziroma administrativnih centrih EU zaposlila okrog 200 ljudi, katerih usposobljenost bo morala biti vrhunska, sicer ne bodo uspešno opravili obveznega preizkusa znanja.
Ko se je druščina ljudi, ki se ukvarjajo s podobnimi zadevami kot gospod Murko in so mu po poldrugem stoletju sklenili nakloniti nekaj pozornosti, zbrala na severovzhodu Slovenije, je naletela na težavo.
Strokovno srečanje naj bi bilo v kraju A, potem pa se je moralo preseliti.
V kraju A je namreč prišlo do manjšega potresa.
Izkazalo se je, da je obljubljeno gostoljubje - v podobi strehe nad glavo, stolov, miz in mikrofonov, tudi nekaj prigrizka - skopnelo.
Menda je prišlo do ostre izmenjave mnenj med možmi krajevnih vrhov, pa so si osebe, ki so gostoljubje ponudile, premislile.
Kar je bolj zanimivo, mogoče tudi sitno, ponudi rezultat hitre primerjave med usodo slovničarjev in kondomov.
Medtem ko se časopisi vestno, na dolgo, z izjemno naklonjenostjo do mladih in njihovega zdravja, v šoli in sicer, ukvarjajo z usodo kondomata, se niso nikdar in nikakor z usodo sodobnih slovničarjev in njihovega davnega prednika.
Medtem ko se z veliko mero pikrosti zaganjajo v župnika, ki bi rad nesnago in nemoralo izgnal iz svoje srede, se nobenemu ni zdelo vredno, da bi naredil afero iz nemarno zaloputnjenih vrat, pred katerimi se je znašel blagopokojni župnik s svojimi sodobnimi poznavalci vred.
Je med molkom na eni in viharjem na drugi strani to, da so preservativi in seks toliko bolj žgečkljiva snov kot slovnične, narodobudne in črkarske marnje?
Da je sodobna moralnost v šolah neprimerno bolj eksplozivna tema kot znanstvena razpredanja o davno ohlajeni kaši ali kashi?
Da je udobje fantov, ki morajo imeti kondome pri roki, ker so si tako zaželeli, toliko važnejša stvar kot udobje profesorjev, ki, roko na srce, zaradi vozarjenja po hribih niso tvegali nosečnosti ali aidsa?
Kljub temu so pripravili najnujnejše spremembe zakona v obliki dopolnil s potrebno obrazložitvijo in tak zakon v revidiranju poslali v obravnavo s predlogom, da ga državni zbor zavrne, in hkrati isto besedilo zakona z vključenimi dopolnili poslali kot nov zakon v obravnavo po hitrem postopku.
»Na naše veliko presenečenje,« je dejal Vizjak, »se je sedanja vlada oziroma nova koalicija že v koalicijski pogodbi zavezala, da bo zakon za tretjo obravnavo, ki ga je predložila prejšnja vlada, preprosto umaknila in nadomestila kar s prvotnim besedilom, ne da bi se ji bilo zdelo vredno opredeliti do sprememb in dopolnitev.
Zato smo dolžni odločno povedati, da zakon o revidiranju, kakor je predložen v tretjo obravnavo, ne prinaša dejanskega usklajevanja s pravnim redom in standardi članic držav Evropske unije v najpomembnejših ciljih.«
Kar zadeva avstrijske prisilne delavce, bo za stike z avstrijskimi oblastmi oziroma ustreznim skladom skrbela Slovenska odškodninska družba, je pojasnil dr. Pirkmajer.
Na vprašanje, koliko naj bi bilo potencialnih upravičencev do odškodnine v Nemčiji, ugotavljajo, da naj bi jih bilo od osem do deset tisoč, v Avstriji pa le okrog 500, ker so nekateri kriti z nemškim zakonom.
Odškodnine so različne po kategorijah: suženjski delavci naj bi prejeli do okrog 15 tisoč mark, prisilni delavci v podjetjih ali javnih službah do 5 tisoč mark, prisilni delavci v kmetijstvu do dva tisoč mark, žrtve osebnih poškodb (torej osebe, na katerih so bili opravljeni medicinski poskusi) do 15 tisoč mark, toliko bi dobili tudi otroci, ki so bili nameščeni v domove za otroke suženjskih in prisilnih delavcev in je bilo njihovo telesno in duševno zdravje zelo prizadeto, pa tudi starši umrlega otroka.
Ljubljana - Po včerajšnji tiskovni konferenci Stranke mladih Slovenije (SMS) je strankina umeščenost v slovenskem političnem prostoru natančno določena, vsaj v očeh njenega predsednika Dominika S. Černjaka in podpredsednika ter sekretarja poslanske skupine Tadeja Slapnika .
Koalicijske stranke so po Černjakovih navedbah - pri tem se je skliceval na poslovnik DZ - podpisale koalicijski sporazum, SMS pa tega ni naredila.
Šturmov model odšel skupaj z njim
Kot kaže, si je Lilijana takšno »kazen« prislužila že pred leti, ko se je za nekaj časa podala v svet heroina.
Kljub temu je najprej končala srednjo ekonomsko šolo, po vrnitvi iz komune (1995) pa še pedagoško, razlaga Lilijana.
Lani se je vpisala na eno izmed visokih šol, ves čas išče redno zaposlitev in pridno piše prošnje.
»Saj veste, da je v Mariboru težko s službami,« razlaga.
Po vrnitvi iz komune je Lilijana znova zdrsnila v uživanje heroina in se leta 1997 aktivno vključila v program metadonskega vzdrževanja mariborskega Centra za preprečevanje in zdravljenje zasvojenosti.
Med metadonsko terapijo je zanosila in to takoj tudi povedala vodji centra dr. Andreju Pišcu, s katerim je sklenila terapevtski dogovor in aktivno sodelovala pri terapiji in predpisanem zviševanju odmerka metadona.
»Četudi bi trenutno kazalo, da pogoji za skupno bivanje niso najprimernejši, bi bilo treba med začasnim rejništvom ohraniti stike med materjo in otrokom, nato pa z natančnim, jasnim in zaradi pomembnosti ravnanj tudi pisnim dogovorom določiti naloge in roke, do katerih je treba morebiti izboljšati družinske razmere, pa tudi to, kaj bo imela mati od tega - redne stike z otrokom, njegovo vrnitev?
Iz predstavitve primera ni razvidno, da bi sledili tem ciljem,« razlaga Stefanoski.
Lilijani so sicer naložili pogoje, ki jih redno izpolnjuje - poleg izvidov o opravljenih urinskih testih prinaša v center še darila in oblekice za dojenčka -, v dokumentih, s katerimi razpolaga, pa ni nikjer zapisano, kaj bo s tem dosegla.
Davoškemu elitnemu zboru letos nekaj manjka: prvi Američan.
Leta 1998, na vrhuncu afere Lewinsky, ga je namreč uspešno nadomeščala Hillary Clinton, ki je domačine celo tako navdušila, da se ena najlepših, najelegantnejših in ravno prav zahtevnih smučarskih prog, s katerimi so prepredeni okoliški vršaci, odtlej imenuje po njej.
Leto zatem je prvega moža ZDA zastopal podpredsednik Al Gore, lani pa je prišel v Davos Bill Clinton osebno.
Tradicionalno letno zborovanje poslovno-politične in znanstvene elite sveta je zaznamoval s sijajnim govorom, menda - po domala soglasni sodbi ameriških novinarjev - celo najboljšim v vsej svoji karieri.
Za Davos, ki so mu svetovno slavo prinesla prav letna srečanja Svetovnega gospodarskega foruma (WEF), je tradicionalno zborovanje voditeljev sveta predvsem velik posel.
Nič čudnega, da so vsi hoteli zasedeni do zadnjega kotička.
Belvedere, kjer praviloma domujejo največji med velikimi, denimo pobere v petih do šestih dneh davoških srečanj petino letnega zaslužka.
Seveda pa mora biti postrežba petičnih gostov z vseh koncev sveta res vrhunska.
Njihov glavni kuhar je tako letos odšel celo sam po začimbe v Indijo, po tartufe pa v Italijo.
V modi je zdaj, pravi, lahka hrana, z veliko zelenjave, nič več kaviar ali losos.
Roke si v teh dneh manejo tudi trgovci z nakitom, urami in ostalimi luksuznimi izdelki.
Nad poslom se pritožujejo pravzaprav le lastniki majhnih trgovinic, ki niso dovolj ugledne za predsedniške in kronane glave.
Kosovska Mitrovica - Čeprav v zadnjem času v glavnem poročajo, da se razmere na meji med Kosovom in Srbijo umirjajo in da oboroženi Albanci čedalje redkeje napadajo srbske policiste in vojake, so na Kosovu, zlasti med Srbi, vse pogostejše govorice, da se Albanci pripravljajo na novo vojno.
To naj bi bila vojna za »osvoboditev vseh albanskih ozemelj« - torej tudi južnega dela Srbije in zahodne Makedonije.
Zakona o medijih in RTV Slovenija bosta prav gotovo najbolj razgrevala predstavnike različnih interesov - V letošnjem proračunu za kulturo 26 milijard
Svet za kulturo pri vladi je svojo 17. sejo v celoti posvetil seznanitvi z načrtovanim potekom uveljavljanja sprememb kulturne zakonodaje ter oblikovanju svojih pobud v zvezi s preoblikovanjem zakona o uresničevanju javnega interesa v kulturi in zakona o filmskem skladu.
Osnovno sporočilo Macbetha je v tragičnem spoznanju, da ljudje živimo tako, da se uničujemo.
Vse, kar človek zgradi, tudi sam uniči.
Opera bi se morala imenovati pravzaprav Lady Macbeth.
Vse, kar se v tej tragediji dogaja, sproži ta ambiciozna, častihlepna in nasilna ženska.
Za dosego svojih ciljev, stremljenja po oblasti uporablja vsa sredstva, tudi spolnost.
Rojena je iz teme.
Macbeth, ki se v nasprotju s svojo soprogo kesa zločinov, je mož, ljubimec, pa tudi odvisen kot otrok, ki išče zaščito, saj je boječ, neuravnovešen, razjedajo ga dvomi in je zelo ranljiv.
Kar naprej išče, vendar se vedno znova znajde na začetku.
Oba sta ujetnika svojega sveta in življenja v sobanah, scenah te fragmentarne opere, ki sem ga ponazoril v velikem scenskem krogu, kjer se dogajanje vedno znova vrača na začetek.
Zelo pomembna je skopa scena v ostri, kovinski barvi.
Dvorjani so vojaki in male kopije obeh gospodarjev.
To je svet norcev, ki ne poznajo sreče.
Povsod so prividi in čarovnice, ki so Macbethu prerokovale grozljivo usodo.
O nominaciji: »Odločitev upravnega odbora Prešernovega sklada, da se imena nominirancev objavijo vnaprej, se mi zdi smiselna, saj so nominacije, ki so prišle skozi strokovno sito področnih komisij, prav tako priznanje.«
Seminar bi ne bil tako uspešen, je poudaril Dekleva, če mu ne bi na pomoč priskočili mladi pianisti, ki so se na nastop skrbno pripravili.
Nastopilo je okoli 100 učencev iz ljubljanskih in drugih slovenskih glasbenih šol, izvedli pa so prek 300 skladb.
Triintrideset izbrancev bo za kadrovska stanovanja plačevalo zasoljeno profitno najemnino - Bo opozicija spodbijala seznam?
Plačo dobili, stavke ne bo
Podbrdo - Ker je 200 delavcev tovarne volnenih tkanin Bača v Podbrdu v četrtek dobilo decembrsko plačo v roku, ki ga je v ponedeljek postavil stavkovni odbor, v tovarni v petek niso začeli nove stavke.
Že v četrtek je direktor podjetjaTone Pervanja napovedal, da naj bi plače banka nakazala še pravi čas.
Razložil je, da se mu stavka zdi nepotrebna in da je ravnanje stavkajočih v škodo podjetja.
Bača naj bi po njegovih besedah bila zadnje mesece v zagatah samo zaradi tujega kupca, ki zamuja s plačilom naročenega, že izdelanega in deloma tudi že odposlanega blaga, v skupni vrednosti 500 tisoč mark.
To je polovica mesečne realizacije podrbrške tovarne.
Dogovori z Avstrijcem naj bi bili, kakor koli že, sklenjeni v začetku prihodnjega tedna.
Kot je povedal direktorja Pervanja je vse, kar ima Bača ima, tekstilni program, ki ga je treba sanirati.
Vse preostalo v zvezi s prestruktuiranjem gospodarstva Baške grape, z izrabo prostorov in tehnoloških presežkov in drugimi delovnimi mesti je stvar občine in njenih ustanov.
Med ima ključno vlogo Posoški razvojni center.
Tone Pervanja bo poslovanje in načrt sanacije Bače javnosti predstavil v kratkem.
Vodja tovarniškega sindikata in stavkovnega odbora v Bači Jože Dakskobler pa je napovedal skorajšnji sestanek z branžnim sidikatom, ministrstvom za gospodarstvo in slovensko razvojno družbo.
Na njem se bodo poglobili v gospodarsko in socialno problematiko Baške grape.
Jože Dakskobler vztraja pri oceni, da je podbrška tekstilna industrija v tako hudi krizi, da napetostim znotraj sindikata ne bo kmalu konca.
Maribor - Več kot 100 podjetnikov šestih regij iz petih evropskih držav, tudi Slovenije, je včeraj prispelo v Maribor na dvodnevno srečanje v okviru mednarodnega podjetniškega povezovanja Belofice.
Projekt, katerega cilj je vzpostavitev mednarodne poslovne agencije in zagotovitev dolgoročnih podjetniških stikov med regijami, delno financira Evropska unija prek programa Ecos - Ouverture, nekaj pa prispevajo tudi regije same.
Kočevska univerza za tretje življenjsko obdobje je že dvajseta v Sloveniji.
Tovrstno izobraževanje se je pri nas začelo uveljavljati leta 1996; pred tem so prve univerze za tretje življenjsko obdobje, ki so namenjene vsem po 40. letu starosti, nastale v Franciji leta 1983.
Potem so se hitro razširile po Evropi.
Koper - Na koprskem območju je te dni za virozami zbolelo na stotine otrok.
Strokovnjaki zdajšnjemu razmahu večinoma prehladnih obolenj še ne pravijo epidemija, čeprav je čedalje bolj podoben epidemičnim razmeram.
Po besedah Marije Kariolič z Zavoda za zdravstveno varstvo Koper je bilo sredi tedna na območju južne Primorske vsaj 1.600 obolelih za različnimi oblikami viroz.
Od začetka januarja se je število obolelih potrojilo.
Izjemno veliko je bolnih na postojnskem območju.
Med šolarji pa se večje skupine pojavljajo med tistimi, ki so v šolah v naravi, ali pa so se z nje že vrnili.
Jasna Jenko, zdravnica in vodja šolskega dispanzerja koprskega zdravstvenega doma, je včeraj pojasnila, da so značilnosti letošnjih viroz podobne prejšnjim.
Otroci dobijo tudi visoko vročino (do 40 stopinj), imajo bolečine v sklepih, glavobole, prehladne znake in da se pojavljajo tudi prva gripam podobne obolenja.
Dobro je, ker večina otrok z lažjimi bolezenskimi znaki ne hodi v ambulante, saj obisk pri zdravniku svetujejo šele ob zapletih, v primeru dalj časa trajajoče visoke vročine, hudega kašlja, težav z dihanjem, itd.
Pri tem je treba biti pozoren na možnost obolenja za pljučnico, saj jih je bilo letos nenavadno veliko.
Zdravniki jim pravijo atipične pljučnice, ker potekajo v nekoliko blažji obliki, zato pa so bolj prenosljive.
Slovenj Gradec - V slabem tednu dni so delavci operativno-komunikacijskega centra pri Policijski upravi Slovenj Gradec z občutkom za stisko ljudi rešili življenje že drugi obupani ženski na Koroškem, ki je poskusila napraviti samomor.
V noči na petek so z veliko mero človečnosti in iznajdljivosti pomagali 22-letnemu dekletu iz Dravske doline.
Poleg Zvonimirja Vojske na zatožni klopi sedijo še domnevni vodja kriminalne združbe, 54-letni Jožef Kovač, 58-letna Veronika Pirc, 34-letna Bojan Makuc in Marko Kos, 27-letni Bruno Srebrnjak in 21-letna Irena Kos .
Po trditvah tožilstva so se Kovač, Vojska, Pirčeva in Srebrnjak dogovorili, da bodo ugrabili 44-letnega Milana Tilija iz Seničnega pri Tržiču in zanj zahtevali milijon mark odkupnine.
V ta namen naj bi bil Kovač najel zapuščeno hišo v Savljah, Pirčeva pa naj bi bila stopila v stik s podjetnikom in mu ponudila poslovno sodelovanje z Vojsko.
Ta naj bi bil nato podjetnika zvabil na parkirišče v Kosezah.
Stlačili naj bi ga bili v Kovačev kombi in odpeljali v najeto hišo ter ga po nekaj dneh ujetništva kruto umorili.
Kovač naj bi ga bil obtežil z desetkilogramskima betonskima blokoma in vrgel v vodo, ker pa ni takoj utonil, naj bi ga bil pod vodo držal, dokler se ni utopil, zatrjuje obtožba.
Krško - V četrtek ob 17.23 se je na Kolodvorski ulici v Krškem zgodila prometna nesreča, v kateri se je lažje poškodoval pešec, 67-letni M. K. iz Krškega.
Krčana je z renaultom 19 temnejše barve zbil neznani voznik, ki je po trčenju odpeljal naprej, ne da bi mu pomagal.
Policisti prosijo morebitne očividce nesreče, naj pridejo na najbližjo policijsko postajo ali pokličejo 113.
Ljubljana - Po slabem letu zatišja je »pojoči major« Ladislav Troha pred dnevi spet »udaril«.
Pogrel je zgodbo o podtaknjenem eksplozivu, ki se je aprila 1993 znašel pod avtomobilom poslanca Zmaga Jelinčiča, in dodal, da naj bi bili vpleteni pripadniki brigade Moris.
Po protestih nekaterih domnevnih bombašev in pojasnilu tožilstva, da je kazenski pregon že zastaral, pa je major že spet v središču medijske pozornosti.
Brat Ladislava Trohe je, kot smo že poročali, kočevskim policistom prijavil, da ga pogreša od 18. januarja, zato so razpisali iskanje, ki so ga v četrtek razširili na vso državo.
Major Troha je dan po 17. januarju, ko je bil zadnjič v službi, obiskal domače pri Kočevju, po prihodu v Ljubljano je parkiral pred blokom na Ulici bratov Učakar 14 v Dravljah (na fotografiji je majorjev avtomobil), odšel v stanovanje, nato pa naj bi se bil peš odpravil od doma.
Za njim se je nato izgubila vsaka sled.
Na najostrejšem črnokalskem klancu se je včeraj ponovno zgodila nesreča
Sloviti črnokalski ovinek je v dobrem letu na bok »spravil« že četrti tovornjak.
Decembra 1999 najprej tovornjak cisterno, iz katerega je izteklo kar 16 ton super bencina.
K sreči gorivo ni eksplodiralo, bencin pa tudi ni stekel v vodozbirno območje.
Le nekaj tednov kasneje se je s tovornjaka prevrnil nekaj ton težak delovni stroj.
Tudi tokrat je bila le sreča, da se to ni končalo s tragedijo, saj po nasprotnem pasu tedaj ni pripeljalo nobeno vozilo, sicer bi ga delovni stroj zmečkal pod seboj.
Avgusta lani pa se je v ovinku prevrnil tovornjak, naložen z zabojnikom, polnim tekstila.
Alenka Bikar se bo posvetila teku na 200 m. Čeprav bo v Nemčiji tekla 60 m (na 200 m je na čakalnem seznamu), je nekaj dni vadila v dvorani na Dunaju.
»Ker doma ni ustrezne dvorane za krožne teke, sem v Avstriji preizkusila tek v krivini.
Ne bi si rada privoščila napako, ki sem jo delala v preteklih sezonah, ko sem krivino natrenirala na tekmah in velikokrat tekla pod svojimi dejanskimi zmožnostmi.
V novi sezoni si želim čim več tekov na 200 m, tako da bi se lahko vrhunsko pripravila za marčevsko SP.
Cilj v tem delu sezone je - izboljšati lanski rekord (23,16) in uspešno nastopiti na dvoranskem SP,« je povedala srebrna tekačica na 200 m z zadnjega EP v Gentu.
S trenerjem Juretom Kastelicem treninga nista bistveno spremenila.
Alenka je pridobila še nekoliko na moči, kar naj bi prispevalo k stalnejšim rezultatom.
Koliko nastopov bo imela do 9. marca, ko se začne SP, je odvisno od menedžerja Edeltsbergerja.
Za zdaj ima zagotovljen le še tek v Birminghamu.
Janica Kostelić, ki je nastopila z nekoliko krajšimi smučmi (160 cm), je že desetič zmagala v svetovnem pokalu in vnovič dotolkla tekmice.
S sedmo zaporedno slalomsko je izenačila dosežek Švicarke Vreni Schneider, ki je v sezoni 1988/1989 prav tako dobila sedem zaporednih tekem.
»Številka ena, ki sem jo v svetovnem pokalu nosila prvič, je bila velika prednost.
Na prvi progi sem šla na vse ali nič, saj sem hotela maksimalno izkoristiti idealne razmere in si zagotoviti čim večjo prednost za drugi nastop, v katerem sem brez težav obdržala prednost,« je Kostelićeva pojasnila tokratno zmagovalno taktiko.
Roeselare - Tako za naše košarkarje kot Belgijce zadnja kvalifikacijska tekma za septembrsko EP ne odloča več o ničemer.
Slovenci imajo namreč že zagotovljeno vozovnico za Turčijo, medtem ko je za Belgijce že lep čas vse izgubljeno.
Toda motiva na obeh straneh le ne bo manjkalo.
Belgijci bodo pred domačim občinstvom poskušali popraviti bled kvalifikacijski vtis, za našo pisano zasedbo pa je drevišnja tekma eno zadnjih bojišč za mesto v moštvu, ki bo branilo naše barve na elitnem tekmovanju stare celine
Na roko dodobra premešani slovenski zasedbi gre tudi poškodba 213 cm visokega Ostendejevega centra Van den Spiegla in odpoved branilca Jaumina, ki je bil na prvi tekmi v Murski Soboti (74:69) prvi strelec belgijske reprezentance z 20 točkami.
Toda drevišnji tekmeci varovancev Borisa Zrinskega so vendarle sestavili kakovostno ekipo.
Predvsem so veliko pridobili z naturaliziranim Američanom Ronom Ellisom, ki je bil s povprečjem 19 točk najboljši belgijski strelec v zadnjih treh tekmah.
Wijk aan Zee - Morozevič, igralec, ki ima najmanj remijev, se je z zmago v 10. kolu najmočnejšega šahovskega turnirja v zgodovini vodilnima Kasparovu in Širovu približal na pol točke.
Prva dva sta namreč remizirala, potem ko jima ni uspelo uveljaviti prednosti
Na turnirju B je prvi favorit, belgijski velemojster Gurevich, vnovič zmagal in prvič sam prevzel vodstvo.
Vsem lepim besedam navkljub pa Francoza v Rod Laver Areni nista dajala vtisa, da sta prijatelja.
Grosjean je imel že v tretjem nizu dve zaključni žogi za gladko zmago, vendar se Clement ni vdal in je dobri dve uri kasneje postal nasprotnik Andrea Agassija v nedeljskem finalu.
»Zgodil se je pravi čudež.
Precej več možnosti je bilo, da bi izgubil s 3:0.
Zmagati po takem zaostanku je res nekaj neverjetnega,« je bil vzhičen Clement.
Po izumrtju poljske vladarske dinastije Jageloncev je januarja 1573 zasedal v Varšavi sejm (parlament), ki je moral izbrati novega kralja med kandidati habsburškega, francoskega ali ruskega dvora.
Vsi so bili člani dinastij, ki so vladale povsem ali vsaj v veliki meri absolutistično.
Poljska šlahta se je hotela zavarovati pred absolutističnim vladanjem in je to sporočila kandidatom, ki so tekmovali med seboj v obljubah in popuščanjih, s kakršnimi ne bi soglašal noben član dotlej vladajoče dinastije.
Zavedali so se, da je bila oblast zadnjih Jageloncev velika.
Kot veliki knezi so imeli močno oporo v Litvi, kar je krepilo njihov položaj na Poljskem.
Voljeni kralji so bili sicer brez teh zvez, a ker so bili z dinastičnimi vezami povezani s staro domovino, so brez pomisleka imeli novo za predmet kupčije.
Bili so pripravljeni sprejeti vse obveznosti.
Prve so bile tako imenovane pacta conventa, ki so urejale osebne obveznosti kralja, na primer da oboroži ustrezno število vojakov, da pomaga deželi z denarjem ..., druge obveznosti so bile za državo večjega pomena, na primer da bi kralj priznal svobodne volitve in se obvezal, da bo redno skliceval sejm, da ne bo izdal ukaza o splošni mobilizaciji brez dovoljenja sejma ...
Po dolgih razpravah je bil izbran francoski kandidat Henrik Valeški.
Mnenja o njem pa so bila deljena.
Mnogo poljskih plemičev, ki so prestopil iz katoliške v protestantsko vero, mu je očitalo, da je sodeloval v šentjernejski noči in dal pobiti tisoče francoskih protestantov.
Henrik je kot znak dobre volje in popustljivosti 28. januarja 1573 podpisal tako imenovani varšavsko konfederacijo, pacta conventa, dokument, ki so ga podpisali tudi najvišji predstavniki poljskega plemstva in ki je zagotavljal protestantoma na Poljskem popolno versko svobodo.
To je bil eden najstarejših tolerančnih ediktov v zgodovini.
Ponudba za nakup 24,9 odstotka delnic Jadranturista še vedno velja.
Kot kaže, pa delničarji niso pripravljeni prodajati pri trenutnem nivoju.
Potencialna kupca, Zagrebačka banka in Tobačna tovarna Rovinj, zavračata namige, da se zanimata za nakup.
Pri nas se menedžerji premalo zanimajo za tržno vrednost delnic, je menil direktor Ljubljanske borze dr. Draško Veselinovič
Kaj bo torej prineslo zvišanje najemnin lastnikom?
Je to obet za krepitev in posodabljanje fonda neprofitnih stanovanj?
Ta hip bi bila taka trditev preuranjena.
Občina, ki je v največji meri lastnica stanovanj, mora pokrivati subvencije socialnim upravičencem.
Ker je teh po novem zelo veliko, neto učinek ne more biti prav velik.
Poleg tega so na občine (vsaj začasno) prevalili tudi izplačilo objektnih subvencij lastnikom denacionaliziranih stanovanj.
Kot nam je povedala direktorica Stanovanjskega sklada ljubljanskih občin Jožka Hegler, denimo Ljubljana, ki ima nedvomno daleč največji fond neprofitnih stanovanj, ne bo kaj dosti pridobila.
Tu je namreč veliko najemnikov, ki imajo sklenjena najemna razmerja po 2,9-odstotni stopnji, torej v kategoriji, kjer je rast najemnin počasnejša.
Poleg tega jih ima veliko starih, že amortiziranih stanovanj, pri katerih bodo najemnine v resnici upadle.
»V Ljubljani smo v okviru proračuna za leto 2001 lahko zagotovili subvencije tako za socialne upravičence kot tudi za lastnike denacionaliziranih stanovanj le iz stanovanjskih sredstev, zato ne bomo čutili nobenega pozitivnega finančnega učinka od njihovega dviga.
Ker pa zagotavljamo subvencije ne le za občinska, ampak tudi za neprofitna stanovanja, katerih lastnik je kdo drug, fizična oseba, torej ne dajemo zgolj iz enega v drug žep, ampak smo praktično v minusu.«
Predsednik Bush svetuje Kaliforniji, naj omili zakone o varstvu okolja, če pa to ni mogoče, naj po zgledu avtomobilske industrije, ki so jo selili v Mehiko, tam gradijo tudi elektrarne
Petnajst pravoslavnih menihov iz samostanov v gorah osrednje Grčije - vsi so mlajši od 30 let - je ustanovilo glasbeno skupino, ki se je usedla v srca mladih Grkov in vznemirila cerkvene vrhove.
Free People, kakor se imenujejo, so lani izdali prvo zgoščenko I Learned to Live Free .
Namesto klasičnih bizantinskih napevov igrajo rock in v besedilih kritizirajo droge, konformizem, prevlado globalne ekonomije in novi svetovni družbeni red.
Podgorica - Prejšnji teden je vodja najmočnejše makedonske opozicijske stranke Socialdemokratske zveze in nekdanji premier Branko Crvenkovski izročil državnemu tožilcu Stavru Džikovu gradivo o telefonskih pogovorih, ki jih je policija tajno posnela oktobra in novembra lani.
Nato je stekla preiskava in javnost jo spremlja z velikim zanimanjem.
Tožilec je gradivo poslal sodišču v Skopju, ena prvih prič pa je bil tudi predsednik države Boris Trajkovski.
Trajkovski je zatem izjavil, da so tonski zapisi pogovorov v njegovem kabinetu verodostojni.
Na Balkanu in širše se je zgodilo prvič, da se je predsednik države sploh odzval sodnemu pozivu.
Kljub velikim razsežnostim afera po besedah Trajkovskega ni porušila stabilnosti in varnosti države, sam pa ne namerava klicati na odgovornost direktorja obveščevalne službe, notranjega ministra ali premiera, ki so mu prisluškovali.
Med številnimi politiki, novinarji in intelektualci so prisluškovali tudi prejšnjemu predsedniku Kiru Gligorovu še po upokojitvi.
Svet so ljudje
Zaradi nesreče je poginilo precej pelikanov, galebov in morskih levov, medtem ko slavne želve velikanke menda še niso ogrožene, ker živijo predvsem v višjih predelih otočja.
Na obale praviloma pridejo samo med junijem in decembrom, ko ležejo jajca.
Opravičevanja in sklicevanja drug na drugega, ki so v tem projektu že vsakdanja praksa, ne bodo rešila ničesar.
Prav tako kot ne bo nič pridobil lastnik slavne hiše, ki se zajeda v dve tretjini sicer že izdelanega avtocestnega odseka med ljubljanskim obročem in Šentjakobom.
Na koncu bo bržkone izgubil vse.
Le tega nihče ne ve, kdaj bo prišel ta konec - ko bo čez hišo zapeljal buldožer ali ko bo sodišče lastnika preprosto razlastilo.
Ljubiteljev peugeotov tako in tako ni treba prepričevati o odličnosti, obstajajo pa kupci, ki bi takoj kupili mercedes - če se to ne bi opazilo!
In zanje je tale najbogatejši peugeot 607 zanimiva možnost.
Morda celo za tiste, ki bi si želeli malce oholo angleško limuzino - če ne bi bila angleška.
In za vse privržence udobja, kajti cena je primerna.
Navtična industrija na stari celini ni bila finančno še nikoli tako pri močeh, kot je zadnja leta.
Na vseh pomembnejših evropskih trgih so krivulje njene prodaje že lep čas usmerjene le navzgor.
Dodatno spodbudo prinaša visok tečaj dolarja, ki zmanjšuje konkurenčnost ameriških izdelkov.
In kakor je mogoče videti v letošnjem Düsseldorfu, kjer poteka od 20. do 28. januarja že 32. navtični salon po vrsti, je razlogov za optimizem še naprej veliko.
Razstavni prostori na zadnjem pomembnejšem salonu pred poletno sezono so nabito polni.
Organizatorju je uspelo pritegniti 1727 razstavljavcev iz 45 držav, od tega kar 1087 domačih.
In kaj je mogoče videti na Boot 2001, ki prinaša v nasprotju z bolj mediteransko usmerjeno Genovo veliko novosti zlasti iz severnjaških delov naše celine?
Med razstavljavci jadrnic se v tradicionalnem in predvsem za domači trg najprimernejšem slogu šopirijo pri Bavarii.
Največji nemški izdelovalec serijskih jadrnic, z letno proizvodnjo 1800 plovil, postavlja v ospredje bavario 40, z 12,48-metrsko dolžino in številnimi možnostmi notranje in zunanje ureditve.
Zahtevnejšim namenjajo različico ocean z osrednjim kokpitom, dvema spalnicama in dizelskim motorjem volvo penta z močjo 36,5 kW (55 KM).
Vsem, ki stavijo bolj na spalne zmogljivosti, pa je namenjena izvedba s krmnim kokpitom, tremi spalnicami, manj zmogljivim motorjem in manjšimi jadri, za kar je treba odšteti v Nemčiji z davščinami vred približno 228.000 mark.
Marsikaj zanimivega se blešči na švedskih razstavnih prostorih.
Tako Malö kot Sweden Yachts, ki sta v naših krajih večini manj znana, sta v Düsseldorf pripeljala veliko.
Vendar se zdi, da so pri obeh najbolj ponosni na 45 čevljev dolgi plovili.
Malö predstavlja jadrnico 45 classic, s 14,65 metra dolžine, 5,55 tone balasta, težo 14,4 tone in skupno površino jader 117 kvadratnih metrov.
Sweden Yachts pa le za nekaj centimetrov manjši model 45, podobne zasnove in tehničnih značilnosti, ki mu v notranjosti namenjajo, kakor poudarjajo, prav tako bleščeč še mahagonij, kot ga je mogoče videti na večjih sorodnih izdelkih.
V tem razredu se za kupce poteguje tudi francoski Bénéteau, ki postavlja pred nemško publiko novi océnis clipper 473.
Jadrnica meri v dolžino 14,3 metra, glede notranje ureditve pa jo ponujajo z dvema, tremi ali štirimi spalnicami z dvojnimi ležišči.
V vseh primerih je opremljena z glavnim jadrom s površino 42 kvadratnih metrov in genovo s 60 kvadratnimi metri.
Vsem, ki stavijo zlasti na vetrne užitke, manj na udobje in niso pripravljeni odšteti veliko za morske premičnine, ponuja francoski Hobie cat ugodnejšo možnost.
V uveljavljeni program malih katamaranov uvršča nov, slabih 20.000 mark vreden hobie FX one, ki je v osnovi namenjen enemu jadralcu.
Zanj je značilna le 135-kilogramska teža, skupna dolžina 5,25 metra, glavno jadro s 16 kvadratnimi metri in možnost dodatne namestitve genove.
Poleg tega spadajo v njihov program še manjše in večje »igrače«, tudi le slabe štiri metre dolg najcenejši model za 8050 mark.
Dodatni grelci so opremljeni s programsko uro, na kateri je mogoče vnaprej nastaviti vklop v času od minute do štiriindvajset ur.
V pomnilnik lahko shranimo tri različne čase, sprogramiramo pa lahko le eno samo naknadno vključitev.
Dodatni grelec lahko upravljamo daljinsko, za kar pa je treba odšteti med 45.000 in 50.000 tolarjev.
Izdelki pri nas najbolj znanega ponudnika dodatnih grelcev, nemškega podjetja Webasto, stanejo od 136.130 tolarjev (za osebno vozilo) do 174.960 tolarjev (za večja vozila, kot so enoprostorci, minibusi in kombiji).
Sunderland le dobil proizvodnjo nove micre - Čeprav je bilo o tem veliko dvomov, je japonski Nissan v četrtek končno objavil, da bo v svojem obratu v Sunderlandu na severovzhodu Velike Britanije v prihodnje le izdeloval naslednico sedanjega modela micra.
Čeprav je Sunderland najbolj učinkovita tovarna v Evropi sploh, je bilo o micrini tamkajšnji prihodnosti veliko vprašajev, predvsem zaradi izjemno visoke vrednosti britanskega funta, ki ni vključen v sistem ekonomske in denarne unije ter zmanjšuje britansko konkurenčnost v razmerju do izdelkov s celine.
K Nissanovi odločitvi je verjetno pripomoglo dejstvo, da je evropska komisija nedavno le prižgala zeleno luč za dodatno denarno pomoč tovarni (40 milijonov funtov), Nissan pa bo vanjo zdaj vložil še 235 milijonov funtov.
Skupna letna proizvodnja se bo s sedanjih 320 povečala na 500 tisoč (v Sunderlandu poleg micre izdelujejo še almero in primero).
Vloženi znesek bodo porabili v desetih letih, število zaposlenih pa bodo s 4500 povečalo na 5000.
Če bi se zgodilo obratno in bi proizvodnjo naslednice micre preselili v Renaultov obrat v Flins, bi bilo na Otoku ob službo 1200 ljudi.
Nissan je sicer v 37-odstotni lasti francoskega Renaulta.
Kljub vsemu naj bi v prihodnje povečeval dobave sestavnih delov z območja evra, in sicer s sedanjih 20 do 25 odstotkov na 65 odstotkov.
Pričujoča odločitev pomeni določeno olajšanje za avtomobilsko industrijo na Otoku, saj sta lani svojo tamkajšnjo navzočnost močno zmanjšala Ford in Vauxhall, BMW pa je prodal Rover.
Po besedah Nissanovega izvršnega direktorja Carlosa Ghosna v podjetju pričakujejo, da bodo kdaj v prihodnje lahko delovali v okolju, v katerem ne bo težav z valutnimi tečaji, s čimer je verjetno namignil na željo po britanskem vstopu v denarno unijo.
Več goriva pokurijo!
Poglejte porabo goriva pri mercedesu E 280, z avtomatiko je nižja.
Nižja je lahko celo pri avtomobilih, pri katerih kažejo tovarniški podatki drugače.
Ste se kdaj zaklepetali in čez pol ure ugotovili, da ste pustili avtomobil tuliti v tretji prestavi?
Avtomatiki se to ne more zgoditi.
Najbrž ne boste zdržali zdržema tri ure paziti na usklajenost prestavnega razmerja s trenutnimi voznimi okoliščinami, avtomatika pa bo.
Zaradi boljše tehnologije, dognanosti in elektronskega nadzora so zdaj samodejni menjalniki zelo skromni.
