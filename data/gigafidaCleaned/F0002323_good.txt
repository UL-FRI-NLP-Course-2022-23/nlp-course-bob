Protesti so prešli v obdobje zrelosti.
Ob vsej strogosti zastraženih palač je bila to pot racionalnost na ulici.
»Solze ne tečejo zaradi plina, ampak zaradi stanja politike,« je suho ugotovil eden od organizatorjev.
Zveza pod vodstvom Fidesa je dobila 188 sedežev, medtem ko naj bi jih za absolutno večino od 386 sedežev potrebovala vsaj 194.
Tako je sicer skromna in tesna zmaga pripadla dvema opozicijskima strankama: levičarski (postkomunistični) Madžarski socialistični stranki in liberalni Zvezi svobodnih demokratov.
Po še neuradnih rezulatih in preštetih 99 odstotkih glasov so socialisti osvojili 178, liberalna zveza pa 20 sedežev.
To je resda komajda a vendar dovolj za sestavo nove vlade, kar sta obe stranki tudi pripravljeni storiti.
Pravica podelitve mandata za sestavo nove vlade pripada seveda predsedniku Ferencu Madlu.
IMF in Svetovna banka sta sobotno srečanje, namenjeno stanju svetovne ekonomije in odpravi revščine na svetu, začela v zatišju, ki so ga protesti prekinili šele v nedeljo zjutraj.
Za Slovenijo poročilo IMF ugotavlja, da je naša država zaradi »stroge makroekonomske discipline med najbolj uspešnimi tranzicijskimi ekonomijami«.
Opozarja le na počasen postopek privatizacije bank, za kar pa guverner Banke Slovenije Mitja Gaspari pravi, da ni nič usodnega.
»Velika kvaliteta našega dela z IMF je bila, da nikoli ni prišlo do velikih načelnih razlik.
Razlikujemo se v odtenkih, ne pa v osnovni strukturi politike.
Bilo pa je nekaj pripomb glede privatizacije bank.
Pomembno je, da postopek teče, kako država to opravi, pa je njena odločitev.«
Dodatne davščine bi letno prinesle 377 milijonov evrov, so izračunali na sedežu komisije.
Po pravilih Svetovne trgovinske organizacije (WTO) ima Unija do srede junija možnost razglasiti povračilne carine, če pa dotlej ne ukrepa, mora počakati na pravdorek ženevske arbitraže, ki bržkone ne bo objavljen pred prvim polletjem 2003.
Avstrijski Zeleni nasprotujejo udeležbi manjšini sovražnih organizacij Protiustavni deli manjšinskega zakona
Tako merilo Ljudska stranka sicer zavrača, vendar pa tudi ona išče kompromis, s katerim bi se izognili določilu ustavnega sodišča o desetih odstotkih manjšinskega prebivalstva kot temeljnem merilu.
Za kriterij postavitve oznake naj bi uporabili število prijavljenih otrok k dvojezičnemu pouku, število volilnih upravičencev in drugih opisnih meril, s katerimi je mogoče ugotavljati »slovenskost« posameznih krajev na naselitvenem območju avtohtonih Slovencev.
Predsednica okrajnega sodišča v Ljubljani Marija Bele Vatovec se je odpovedala funkciji, potem ko je okrožno sodišče ugotovilo, da je kršila načelo zagotavljanja konkurence in enakopravnosti med ponudniki.
Vatovčeva je namreč selitev sodišča dala kar podjetju svojega moža (1,8 milijona tolarjev).
Za zdaj še ni odstopila Vera Kozmik Vodušek, direktorica urada za varstvo potrošnikov, članica LDS.
Svojega drugega moža je izbrala za poslovnega partnerja (2,1 milijona tolarjev), kar naj bi bilo izigravanje zakona o nezdružljivosti opravljanja javne funkcije s pridobitno dejavnostjo.
Vlada je po več kot 10 urah usklajevanj soglasno potrdila pogodbo o prodaji 34-odstotnega državnega deleža NLB (4.000 zaposlenih, bilančna vsota 1,3 bilijona tolarjev, lanski bruto dobiček 12 milijard tolarjev) belgijski banki KBC (v 1.190 podružnicah v 30 državah 35.000 zaposlenih, bilančna vsota 225 milijarde evrov, lanski dobiček 1,02 milijarde evrov - op. V. Š.) za 435 milijonov evrov oziroma 98 milijard tolarjev, pretežni del je namenjen za odplačilo dolgov Slovenije do tujine.
Belgijci bodo imeli v 11-članskem nadzornem svetu NLB štiri predstavnike, v petčlanski upravi, ki jo vodi Marko Voljč, pa enega.
Zakon podrobneje opredeljuje repezentativnost invalidskih organizacij.
Naloga vsake invalidske organizacije je zastopanje interesov invalidov na lokalni ali na državni ravni.
Zastopanje invalidov in njihovih interesov v dialogu z državnimi organi in mednarodnimi organizacijami pa je naloga reprezentativnih invalidskih organizacij.
Predstavnica Zelenih za manjšinska vprašanja je v izjavi za javnost zapisala, da Zelenih ne bo, če bodo povabljene tudi omenjene organizacije, ki delujejo proti slovenski manjšini.
Tako je KHD šele pred nedavnim označil koroške Slovence kot »pomagače slovenske vlade« in jim očital nelojalnost do Avstrije.
Zato bi bilo »nevzdržno in tudi kontraproduktivno«, če bi takšna organizacija sedela za mizo, kjer ne bi bila dosežena konsenzualna rešitev v vprašanju dvojezične topografije.
Zaradi izgub želijo njegovo glavo
Intisar Abdin prihodnosti zato ne prepušča naključju.
Hišo, v kateri živi z dvema poročenima sinovoma, snahama, štirimi vnuki in dvema hčerkama, je napolnila z zalogo hrane.
»Če pride vojska, smo preskrbljeni,« pravi.
Pred 14 dnevi je sinove poslala po nakupih.
Shrambo pod stopnicami, ki vodijo na streho, so napolnili s 50 kilogrami sladkorja, 8 kilogrami moke, 10 kilogrami riža, škatlo testenin, pločevinkami tune, paradižnikove mezge in koruze, 6 litri olivnega olja in 6 plinskimi bombami.
Z vsem tem in novo pečico za kruh lahko 15 ljudi ob policijski uri preživi »mnogo več kot 14 dni«.
Zakonca Prus sta dobila še dve zlati medalji za renski rizling, ledeno vino 98 (dobil je 89 točk in mu je za las ušla velika zlata medalja) in za sauvignon, ledeno vino 99 (85 točk).
Za laški rizling, ledeno vino letnik 97 sta dobila solidnih 78,33 točke.
Srebro za rumeni muškat 2000 je dobil Jože Mavretič iz Drašičev.
Pri istem tedniku sta leta 1942 izšli še dve zgodbi v nadaljevanju.
Leteči kovčeg je stilno dovršena prosta priredba Andersenove pravljice, narejena v obliki slikanice, Prigode porednega Mihca pa je pustolovski strip, v katerem spremljamo fantalinovo potovanje z balonom.
Za Ljubljanski dnevnik, ki mu je v letih 1954/55 že objavil originalno slikanico Kuma - Beli panter (avtor se je izkazal z dovršeno upodobitvijo življenja v džungli), je Dobrila med letoma 1962 in 1964 delal epsko priredbo Argonavtov, od maja do avgusta 1964 pa v obliko odličnega pasičnega stripa priredil Kaufovega Malega Muka .
Najpomembnejša avtorska stvaritev Saša Dobrila pa je prav gotovo zgodovinski strip Sad maščevanja .
Realistično narisan strip o življenju in smrti v času rimske Emone je izhajal v prvi slovenski stripovski reviji Zvitorepec leta 1969.
Dobrilovi stripi nikoli niso izšli v albumu, zato si je njegov sin Jurij zadal nalogo, da bo ohranil spomin na očeta tudi s stripovsko publikacijo, ki naj bi izšla prihodnje leto.
Ali so devetdeseta napovedala 21. stoletje?
Obstajajo različni načini tišine.
Tišina tistih, ki ne morejo več reči ničesar, in tišina tistih, ki bi lahko kaj rekli - pa ne.
Število ilegalnih prehodov slovensko-italijanske meje hitro pada, poroča italijanska državna agencija.
Že lani jih je bilo v primerjavi z letom 2000 kar za 60 odstotkov manj (samo 8500 namesto 18000), letos pa je mogoče opaziti še večji upad.
V prvih treh mesecih leta 2002 naj bi bilo samo 800 ilegalnih prehodov meje, lani v istem času pa 1400.
Kar za 70 odstotkov se je povečalo tudi število ilegalcev, ki jih italijanske oblasti vrnejo slovenskim.
K temu je pripomoglo sodelovanje s slovensko policijo in skupne mešane patrulje na meji, poročajo v Rimu.
Pobegnil z denarjem
Oblekel se je
V četrtek dopoldne je neznanec skozi okno v pritličju vlomil v eno od stanovanjskih hiš v Kokri.
Dodobra je preiskal prostore in si iz omar prilastil nekaj denarja in zlatnine.
Lastnika je tako vlomilec oškodoval za okoli 50.000 tolarjev, kranjski policisti pa ga še iščejo.
Dan kasneje so morali znova na ogled, saj so tudi lastniki stanovanjske hiše v Naklem prijavili vlom.
Vlomilec je imel lažje delo, saj je v hišo vstopil skozi odklenjeno okno kurilnice, najverjetneje v poznih večernih urah teden dni pred tem.
Vzel je za 137 tisoč tolarjev bankovcev.
V lokalu obrcali policista
Kobjeglava - Včeraj nekaj po drugi uri zjutraj so sežanski policisti zaradi kršitve javnega reda in miru dvakrat posredovali v Kobjeglavi v lokalu Pepsi klub.
Prvič so izrekli le opozorilo, kasneje pa se je 21-letni D. M. iz Nove Gorice spravil na 34-letnega redarja iz okolice Nove Gorice.
Patrulja se je zato poskušala pogovoriti z vinjenim D. M., a ta se ni dal in je policista odrival, kričal in poskušal pobegniti.
Policista sta mu zato poskušala odvzeti prostost, nakar je D. M. začel klicati na pomoč.
Odzvalo se je več njegovih prijateljev.
Obstopili so policista, skočili nanju ter ju brcali in odrivali.
Storilec je pobegnil, policista pa sta nato prijela njegova najbolj vneta pomagača ter jima odvzela prostost.
Prijela sta 25-letnega D. Šin 27-letnega S. F., oba iz Šempasa.
Zoper oba sledi kazenska ovadba zaradi sodelovanja v skupini, ki prepreči uradni osebi uradno dejanje.
Davorin Škrinjarič nam je še povedal, da naj bi po neuradnih obvestilih delavci Elektra Celje v soboto preklapljali daljnovode, steklarji pa o tem niso bili obveščeni.
V takih primerih bi se moral samodejno vključiti agregat, očitno pa je bil izpad elektrike tako kratek, da se to ni zgodilo.
Odpovedal je hladilni sistem, ob ponovni vključitvi elektrike pa je prišlo še do napetostnega udara.
Davorin Škrinjarič včeraj še ni mogel povedati, kolikšna bo škoda, zagotovo pa bo izjemno velika, če jim do današnjega jutra ne bo uspelo dvigniti temperature v peči.
Ta je z nekaj več kot 1200 stopinj Celzija padla na okoli 900 stopinj, od sobotnega dopoldneva pa jo poskušajo dvigniti.
Poskrbeli so za dodatno plinsko ogrevanje.
Nesreča zahteva tudi hiter odziv vseh odgovornih v proizvodnji in komerciali, saj morajo v najkrajšem času doseči nove dogovore s poslovnimi partnerji in naročniki.
Steklarji so zadnje leto preživeli tudi ob sanaciji in odpravljanju posledic zaradi lanskega januarskega požara v kislinski polirnici, tako da je sobotna nesreča še dodatni udarec, ki lahko ogrozi 1600-članski kolektiv.
Če bo vzdrževalcem uspelo dvigniti temperaturo, posledice ne bodo katastrofalne, saj bo šlo v nič le nekaj ton steklene mase.
Do izlitij je prihajalo tudi v preteklosti, vendar še nikoli niso imeli takih težav z vzpostavitvijo potrebne temperature v peči.
Skoraj ne mine dan, da ne bi na plano pokukalo več nevarnih ostankov iz vojn.
Tudi v soboto je bilo tako.
V bližini naselja Jerabišče je domačin iz Mirna okrog pol enajstih naletel na več nevarnih predmetov oziroma neeksplodiranih ubojnih sredstev.
Regijski pirotehnik je ugotovil, da sta 12 in osem kilogramov težki topovski granati italijanskega izvora in ostanek iz prve svetovne vojne, prav tako pa tudi ročna bomba.
Popoldne pa je moški iz Oseka pri Šempasu sporočil, da je našel 12-kilogramsko topovsko granato kalibra 100 milimetrov, osem kilogramov težko topovsko granato kalibra 75 milimetrov, polkilogramski tromblon in topovski vžigalnik kalibra 100 milimetrov, težek približno kilogram.
Ker Marjan Brajdič pred obličje pravice ni stopil prvič, februarja pa so ga lovili prav zaradi za njim razpisane tiralice, je bil od 3. februarja v priporu, da ne bi bilo težav z njegovo prisotnostjo na sojenju.
Po razglasitvi sodbe je zaprosil za predčasno prestajanje kazni.
V düsseldorfskem gradu Benrath so pred dnevi odprli prvi muzej, ki je posvečen umetnosti urejanja vrtov.
Na dva tisoč kvadratnih metrih površine so na ogled primeri hortikulturnih rešitev iz različnih evropskih držav, pri čemer je upoštevan tudi zgodovinski vidik razvoja vrtnarske umetnosti.
Obiskovalci si bodo lahko ogledali tudi kipe, slike, knjige, filme ipd. na temo hortikulture od antike do sodobnega časa.
Stroški urejanja muzeja v vzhodnem krilu düsseldorfskega rokokojskega gradu Benrath, ki je bilo doslej prazno, so znašali 15 milijonov evrov.
Država tržišča noče urediti
Kje je po vašem mnenju ovira?
Zakaj se je zamenjal upravni odbor SISPA?
Prejšnji upravni odbor je bil izvoljen leta 1998, ko se je SISPA ustanovila.
Nekaj časa SISPA ni delovala tako aktivno, kot bi si želeli.
Z začetkom trženja storitev ADSL in novimi pritiski Telekoma Slovenije pa se je spet pokazala potreba, da SISPA znova zaživi.
Na skupščini smo zato postavili novi upravni odbor in spet začeli aktivno delovati.
V raziskavi o razvoju interneta v Sloveniji, na Hrvaškem ter v Romuniji in Bolgariji so prešteli 2,7 milijona uporabnikov interneta, kar je približno polosmi odstotek prebivalstva.
Razlike med državami so zelo velike, na nizko povprečje območja pa odločilno vpliva Romunija na repu omenjenih štirih držav, kjer interneta ne uporablja niti vsak dvajseti prebivalec.
V vseh teh državah je internetno poslovanje še v povojih, saj je lani obseg njihovega skupnega e-poslovanja dosegel le 30 milijonov dolarjev.
V naslednjih štirih letih napovedujejo do trikrat večji delež uporabnikov interneta med prebivalci in kar 22-krat večji obseg e-poslovanja.
Pojem je iz družboslovja hitro preniknil v tako imenovano širšo družbeno sfero in postal na moč popularen; vsepovsod in ob vsaki priložnosti se je govorilo, da se vedno bolj odtujujemo drug drugemu, kje in kateri so vzroki za to in, seveda, kje se problema lotiti in kako ga rešiti.
Pa ga nikomur ni uspelo rešiti, vsaj tako ne, da bi bila domnevna odtujenost manjša: ljudje so še vedno, celo bolj in bolj, živeli drug ob drugem, namesto drug z drugim, zato pa so se toliko bolj intenzivno začeli družiti s stvarmi, s predmeti.
Kar na prvi pogled morda deluje nekoliko paradoksalno: ljudje so namreč (ali naj bi vsaj bili) živa in razmišljajoča bitja, sposobna mnogih in raznovrstnih reakcij, medtem ko so stvari bolj ali manj enolične, ponavadi narejene le za eno nalogo in predvsem brez sposobnosti reagiranja.
Če od njih kaj želimo, jim moramo znati to tudi dopovedati - in natanko tako bodo tudi reagirale.
Medtem ko pri človeku nikoli ne veš ...
Morda je prav v tem iskati vzrok, da so dandanes stvari ljudem boljši prijatelji kot soljudje: stvari reagirajo predvidljivo, ljudje pa ne; na stvari se vedno lahko zaneseš, na človeka ne.
In med temi, človeku še posebno ljubimi, predmeti sta dva, ki bi utegnila skrivati odgovor na to zagonetno vprašanje, zakaj so ljudem stvari ljubše kot soljudje?
To sta mobilni telefon in osebni računalnik.
In v tem je tudi skrivnost prijateljevanja s stvarmi, kot jo razkrivata mobilni telefon in osebni računalnik?
V tem, da mobilni telefon in osebni računalnik tudi reakcije ljudi (s katerimi komuniciramo) naredita predvidljive in prilagodljive.
Takšne, kot bi si jih pri sogovorcu želeli mi, takšne torej, ki sogovorca reducirajo na skupek nam znanih in obvladljivih potez.
S čimer, paradoksalno, medsebojne odnose krepita, ne slabita!
Ključno vprašanje pa je: ali zunaj virtualnosti po vsem tem sploh še kaj ostane?
V Laboratoriju za modeliranje, simulacijo in vodenje na Fakulteti za elektrotehniko v Ljubljani se že dobri dve leti ukvarjajo z robotskim nogometom.
Robobrc, kot so ga poimenovali, je postal tako popularen med študenti, da so pod vodstvom doc. dr. Igorja Škrjanca ustanovili fakultetno ligo robobrc .
Najboljši so se udeležili evropskega prvenstva na Dunaju, ki je tudi uvod v svetovno prvenstvo - to se bo odvijalo konec maja v Južni Koreji.
Kljub naklonjenosti večine delničarjev združitvi pa bo sin ustanovitelja podjetja Hewlett Walter Hewlett upravičenost svojega nasprotovanja njej konec marca dokazoval na gospodarskem sodišču v Wilmingtonu v zvezni državi Delaware.
Tam je namreč že vložil tožbo proti lastnemu podjetju zaradi zavajanja delničarjev in nezakonitega pridobivanja glasov v podporo prevzemu.
V njej trdi, da je vodstvo HP največjega korporacijskega delničarja Deutsche bank prisililo v glasovanje za združitev ter da je podalo zavajajoče podatke o vplivu združitve na zaposlene in prihodnost podjetja.
Nizozemski izdelovalec izdelkov zabavne elektronike Philips in Dell sta podpisala kar pet milijard ameriških dolarjev vredno pogodbo o strateški povezavi.
V naslednjih petih letih bo Philips Dellu dobavljal monitorje (klasične in ploske), Dell pa s podpisom pogodbe postaja Philipsov izbrani svetovni dobavitelj strežnikov, delovnih postaj, osebnih računalnikov in sistemov za shranjevanje podatkov.
Poleg tega bosta podjetji sodelovali tudi pri tehnološkem načrtovanju, trženju in razvijanju standardov na področju optičnih naprav.
Teniški turnir v Monte Carlu že od leta 1928 velja za eno izmed obveznih spomladanskih srečanj evropskega jet seta.
Na terasi Monte Carlo Country Cluba visoko nad Sredozemskim morjem so članom knežje družine Grimaldi v družbo zvezde iz sveta mode, športa, filma in politike.
Z leti pa se je povečeval tudi tekmovalni pomen največjega teniškega dogodka na Azurni obali.
Že otvoritveni turnir je osvojil francoski mušketir Henri Cochet.
Med zmagovalce Monte Carla pa so se vpisali še številni drugi asi, ki jih najdemo tudi na seznamih šampionov s turnirjev za grand slam.
Ljubljana - »Za zmago s štirim goli naskoka nas bodo morali igralci Prul nadigrati v vseh rokometnih prvinah,« je pred velikim slovenskim derbijem še samozavestno napovedoval Roman Pungartnik.
Njegova vizija pa se je zanj in njegove soigralce iz Celja Pivovarne Laško uresničila v najhujši možni različici.
Po desetih letih nedotakljivosti namreč po spektakularnem »prevratu« na Kodeljevem sestopajo z rokometnega prestola.
Vladarsko žezlo bo tako vsaj leto dni v rokah »svežih sil« iz Ljubljane.
Zmaga na Lombardijskem tednu je za 25-letnega nekdanjega kolesarja kranjske Save (rojstni dan je praznoval pred tednom dni) po dveh sušnih letih domala enaka zmagovalnemu odru na največjih etapnih dirkah.
To je namreč njegova prva zmaga med profesionalci in tudi prva za Slovenijo na dirkah visoke kategorije pokala UCI.
Doslej je bil najboljši Gorazd Štangelj, ki je pred leti dobil avstralsko dirko za VN Commonwealtha, ki pa je bila za kategorijo slabša, tako po kakovosti kot konkurenci.
Rossijeva napaka, ki je bila prej posledica trenutne nezbranosti kot neznanja, pa je vendarle obudila spomin na teorijo, ki jo je v začetku tedna razvil Max Biaggi.
»Na štiritaktnih motorjih ne odloča več podkovanost motorista, marveč moč motorja.
Tehnika bo kmalu povsem prevzela primat nad sposobnostmi posameznika,« je italijanskim novinarjem pojasnjeval Biaggi, ki je z včerajšnjim razpletom dobil nov povod za krcanje mlajšega tekmeca, s katerim že nekaj let bije pravo malo vojno za priljubljenost med italijanskimi navijači.
Včerajšnja dirka je bila namreč zanj edinstvena priložnost za primerjavo dveh vrhunskih motoristov na enakem motorju; in Rossi je v temečevih očeh pogrnil na prvem izpitu.
V laserju Vasiliju Žbogarju v zelo spremenljivih razmerah tudi ni šlo najbolje.
V uvodni regati je bil šele 17.
Kar 125 laserjev je razdeljenih v štiri skupine, tako da bo moral povprečen začetek nadoknaditi z boljšim jadranjem v nadaljevanju.
Izolan upa, da bo v Hyeresu zapihal veter s takšno močjo, kot je pred začetkom SP.
V finnu je Gašper Vinčec zasedel 19. in 25. mesto, med evropami pa je bila Teja Černe 23.
Dušan Puh je v tornadu v prvi regati ostal brez uvrstitve, v drugi pa je bil 31. med 46 posadkami.
Ljubljana - Z boji za naslove med posamezniki se je v Tivoliju končal ciklus DP v bowlingu za sezono 2001/2002.
Dvanajst igralcev z najboljšim all events po 18 igrah iz nastopov v trojkah, dvojicah in peterkah se je v finalu pomerilo po sistemu vsak z vsakim.
Štiridesetletni Dušan Lajovic iz Ljubljane, ki je letos okrepil BK Olimpijo in bowling igra od leta 1986, je turnirskim zmagam pri nas in v tujini dodal še svoj prvi državni naslov.
V zanimivi tekmi in močni konkurenci, saj je šest finalistov že osvojilo naslov državnega prvaka, je s povprečjem 189 kegljev v 12 igrah in odigrano najboljšo igro na prvenstvu (podrl je 234 kegljev) zasluženo zmagal.
Klubski uspeh je dopolnil Zvone Smrekar, medtem ko je bil v igri, ki je odločala o 3. mestu, Ciril Mihelčič za tri keglje boljši od klubskega soigralca Marjana Pečaverja.
Tekmovalno sezono bodo igralci bowlinga sklenili na zaključnem turnirju maja v Tivoliju.
Igor Primc končal učni mesec v Južni Afriki
Ljubljana - V zadnjem krogu ženske nogometne lige so igralke ljubljanske Ilirije doživele svoj prvi poraz v letošnjem prvenstvu.
Značilno zadnjega kroga pa je, da so vse zmage pripadle gostjam.
Gorenjke iz Velesovega so prav v zadnjem krogu osvojile svoje prve prvenstvene točke.
Prvak pa še ni znan, saj čaka najboljše štiri ekipe še po šest medsebojnih srečanj v play offu.
Škalčanke in Novomeščanke pa še finale pokala, ki bo 2. maja na štadionu ŽŠD Ljubljana.
Ljubljana - Desete Generalne skupščine ENGSO (Združenje evropskih nevladnih športnih organizacij) v Bratislavi se je udeležilo 32 evropskih držav, OKS-ZŠZ pa je zastopal član njegove mednarodne komisije Zoran Verovnik.
Usmerjenost ENGSO se v nekaj naslednjih letih osredotoča predvsem na delo z mladimi.
Znotraj ENGSO deluje posebna Delovna skupina za šport mladih.
Evropska unija je namreč leto 2004 razglasila za »Leto učenja s pomočjo športa« in bo v ta namen v letih 2003 in 2004 predvidoma zagotovila znatna sredstva za pripravo posebnih projektov, raziskav in organiziranih kampanj za izboljšanje stanja na področju športa mladih.
Delo ne bo usmerjeno v vrhunske športne dosežke, komercialni šport ali ekonomske in marketinške učinke športa, temveč predvsem v tradicionalne vrednote športa, v njegovo družbeno-socialno vrednost, izobraževalno in vzgojno moč s ciljem vzgajati mladino v pozitivno demokratično osebnost v enotnem evropskem prostoru.
»Z rezultatom pod 30 minutami sem kar zadovoljen.
Razmere za tek so bile dobre.
Resda je deževalo in bilo nekoliko hladneje, toda prav takšno vreme mi najbolj ustreza,« je po nastopu dejal Roman Kejžar, ki je takoj po štartu prevzel vodstvo, narekoval ritem in ves čas tekel sam.
»Skupina za menoj se je razcepila, toda tudi Pori in Kosmač, ki ga treniram, sta dosegla dober rezultat.
Rezultati kažejo, da sem glede na prejšnji dve leti napredoval,« je dodal poklicni tekač na dolge proge, ki si je skupaj s trenerjem Borutom Podgornikom za cilj letošnje sezone zastavil izboljšanje osebnega rekorda na 10 km 29:15,00.
»Ker v Mariboru nisem imel primerne konkurence, osebnega rekorda sploh nisem lovil,« je povedal Kejžar, ki bo prihodnjo nedeljo nastopil na DP v cestnem tekmu na 10 km v Makronovem, sledilo bo nekaj uličnih tekov, 25. maja pa DP v maratonu v Radencih.
Mika ga tudi maratonski nastop na EP v Münchnu, toda tam bo tekel le v primeru, da bo imel dovolj gmotnih sredstev za priprave.
»Nikakor ne želim znova doživeti, da bi moral odstopiti, kot sem zaradi slabe pripravljenosti storil na lanskem SP,« se Kejžar ne predaja iluzijam.
»Kebo«, kakor s(m)o ga včasih klicali soigralci, ni bil samo vzornik vrstnikom in mlajšim za zelenimi mizami.
Po stroki gozdarski inženir se jih je tudi sam lotil delati in še dandanes marsikje po Sloveniji na njih igrajo 'pingič'.
V najboljših športnih letih si je pridobil sloves igralca, ki se ni vdal do zadnje točke, prav tako pa tudi pozneje, ko je z nikdar povsem potešenim veseljem zagnano igral za razvedrilo v 'rekreativnih' ligah, ki jim je dejavno botroval tudi sam.
Po njegovi zaslugi z vsakoletnimi srečanji Ljubljančani še naprej negujejo plodne stike z namiznoteniški prijatelji iz Zagreba.
Telovadk iz Rusije in Belorusije po pričakovanju nihče ni mogel ogroziti na prvih mestih.
Resda niti vaje svetovne prvakinje Liasan Utjaševe, ki je v skupnem seštevku osvojila 110,063 točke, niso bile popolne, a so tudi vse druge tekmovalke delale napake, tako da je bila zmaga Rusinje povsem zaslužena.
»Prvič sem v Sloveniji in zelo mi je všeč, zato se zagotovo še vidimo,« se je organizatorjem zahvalila za povabilo Utjaševa, ki je z zmago na najmočnejšem turnirju v Sloveniji nakazala uspešno vrnitev po težki poškodbi.
Patras - Medtem ko si je Svetlana Horkina s tretjim zaporednim naslovom evropske prvakinje v mnogoboju zagotovila mesto v svetovni športni zgodovini, pa je svoj delček k slovenski gimnastični zgodovini primaknila komaj 16-letna Maja Hribar.
S 15. mestom je namreč v svojem prvem članskem nastopu na evropskem prvenstvu posegla višje kot katerakoli Slovenka doslej.
Po prepričljivi ekipni zmagi Rusinj je bila pot Horkine do zgodovinskega dosežka v mnogoboju veliko težja.
Komaj 16-letna Nizozemka Verona van de Leur namreč ni kazala pred slovito tekmico niti najmanjšega strahu, ampak se je raje z njo podala v odprt in izenačen boj, ki je bil odločen šele na zadnjem orodju, parterju.
Nizozemka, ki je v Grčiji debitirala na evropskih prvenstvih, je uvodni »mini dvoboj« na preskoku sicer dobila z 9,318 : 9,118, a kaj ko je prednost izpuhtela že na naslednjem orodju.
Svetlane Horkine pač ne kličejo »kraljica dvovišinske bradlje« kar tja v en da.
Z 9,787 je dobila celo najvišjo oceno dneva, zlato in srebro pa je na koncu ločilo pičle pol desetinke.
Potem ko sta si Maxi Olimpija in Preserje v medsebojnih dvobojih rednega dela razdelila po dve točki - Ljubljančani so bili boljši v jesenskem delu, Preserci pa v pomladanskem -, je bila tudi tokrat njihova tekma po pričakovanju zelo izenačena.
In čeprav so gostitelji iz Preserja v končnico štartali z 2. mesta, se Olimpijini igralci niso ustrašili Saše Ignjatoviča & Co., obe točki pa je gostom šele v zadnjem dvoboju zagotovil Slavko Plohl.
S to zmago se je Maxi Olimpija zelo približala končnemu 2. mestu v prvenstvu.
»Pred petimi ali šestimi leti smo začeli novo obdobje dela s trikrat manjšo vsoto denarja, saj takrat tudi z rezultati nismo bili sposobni zbrati več.
Danes je drugače, zato se je tudi proračun PZS potrojil.Približno 90 milijonov sit (okrog 400.000 E) porabi plavalna zveza za vse svoje poslovanje.
S koordinatorji pripravimo strokovni načrt dela, ki ga nato sprejema izvršni odbor.
V to štejejo vse priprave vseh reprezentanc, nastop na mednarodnih tekmovanjih, potovanja, oprema, spremljajoče dejavnosti, sodelovanje s FŠ, pa tudi nagrajevanje za uspehe.
Samo na ta način smo si lahko zagotovili tudi stalno sodelovanje zdravnika, psihologinje, maserke, strokovnjaka za suho vadbo in dodatno prehrano.
Seveda za plavalce dodatno skrbijo še njihovi klubi.
Naša osnovna naloga je, in za to se bom vedno zavzemal po najboljših močeh, da plavalcem zagotovimo najboljše možne razmere za delo in nastope ter da za dosežke dobijo tudi primerno nagrado,« pravi reprezentančni selektor Ciril Globočnik, ki je zdaj tudi v. d. direktorja reprezentanc.
Sandi Krofl, trener Zagorja BZ: »Težko je igrati proti nasprotniku z igralcem več.
Škoda, da se je lep in športni dvoboj zaradi posameznikov izrodil.
Slabe reklame za košarko je, na žalost, v Sloveniji čedalje več.
Po uvrstitvi v končnico smo nekomu trn v peti, saj smo iz tekme v tekmo oškodovani.«
V nabito polni dvorani so bolje začeli gostje.
Ilievski, Zdovc, Modrić, Boisa in Mujezinović so odlično ustavili uvodni nalet Krke ter si s protinapadi do 5. minute priigrali vodstvo z 10:2.
Novomeščani so nato le našli recept za ljubljanske okope in vzpostavili ravnotežje, toda prednost so lahko le prepolovili.
Domači trener Neven Spahija je zato v začetku 2. četrtine poskusil s consko obrambo, ki pa se nikakor ni obnesla.
Ljubljančani so uspešno izkoriščali premoč pod obročema (v prvem polčasu so dobili skok s 21:12) in v 15. minuti že vodili za visokih 11 točk (17:28).
Novomeščani so se nato le zbrali in z vrnitvijo k posamični obrambi ustavili nalet gostov, z natančnimi meti Brewerja in Lakoviča ter nizom 11:0 pa do 18. minute tudi izenačili.
In ko je vse kazalo, da si nobeno moštvo do polčasa ne bo priigralo vidnejše prednosti, je na sceno stopil Jure Zdovc in s tremi trojkami v slabih dveh minutah goste popeljal do najvišje prednosti 11 točk.
Tako kot pri vrhu, je napeto tudi v boju za 4. mesto, ki vodi v kvalifikacije za ligo prvakov, ter v boju za obstanek.
Za elitno klubsko tekmovanje so v igri Chievo (51), Lazio (50), Milan in Bologna (oba po 49), medtem ko je kandidatov za selitev v 2. ligo, kjer so že Venezia, Fiorentina in Lecce, teoretično kar sedem, praktično pa pet: vrstni red od 15. mesta navzgor je: Udinese in Brescia po 37, Parma 38, Verona in Piacenza po 39.
Kaj more Brane Oblak?
S slovesom od Evrope in popolno temo v zvezi s potenciali za formiranje moštva, ki naj bi v prihodnjih letih ujelo stik s primerljivim delom Evrope, se je za Bežigradom končalo dveletno »post« Zidarjevo obdobje, v katerem se ni skoraj nič spremenilo.
Novi so bili pravzaprav le plačniki, ali celo niti to ne: po približno 1,5 milijona evrov na sezono so v bistvu plačali davkoplačevalci, le da je nekoč denar prihajal iz preplačanih escetejevih državnih projektov, nazadnje pa iz blagajn politično motiviranih sponzorjev in prek mestnih finančnih spreg.
Skupnih točk pa je bilo še veliko: od poudarjanja rezultata, ki ga potem nikoli ni bilo, do prodajanja megle v zvezi s perspektivami.
Tako za Zidarjevo kot za Colaričevo obdobje je bilo značilno, da ni bilo opaziti nobenih ambicij, da bi Olimpija postala resen klub s prepoznavnimi klubskimi strukturami.
Predvsem je manjkala obvezna zaščita klubskih interesov, ki jo lahko zagotovijo le visoko moralni, avtoritativni, nepodkupljivi in strokovno usposobljeni ljudje iz svetlejše klubske zgodovine.
Olimpija nikoli ni imela športnega direktorja, namesto njega pa so se v njenih prostorih naselili sumljivi menedžerji, ki so v dveh letih za Bežigrad zaradi lastnih koristi pripeljali več kot 30 v glavnem neobetavnih igralcev, od katerih jih je za novo Olimpijo - če bo resno moštvo - pogojno uporabnih kvečjemu pet.
Marko Rebec, trener Živila Triglav : »Korotanu je zmaga zagotavljala obstanek, mi pa smo morali zmagati.
Zato je bila za nas težka tekma.
V prvem delu smo igrali preveč ležerno, nato pa smo tvegali in na koncu tudi dobili.«
Zadnji dogodki v klubu so se pokazali tudi na igrišču.
Danes smo bili lahko zadovoljni, da je ekipa sploh prišla v Kranj.«
Šmartno - Na razmočenem igrišču so igralci obeh ekip pokazali izredno dopadljivo in borbeno igro.
Nekoliko bolje so začeli domači in si v začetku srečanja priigrali dve priložnosti.
Poizkušala sta Smajlovič in Ristič, njuna strela pa sta zletela mimo vrat Maribora.
Eindhoven, Dunaujvaros - Tako kot je pred letom dni med hokejsko srenjo po Evropi presenetljivo odmevala uvrstitev Slovencev v skupino A, je zdaj podobno tudi z Danci.
Ti so si po natanko 53 letih priborili mesto v elitnem razredu, potem ko so v odločilni tekmi na Madžarskem ugnali domačo vrsto.
Novi »prvoligaši« so tudi Belorusi.
Čeprav res ni prav nobene logike, da vsa predtekmovanja potekajo v pospešenem tempu, finale pa bo klasičen (to je približno tako, kot če bi bile kvalifikacije v malem nogometu ali ulični košarki, finale pa po pravilniku svetovnega prvenstva), pa bo to vsekakor izjemno zanimivo in napeto tekmovanje, na katerem z gotovostjo lahko pričakujemo kar precejšnja presenečenja.
Veliko jih bo že v uvodnih kolih, prav nobena senzacija pa ne bi bila, če kdo izmed favoritov ne bi prišel med zaključno četverico.
Slovenci so vso tekmo narekovali oster ritem.
Igrali so trdo, a športno, česar pa ne bi mogli trditi za živčne »azzurre«, ki niso pričakovali tako učinkovite igre gostiteljev.
Slovence so zaustavljali s prekrški, izključitve pa so naši hokejisti spretno kaznovali.
V prvi tretjini so dosegli dva gola ob številčni premoči, pa tudi petega je zabil Avgustinčič ob igralcu več.
Mladi so dva dni navdušeno spodbujali ne le najboljše štiri košarkarske ekipe med osnovnimi in srednjimi šolami, ki so se uvrstile na finalni turnir, ampak so jih navduševale tudi plesne, akrobatske in navijaške skupine.
Tudi Dr. Srečo Zakrajšek, vodja šolskega dela programa ŠKL, je bil nad 7. finalno prireditvijo in vzdušjem v dvorani navdušen: »Letošnja prireditev je bila najboljša doslej.
Tudi odločilne tekme so bile najbolj razburljive.
Za Celje smo se ponovno odločili, ker je lanska prireditev imenitno uspela, poleg tega pa se je na naslove borilo kar nekaj osnovnih in srednjih šol s Celjskega.
Jeseni se bomo odločili o gostitelju finala prihodnje leto, kajti ponudbo za organizacijo turnirja smo že dobili tudi iz Maribora.«
»Predvsem, ko gre za mladinske zagone in infrastrukturo, kažeta zvezi zvrhano mero interesa za razvoj ragbyja.
Tudi mi smo v njihovih načrtih, a so to za nas, glede na zmožnosti, veliki projekti.
Pripravljeni so nam izdatno pomagati pri gradnji štadiona za tekme na najvišji ravni, a le če pridemo do prostora zanj.
Veseli so bili tudi predloga o prirejanju skupščine FIRA v Sloveniji, ki bi bila v okviru 40-letnice igranja rugbyja pri nas.
S športnim kompleksom BIT v neposredni bližini igrišča v Štepanjskem naselju se nam je porajala ideja o vadbenem centru mladih z vse Srednje Evrope.
Tudi ta projekt ni naletel na gluha useša,« razlaga sodelovanje slovenske zveze z mednarodnima, Dušan Gerlovič.
Kako pa se rugby po drugi strani razvija na nacionalni in klubski ravni?
»Problem je večinoma v kopičenju klubov v okolici Ljubljane.
Radi bi, da se otroci spoznajo z igro širom Slovenije.
Tako že potekajo priprave na ustanovitev kluba v Mariboru in s tem dvigovanje rivalitete dveh največjih slovenskih mest, po nogometnem vzoru.
Imamo en zelo vzorno organiziran klub, največje uspehe pa dosega reprezentanca sama, ki bi se z zmagama proti Jugoslaviji in Moldaviji prebila v evropsko skupino B. Napredek je več kot očiten, volja pa se le kopiči,« predsednik RZS nadebudno zaključuje pogovor in z velikim optimizmom napoveduje boljšo prihodnost slovenskega rugbyja.
Poleg župana, njegovih sodelavcev, članov gradbenega odbora iz SK Triglav, projektanta in predstavnikov izvajalca so bili na seji navzoči še Mojca Plestenjak (MŠZŠ), mag. Miloš Kovačič (predsednik OK Planica), Franc Čebulj (župan Občine Cerklje), Bojan Jošt (dekan Fakultete za šport) in drugi gostje.
Sacramento končal redno sezono z rekordnimi 61 zmagami
Končnica bo, tako kot vsa leta, povsem druga zgodba, v kateri bodo v ospredju mišice in prerivanje.
Divac, Webber, Stojaković in drugi asi Sacramenta so trdoto okusili že v uvodni tekmi, v kateri jo je kar nekaj igralcev odneslo z modricami.
» Karl Malone je star lisjak, namazan z vsemi žavbami.
V rednem delu prvenstva smo Utah štirikrat premagali s povprečno razliko 23 točk, kar pa v končnici ne pomeni nič.
V prvi tekmi smo bili zelo živčni, saj si kiksa nismo smeli privoščiti.
Mnogi nam očitajo, da bi bili morali postati 'hudobni dečki' oziroma bi morali spremeniti slog in vnesti v igro več trdote.
Našega sloga 'teci, meči in uživaj' ne bomo bistveno spreminjali, ravnali pa se bomo po tekmecih.
Tudi mi znamo biti zelo trdi v obrambi in pokazati zobe,« pravi o drugem delu prvenstva.
S končnico ima sicer veliko izkušenj in je edini med Kralji igral tudi v velikem finalu.
Leta 1991 je bil priča legendarnemu dvoboju Magic Johnson - Michael Jordan .
Takrat je bil, poudarja, Jordan močnejši.
Za razliko od minule sezone tokrat na derbiju ni bilo vroče krvi.
Drugače je bilo ob Tominčevem slovesu.
Ljubljančani in Celjani so vam že izrazili podporo.
Za nekonfliktno sodelovanje z njimi boste bržkone le potrebovali pravo »formulo«?
Za vsakega igralca je igranje za reprezentanco gotovo čast.
O slabi motivaciji ne bi smeli govoriti.
Treba je samo pravilno 'vzburiti' njihovo željo po igri.
Ne poznam športnika, pri katerem ob pravih prijemih ne bi bilo tudi prave motivacije.
Po sedmih letih bo hokejsko SP skupine A spet gostila Švedska.
Domača reprezentanca, že vrsto let članica najožje svetovne hokejske elite, kajpak pri tem meri prav na vrh.
Navijači rumeno-modrih so bili nazadnje hudo razočarani ob senzacionalnem porazu proti Belorusiji v četrtfinalu nedavnih 19.
Tako bo prav to prvenstvo, ki se bo v petek začelo v Göteborgu, Jönköpingu in Karlstadu, lepa priložnost za popravni izpit v domačem okolju, pred pravimi hokejskimi sladokusci.
Kaj imajo skupnega luknjice za vezalke in stranska ogledala pri avtomobilu?
Zastor amsterdamskega snubca FHV BBDO si lahko ogledamo v skupnem oglasu za podjetji Foot Locker in Adidas.
Dvigne se zastor in pogledi se usmerijo v aerodinamične poteze novih Adidasovih superg SL3.
Z oglasom skušajo pri agenciji pokazati, da si tudi majhni vsakdanji predmeti zaslužijo odkrivanje zastora - saj ni vedno potrebno, da zastor odkrije kak poslanec ali umetnik.
V ljubljanskem BTC-ju je 18. aprila vrata odprl BOF, prodajni center zabavne elektronike, gospodinjskih aparatov, programske opreme in nosilcev zvoka in slike.
Lastnik blagovne znamke BOF je podjetje Bofex d.o.o. - skupina Merkur.
Ugledni beograjski tednik Ekonomist je v uvodniku zapisal, da bodo vaške poroke in druge prireditve, s katerimi tukajšnji ljudje izkazujejo svoje veselje, pa tudi status in bogastvo, kmalu postale amaterske.
Po sijaju in nenadzorovanih čustvih jih bodo izpodrinila poslavljanja od potnikov za Haag.
Nikakršno presenečenje ne bi bilo, če bi se teh udeležil sam predsednik države s svojimi oprodami.
Dejstvo je, da Srbija še naprej tragično životari v moralni in politični kontinuiteti z režimom Slobodana Miloševića.
Navsezadnje to dokazujejo dogodki, ki spremljajo haaške zgodbe iz beograjskih političnih kuhinj.
Gorica - V Ravenci v Reziji je bil v soboto v kulturnem domu, ki ga je po potresu 1976 podarila Slovenija Rezijanom, občni zbor Slovenske kulturno gospodarske zveze.
Predsednik Rudi Pavšič je podrobno govoril o težavah znotraj manjšinske skupnosti, ki so povezane tako z neizpolnjevanjem zaščitnega zakona kot tudi neprilagojeno organiziranost manjšine novim razmeram.
Na občnem zboru so sprejeli resolucijo, ki v osmih točkah obravnava najbolj aktualna vprašanja za preživetje manjšine.
Resolucija zelo kritično obravnava pristop desnosredinskih koalicij na krajevni in vsedržavni ravni do zaščitnih norm, ki ostajajo mrtva črka na papirju.
Posebej poudarja, da skušajo oblasti s sestavo paritetnega odbora za izvajanje zaščite vnesti razdor med manjšino.
Ne spomni se, kaj je bilo pred petimi minutami
