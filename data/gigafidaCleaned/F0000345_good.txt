Argentinci niso pozabili na preteklost.
Mladi ljudje te matere spoštujejo, predvsem zato, ker vztrajajo pri svojem cilju: najti morilce svojih otrok, četudi po 21 letih.
Pred kratkim je njihovo srečevališče Caso de las madres obiskala skupina U2.
George Michael je potegnil kratko
Enainšestdesetletni ameriški zvezdnik in trikratni oskarjev nagrajenec Jack Nicholson je po kratkem postopku spodrinil britanskega popzvezdnika Georgea Michaela (na fotografiji) in mu izpred nosa prevzel luksuzno hišo blizu Dublina, štirinadstropno palačo z 20 sobami, vinsko kletjo in spektakularnim pogledom na prelepo irsko obalo.
Zanjo je na dražbi plačal 5,9 milijona funtov (9,7 milijona dolarjev).
Sorrento House, kot se domačija imenuje, v luksuznem dublinskem predmestju Dalkey si je George Michael vroče želel že pet let.
Preteklih 49 let jo je imel v lasti britanski družinski trust.
Nekoč so prebivali v njej benediktinski menihi, za njimi pa cela vrsta slavnih ljudi.
Nicholsonov novi dom leži na 1,5-hektarski parceli z vrtom, ki terasasto pada po skalnem pobočju nad morjem.
Zgrajen je bil v 60. letih prejšnjega stoletja.
Njegovi novi sosedi so Neil Jordan, režiser Igre solz, in irski rokovski pevec Van Morrison.
V nedeljo bo na Primorskem jasno, drugod delno jasno z zmerno oblačnostjo.
V ponedeljek bo delno jasno, popoldne bodo v notranjosti krajevne nevihte. pihal bo jugozahodni veter.
V noči na torek bo poslabšanje vremena s padavinami, deloma z nevihtami zajelo vso državo.
Med severno Ameriko in jugovzhodno Azijo je vsako leto približno 225.000 poletov.
Pot čez severni tečaj bi vsakega skrajšala v povprečju za tri ure.
Prihranki bi bili velikanski: milijarda dolarjev pri gorivu, poleg tega pa še 600 milijonov dolarjev, ki jih sicer plačujejo za storitve na vmesnih postankih.
Prvi je po naključju v nagrajevanje športnikov, zlasti nogometašev, dregnil svetovno znani dirigent Vjekoslav Šutej, ko se je potegoval za položaj upravnika osrednjega gledališča HNK na Reki.
Ko so med razpravo v reški mestni skupščini nekateri politiki menili, da so Šutejeve zahteve po ustreznem stanovanju in plači previsoke, je mojster umaknil svojo kandidaturo.
Dokler ne boste zares spoznali, da na tujem veljam več kot denimo nogometaš Prosinečki, je odveč vsak pogovor!«
Avstrija na čelu EU zavihala rokave
Kolesje pogajanj bi pognali na zasedanju sveta zunanjih ministrov (9. in 10. novembra), vendar je treba dotlej postoriti še marsikaj.
Predsedujoča država v skupnosti mora najprej izposlovati soglasno odločitev sočlanic o pričetku procesa, še pred tem pa so prosilke za sprejem dolžne dostaviti svoja pogajalska izhodišča.
Avstrijska vlada se zavzema, da bi širitev zajela vseh šest prvokategornic, torej tudi Ciper, četudi se hkrati zaveda bremena političnih problemov na razdeljenem otoku.
Zato pa so na Dunaju manj zagreti, da bi novinke že ob vstopu uživale ugodnosti prostega pretoka delovne sile.
Še več, manj razvite sosede naj bi to možnost dobile šele, ko dosežejo 60 odstotkov avstrijskega dohodka na prebivalca.
Ta se je leta 1995 vzpenjal na 28.997 dolarjev, torej bi morale imeti novinke vsaj 17.398 dolarjev dohodka.
Po mnenju Klausa Liebscherja, predsednika avstrijske centralne banke, utegne približevanje novink iz srednje in vzhodne Evrope k uvedbi enotne evropske valute evro trajati približno dve desetletji.
Kandidatke za sprejem v EU si ne bi smele prizadevati za hiter prehod k enotni valuti.
Bruselj - V Avstriji se niso le načrtno, temveč tudi odprtih rok lotili prvega predsedovanja v Evropski uniji.
Že nekaj mesecev pred prevzemom pomembnih dolžnosti so na idiličnem gradu Laudon nedaleč od Dunaja uprizarjali simulacije sestankov petnajsterice.
Da bi državni proračun laže prenesel visoke izdatke, povezane s predsedovanjem, je vlada na pomoč poklicala domače in tuje pokrovitelje.
Avtomobilska firma BMW bo ministrom iz Evropske unije brezplačno dala na voljo luksuzna vozila, elektronski velikan Siemens pa dobavlja tehnično opremo za srečanja.
London - Vodstvi avtomobilskih koncernov Fiat in BMW sta hkrati zanikali vest tednika The Economist, da se giganta združujeta.
Pri tedniku so se sklicevali na neimenovan vir blizu upravi nemškega proizvajalca avtomobilov in motornih koles, češ da na najvišji ravni potekajo dogovori o združitvi koncernov.
Washington - Ameriška vojska je včeraj sporočila, da bo pilotu in navigatorju ameriškega vojaškega letala, ki sta februarja povzročila nesrečo kabinske žičnice v italijanskih Dolomitih, vojaško sodišče sodilo zaradi nenaklepnega umora.
Če bodo Richarda Ashbyja in Josepha Schweitzerja spoznali za kriva vseh obtožb iz obtožnice, jima grozi do 200 let zapora.
General Peter Pace iz ameriške vojaške mornarice je še sporočil, da je umaknil obtožbo proti drugima dvema članoma ekipe letala, ki je pretrgal kabel kabinske žičnice.
V nesreči je umrlo dvajset ljudi.
Izredni vrh Evropske unije, na katerem bo osrednja tema prenos odločanja z ravni skupnosti na državne in regionalne organe, bo 24. in 25. oktobra, so sporočili v Bruslju.
