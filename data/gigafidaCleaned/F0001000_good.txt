Kar pa zadeva umetnine - slaba polovica od dobrih 100.000 predmetov, ki so jih francoske oblasti zaplenile svojim državljanom židovskega rodu, je bila po vojni vrnjena lastnikom ali njihovim dedičem.
Kje je ostalih 40.000, namreč vse do zdaj ni bilo mogoče odkriti, za 15.500 predmetov pa zahtev za vrnitev ni bilo, ker se tisti, ki bi jih bili lahko vložili, iz koncentracijskih taborišč niso vrnili.
Komisija zato vladi priporoča, naj država odškodnino za tisti del ukradenega premoženja, ki ga nihče ni in ne bo terjal - ovrednotila ga je na 1,4 milijarde frankov - nakaže državnemu skladu za ohranjanje spomina na holokavst, ki opravlja pomembno poslanstvo na zgodovinskem, izobraževalnem in solidarnostnem področju.
Nasprotniki takega načina prodaje so ogorčeni, ker »industrializacija« prehrane in »konfekcionalizacija« oblačenja uničujeta tradicije.
Na tisoče lastnikov manjših trgovskih, obrtniških in gostinskih lokalov je bankrotiralo.
S tem se povečuje stopnja brezposelnosti, toliko bolj, ker potrebujejo veliki marketi s sodobno in racionalno organizacijo dela le malo delovne sile.
V poljski javnosti so čedalje glasnejše zahteve po sprejetju zakonskih predpisov, ki bi zajezili nenadzorovano širjenje mreže hipermarketov.
Vlada je v parlament poslala osnutek novega zakona o urbanističnem načrtovanju in ta bo pravico izdajanja gradbenih dovoljenj prenesel na občine.
Za izdajo takšnega dovoljenja bo potrebno soglasje več institucij, med njimi tudi predstavnikov potrošnikov.
Pred odlokom bo pripravljena temeljita analiza vplivov novih investicij na lokalni trg delovne sile in na zadovoljevanje potreb prebivalstva.
Poljski mediji pa ugotavljajo, da bo do takrat, ko bo zakon začel veljati, večina zemljišč že tako ali tako prodanih tujim trgovskim družbam po dosedanjih predpisih.
V New Yorku je v 79. letu starosti umrl Alexander H. Cohen, eden najbolj barvitih in plodovitih producentov v broadwayski zgodovini.
Bil je tudi eden od pobudnikov televizijskih prenosov nagrad tony.
Od leta 1967 sta z ženo dvajset let organizirala televizijske prenose podelitev teh nagrad.
Nazadnje je za Broadway produciral Waiting in the Wings Noela Cowarda z Lauren Bacall in Rosemary Harris.
To je bila njegova stoprva igra.
Prva - Duh naprodaj, ki jo je produciral leta 1941, je bila polom, sledila pa je uspešnica leta: Angel Street Patricka Hamiltona z Vincentom Priceom.
Leta 1944 so to odrsko delo posneli na platno kot Plinsko luč z Ingrid Bergman v glavni vlogi.
Predsednik ameriškega odbora za širitev Nata Bruce Jackson je med svojim včerajšnjim obiskom v Ljubljani tudi menil, da v prvem krogu Slovenija ni prišla v Nato zaradi svoje nerazpoznavnosti.
Ejga, mar ni prav to velika prednost Slovenije?
Morebitni sovražnik Nata bi namreč imel velike težave, saj sploh ne bi mogel napasti brumne slovenske članice Nata, če ne bi vedel, kje je.
