Glede spreminjanja veljavne zakonodaje na tem področju je državna sekretarka dr. Dunja Piškur - Kosmač povedala, da je o tem za zdaj mogoče govoriti le na splošno.
V zdravstvu je treba ločevati dvoje: reformo zdravstvenega varstva in varovanje zdravja.
Pri prvi bo treba zagotavljati stabilizacijo deleža javne porabe BDP med 6,5 in 7 odstotki, »zelo pa se bo treba bojevati tudi za ohranitev avtonomnega sistema financiranja«.
Pri tem naj bi se kazalo ravnati tudi po Ljubljanski listini.
Slednja je zdaj edini dokument na svetu, ki narekuje osnove za uvajanje 'novih' sistemov zdravstvenega varstva.
Po podatkih zveze upokojencev živi v Sloveniji dobrih 96 odstotkov starostnikov doma, slabi štirje odstotki pa v 56 domovih za starejše občane.
Od slednjih jih 75 odstotkov potrebuje različne oblike pomoči.
