Nestrpnost in ozkost pogledov se ironično razodevata v zgražanju nad blagoslovom.
»Benedicere«, latinski izraz za blagoslov, pomeni »govoriti dobro (o nekom)«.
Morda bi bilo dobro pogledati na dejanje duhovnika Roberta Podgorška tudi s te plati: ne le kot vdor Cerkve v državne institucije, ampak tudi kot dejanje »dobre besede« o tej slovenski ustanovi in o vseh, ki bodo v njej za dobro Slovenije delali.
Do tod je zadeva jasna in razumljiva vsakemu, s povprečnim čutom za gradbeništvo obdarjenemu državljanu.
Tistim manj poučenim (= tistim, ki čakajo) je malo manj jasno - skoraj oblačno - kaj neki počenjajo s tem zidom, da gradnja traja že tri tedne.
Uganili ste, trik je v kamnih.
Lahko bi zgradili enostaven betonski zid; končali bi ga verjetno v nekaj dneh.
A vendarle ne: betonski zidi so tako socialistično dolgočasni, pa še anarhistična mladež po njih piše razne nečednosti, ki niso v čast naši očetnjavi.
Da so betonski zidovi trdnejši od kamnitih, pa niti ni tako pomembno.
Važna je estetika.
Zid mora zatorej biti kamnit, in to sezidan iz čim manjših kamnov, tako da bo vsak nemški turist, ki bo potoval na Jadran, fasciniran nad arhitekturno-gradbenimi biseri naše dežele.
