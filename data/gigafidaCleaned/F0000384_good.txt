Podobno zgodbo v aktualizirani priredbi smo slišali, ko smo se odpravili na Bizeljsko.
V to južno gričevnato deželo, ki jo celo sam gospod Bog v nagovorih svojim ovčicam bolj poredko omenja.
Dvainšestdesetletni inženir Janez Istenič sicer ni nikoli razmišljal, da bi šel za meniha ter v kakšnem zakotnem samostanu eksperimentiral in vonjal izrazitost sortne cvetice.
Danes eden najuglednejših slovenskih vinarjev in šampanolog si je verjetno rekel: vino ima resda globino, a one druge čutne spodbude, ki jo pri človeku tako brez zavor izrazi dobra kapljica, le ne gre zanemariti.
Rojeni Ljubljančan, ki je diplomiral agronomijo pri triindvajsetih, se je tako rekoč naslednji dan usedel na vlak in s štipendijo francoske vlade odpotoval v Šampanjo na polletno izobraževanje.
Nekateri imajo pač srečo.
Kaj bi človek dal, da bi študiral po podzemnih kleteh šampanjskih chateaujev, zasebnih proizvajalcev najslajšega vina na svetu!
Gospod Istenič bi lahko tam tudi ostal, a so bila leta najverjetneje premlada, da bi kar tako pozabil na prikupno deklino z zakotnega Bizeljskega.
Ki ji je nekega jesenskega dne o bratvi namenil kar precej globok pogled.
Ko se je vrnil iz Šampanje, je bilo odločeno: »Ti, Mihela, boš moja in skupaj bova kuhala šampanjec.«
Se spomnite Boba Dylana?
V eni svojih najslavnejših pesmi, kultu generacij iz upornih šestdesetih let minulega stoletja, je s hripavim glasom prepeval: »Matere in očetje iz vse dežele, ne kritizirajte, česar ne razumete, vaši sinovi in hčere niso več pod vašim nadzorom, vaša pot je neznansko stara, in če ne morete na novo, se prosim, umaknite!«
Če raziskava naftne multinacionalke, že štirinajsta po vrsti po letu 1952, drži, je kar devetdeset odstotkov mladih Nemcev zadovoljnih s svojimi družinami in življenjem sploh.
Vendar to ne pomeni, da ne bi radi ničesar spremenili, nasprotno.
Ti mladi ljudje imajo dovolj zdravega egoizma, da hitro vidijo napake okrog sebe, in ker so tudi dovolj samozavestni, se hitro lotijo odpravljanja težav.
Za Klausa Hurrelmanna, bielefeldskega strokovnjaka za vzgojo, so kar pragmatični idealisti.
Ali Napoleon v resnici počiva v pariškem grobu ali pa so morda angleški sovražniki njegovo truplo, zato da bi prikrili zaroto z zastrupitvijo pred zgodovino, skrili kje drugje?
Desetletja star dvom ostaja, dodatno pa ga je podžgala nedavna zavrnitev Francije, da bi na ostankih, ki počivajo v vojaškem muzeju v Dom des Invalides, opravili test DNK.
Vlada je pred mesecem dni zavrnila prošnjo za takšno preverjanje, ki jo je vložil zgodovinar Bruno Roy-Henri, češ da ni razloga za preverjanje avtentičnosti nečesa, kar množično privlači turiste.
Menijo tudi, da bi morali iz etičnih razlogov za privoljenje vprašati tudi potomce velikega vojskovodje.
Roy-Henri sodi med tiste zgodovinarje, ki dvomijo o uradni različici in se sprašujejo, ali so ostanki, ki so jih z velikim pompom leta 1840 s Svete Helene prepeljali v francosko prestolnico, res Napoleonovi.
Med njimi je bil med najbolj priljubljenimi naš šampion Rajmond Debevec, ki se je že tretjič doslej, letos pa kot edini strelec, uvrstil v finale svetovnega pokala prav v vseh treh disciplinah: z MK-puško v trojnem položaju (3 x 40 strelov), z MK-puško 60 strelov leže in z zračno puško 60 strelov stoje.
Debevec od osamosvojitve Slovenije še nikoli ni manjkal na največjem tekmovanju ob vsakoletnem koncu sezone.
Münchenčanom se je priljubil zlasti pred desetimi leti (natanko 29. avgusta 1992), ko je dosegel z MK-puško v trojnem položaju svetovna rekorda »tretjega tisočletja«: 1186 krogov v osnovnem delu, v finalnem nastopu pa še 101,9 kroga, skupaj torej 1287,9 kroga.
Tedaj je osvojil svoj prvi kristalni globus.
Naslednje leto je na istem prizorišču ponovil uspeh, letos pa je zaman naskakoval svoj tretji kristalni globus, s katerim bi prehitel tudi smučarskega skakalca Primoža Peterko, ki ima v svojih vitrinah prav tako kakor Rajmond Debevec dva kristalna globusa za zmagi v svetovnem pokalu.
Trier - Tudi drugi dan rallyja za SP po Nemčiji ni minil brez prekinitev, za kar je poskrbel neprevidni britanski voznik Niall McShea.
V 14. hitrostni preskušnji je z visoko hitrostjo zletel s proge in pristal v jarku, pri tem pa tako zmečkal svojo opel corso, da so ga morali s sovoznikom Michaelom Orrom vred izrezati iz nje.
Pred zadnjim dnem sicer še vedno vodi mladi Francoz Sebastien Loeb (citroën xsara), vendar njegova prednost pred zasledovalcema, Britancem Richardom Burnsom in Fincem Marcusom Grönholmom, vztrajno kopni.
Nova Gorica - V precejšnji sopari sta moštvi v prvem delu prikazali sila povprečno nogometno predstavo, v kateri so imeli nekaj več priložnosti domači, še zlasti v 13. minuti, ko se je po strelu Saše Paniča zatresel prečnik.
Drugi polčas se je začel s strelom z bele točke za goste, ki ga je uspešno realiziral Goran Jolič.
Goričani so vrnili slabih sedem minut kasneje, s pravo bombo z 18 metrov pa je Ismet Ekmečić neubranljivo razparal velenjsko mrežo.
Pritisk domačih je obrodil sadove v samem zaključku tekme, ko je kapetan Miran Srebrnič svoji ekipi priboril najstrožjo kazen, novopečeni reprezentant Aleš Kokot pa jo je spremenil v zmagoviti zadetek.
Jao Ming, drugi Kitajec, ki bo jeseni zaigral v košarkarski ligi NBA, se je Američanom prvič uspešno predstavil na prijateljski tekmi pred SP
Na igrišču ste delovali zelo uigrano in presenetljivo ter tudi zelo samozavestno.
Koliko sta na to vplivala Zlatko Zahovič in Miran Pavlin?
Težko je opisati čustva, toda so ponosni in srečni.
Oče, ki me je ves čas podpiral na športni poti in me vzgajal, je celo zajokal ob vpoklicu, za mater in sestro pa sem tako ali tako zlati sinko in brat (njegova sestra Stančka je Slovencem kar znano ime, saj je manekenka, op. p.).
Da so bili vsi na tekmi v Trstu, mi najbrž ni treba govoriti.
Trgovina z opojnimi sredstvi je že dolgo največji nezakoniti posel na svetu Dolga pot, ki jo omamna snov opravi od kmeta do uživalca, ji postoteri ceno
Obisk vikenda, sicer v lasti M. P. iz bližine Dobrove, je bil za neznanca razmeroma uspešen.
V tatinsko malho, ki pa je bržkone bila kar velika in mobilna oziroma na kolesih, si je namreč nadeval kar precej blaga, ki mu bo prišlo prav pri, denimo, pripravi vina.
Ukradel je namreč tri plastične kadi za grozdje, sod, škropilnico, plinsko jeklenko in električni podaljšek.
Neznanec bi za vse ukradeno plačal v trgovini približno 150 tisoč tolarjev.
Za toliko ima namreč lastnik škode.
Izdelava marmelade bržkone ne bo edina zadeva, s katero se bo ukvarjal neznanec, ki je pred dnevi oskubel nasad breskev v Arnovem selu pri Brežicah.
Neznanec, verjetno jih je bilo celo več, je namreč obral kar 60 dreves breskev .
Kakor so pozneje ugotovili, (so) si je breskoljubec(-ci) nabral(-i) približno 2400 kilogramov tega odličnega in zdravega sadeža.
Ker laični uporabnik ne pozna vsebnosti alkaloidov v rastlini, si varnega odmerka nikakor ne more določiti, zaradi zastrupitve z atropinom in skopolaminom pa lahko nastopijo tudi koma ter zastoj srca in dihanja.
Smrt lahko odrasli osebi prinese 10 do 20 jagod volčje češnje, otroku pa že 2 do 5 jagod te rastline.
Dva dni pozneje so na maši ob romarski cerkvi na Svetih Višarjih pri Trbižu (povratna vozovnica za gondolsko žičnico stane 11 evrov) ob slovesnem bogoslužju slovenskega metropolita dr. Franca Rodeta, videmskega nadškofa Pietra Brolla in celovškega škofa dr. Aloisa Schwarza nabrali kakšnih deset kilogramov prostovoljno danih neobdavčenih kovancev evrov.
Srečanje vernikov treh dežel je imel čast odpreti dr. Franc Rode.
Napovedali so ga kot svetovljana in poliglota, ki je edini sposoben povedati pozdrav v slovenskem, nemškem in italijanskem jeziku (pri maši so uporabljali tudi furlanščino).
Dr. Rode je bil brezhiben v vedenju in izbran v besedah.
Lastniki hrvaških otokov so se v zadnjih letih lotili zanimive, hkrati tudi diskutabilne in zahtevne prodaje nepremičnin, kakršnih Evropa nima prav veliko.
Vzdolž približno 1770 kilometrov dolge obale premore južna soseda kar 1165 otokov in otočkov.
(Le kdo jih je zares natančno štel?)
Nekaj jih prodaja država (da bi popravila svoj zevajoči proračun), nekaj zasebniki, ki so prišli do te lastnine na različne načine, največ seveda z dedovanjem.
Vsaj milijon Slovencev zelo natančno ve, kakšni so dalmatinski otočki.
Podnebje je res blago, toda sonce poleti (pa ne letošnje!) neusmiljeno žge in vetrovi včasih ne pustijo z otoka (ali nanj).
Hurikanov v glavnem ni, včasih pa domačini in njihovi gostje vendarle vidijo tudi pijavice (zračne vrtince) in pogosto neverine (nevihte z morja).
Morje bi moralo biti bogato z ribami, a prepogosto ni, ker so ga marsikje izropali (tudi s prepovedanim lovom z dinamitom).
Kdor trdi, da med otoki ni morskih psov, seveda ne govori resnice.
Ribiči še vedno znajo ujeti ribo, ki pa dosega astronomske cene.
In dalmatinska kuhinja je za marsikoga zakon.
Pred nekaj leti je postavil uspešno podjetje nekje ob hrvaški obali, zdaj pa doživlja šikaniranje, špekulacije, zaplete, nelojalno konkurenco, najrazličnejše ovire in težave, ki so daleč od urejene države.
»Hrvati so sposobni sprejeti zakon z veljavnostjo za nazaj (retroaktivni učinek).
Tako so sprejeli zakon, po katerem sem bil prisiljen plačati nekaj sto tisoč mark dodatnega davka za pretekla leta, ko zakon še ni veljal.
Zato sem se tudi sam naveličal in poskušam že več kot dve leti podjetje prodati.
Prišlo je že 30 zainteresiranih, vendar so kaj hitro spoznali, da bi se posel preveč zapletel, in se raje ukvarjajo z varnejšimi naložbami.
Poznam veliko ljudi, ki bi bili pripravljeni na Hrvaškem veliko vlagati in še bolj kupovati nepremičnine.
Vendar le, ko bo Hrvaška delovala kot pravna država.
Toda to se bo, po moje, zgodilo šele čez kakih deset let, ne prej.
Poglejte, še v Sloveniji so tujci izjemno obotavljivi, pa je položaj bistveno boljši, kot noč in dan,« je dejal slovenski bogataš.
Priznal je, da je zdaj morda vendarle ugoden čas za nakup nepremičnin, ker so cene razmeroma nizke.
Čez deset let bodo zagotovo višje.
Toda zdaj je čas špekulantov.
Takšne nepremičnine kupujejo tisti, ki špekulirajo in jim ni težko tvegati enega ali dveh milijonov evrov, ker jih imajo vsaj še sto varno naloženih drugje.
Takih Slovencev pa ni prav veliko (če je sploh kakšen).
Sem na SDK, Sem na banki, Pridem takoj, Sem na terenu ..., je znal napisati že stari Pišta - Štefan Hozyan - Pišta mlajši slikal že osemleten!
»Trst je naš!«
Divji in ponosni slovenski navijači so po koncu tako imenovanega prijateljskega nogometnega srečanja na prelepem, zavidanja vrednem tržaškem štadionu razobesili transparent, ki je na hitro in za veke vekomaj strnil vtise: »9. korpus is back!«
Z njim vred in vkup z nami se je vrnila tudi Nepremagljiva enajsterica.
Ni nujno, da je to film; program PUM, kratica za Projektno učenje za mlajše odrasle, vključuje različne načine projektnega dela - kar bi bil lahko ključ do spoznanja, da ustvarjalnost ni nekaj, kar je rezervirano za izbrance, da je, ob vztrajnem delu in iznajdljivosti, marsikaj tudi zares dosegljivo.
In da pravzaprav nikoli ni čisto lahko priti do cilja.
Osemnajstletni Klemen, rad bi končal prvi letnik gostinske šole, je igral Rožleta: »Snemanje filma je potekalo tudi v nemogočih razmerah.
Bila je zima, mi pa v kratkih hlačah.«
In Pehtina lasulja, ki jo je nosila osemnajstletna Nataša, dijakinja srednje elektrotehnične šole v Ljubljani, je dobesedno smrdela.
A dekle pravi: »Sicer pa je bilo v redu obiskovati PUM.
Tu je posebna soba, namenjena učenju, kjer te nihče ne moti, deležni pa smo tudi učne pomoči.«
Mentorji k vsakemu pristopijo individualno.
Na začetku leta skupaj naredijo načrt, kaj bi radi dosegli; najsi bo to izpit za določen letnik osnovne ali srednje šole, dokončanje letnika, mogoče primerno delo.
Vrtičkarji in kmetovalci vedo, da se nekatere rastline med sabo ne prenašajo, druge spet izvrstno sodelujejo.
Ljubitelji rož se s temi svojimi prijateljicami pogovarjajo, jih pohvalijo in jim naglas izkazujejo ljubezen; vsi vam bodo zatrdili, da se to obnese.
Rastline so bujnejše, za nego vam poplačajo z dolgotrajnim cvetenjem.
Pokažejo, da so hvaležne, če smo pregnali bolezen, ki jih je napadla, vidno trpijo, ko jim kak škodljivec načne zdravje.
Do konca avgusta bo v Galeriji Anteja Trstenjaka v Ljutomeru na ogled razstava Marije Mojce Pungerčar z naslovom Singer/Dislocated me.
Galerija deluje v okviru zavoda za kulturo in izobraževanje v Ljutomeru, kakor je povedal direktor zavoda Srečko Pavličič, od leta 1981.
»Vsakoletni program obsega deset ali več zaključenih razstav likovnih umetnikov iz Slovenije in tujine.
Desetletje trajajoč projekt ex-tempore je bil eden največjih v slovenskem merilu in je poleg same galerije uspešno promoviral celotno Prlekijo kot pokrajino, kjer ustvarjajo in živijo številni likovni umetniki ...«
Leta 2000 so začeli nov projekt pod naslovom Bienale slik malega formata, prav letos bo spet jeseni (razpis bo objavljen mesec dni prej).
Galerija prav tako prodaja umetniška likovna dela - na Glavnem trgu (mestna hiša).
