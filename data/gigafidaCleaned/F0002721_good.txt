pripravi stran za tiskanje
Poglejmo recimo debato o enotni davčni stopnji.
Seveda bomo poenostavljali.
Socialni demokrat, socialni liberalec ali celo ameriški demokrat po navadi ni za enotno davčno stopnjo, ker dejstvo, da različni sloji prebivalstva plačujejo davke po enaki, neprogresivni stopnji po njegovem mnenju veča socialne razlike v družbi, tako povečuje socialno izključenost in manjša možnosti za razvoj celote.
Včasih tako menijo tudi liberalci.
Del liberalcev in po navadi republikanci pa menijo, da je enotna davčna stopnja koristna.
Res je, pravijo, da se socialne razlike povečajo, ampak potem lahko tisti, ki od manjših davkov pridobijo, odprejo več delovnih mest, s čimer se na trgu dela poveča povpraševanje in tako tudi dohodki, od česar imajo na dolgi rok več vsi.
Občutek pa imam, da v SDS, ki se spogleduje z enotno davčno stopnjo, ne bi radi povečali socialnih razlik.
To pa ne gre.
Očitno je, da bi Janez Janša rad v svoji gospodarski ideologiji združil domačijstvo, socializem in republikanstvo.
