V žanrskih prizorih je zavestno ustvarjal nostalgično vzdušje.
Figuralni žanr in ilustrativna pripovednost v motivih iz kmečkega življenja (tirolskega ali koroškega), v likih posebnežev ali starih očancev kažejo prisrčno domačnost in ljubko preprostost.
Veliko je tudi Pistorjevih skicirk z risbami svojih otrok (imel jih je 12) in drobnimi prizori iz vsakdanjega življenja, iz katerih je moč razbrati izurjeno mojstrsko roko slikarja in pripoved njegovega življenja.
LITIJA - Obe zdravstveni postaji sta po enoletnem premoru znova odprli vrata 22. septembra letos.
Za zdaj delujeta enkrat tedensko (ob torkih ozr. petkih), vendar je obisk pacientov tako zelo majhen, da je ekonomičnost delovanja ambulant vprašljiva.
Ambulanto na Dolah je v mesecu dni povprečno obiskalo 14 pacientov na dan, v Gabrovki pa samo 3,29.
Zato je litijski župan Mirko Kaplja na zadnji seji občinskega sveta predlagal, naj se do novega leta še počaka, potem pa je potrebno preučiti, ali je bolnike ceneje voziti v litijski zdravstveni dom ali imeti odprto ambulanto v Gabrovki.
Ambulanta na Dolah naj bi do nadaljnjega nadaljevala z delom.
ČATEŽ OB SAVI - Enajst citrarjev in citrark se je v petek pomerilo na regijskem tekmovanju Zasavja in Posavja.
Nastopili so v štirih kategorijah in se z dvema odigranima skladbama potegovali za uvrstitev na državno tekmovanje, ki bo naslednje leto v Grižah.
Tekmovanje sta pripravila ZKO Brežice in ZKO Slovenije, ki si zadnja leta močno prizadeva, da bi izboljšala tudi kakovost in ne le števila citrarjev v Sloveniji.
