Vili vozi, jaz mu delam družbo.
Sandra in otroci nekako za silo spijo na zadnjih sedežih.
Ko tudi mene popade zaspanost, za vsak slučaj rajši odprem nekaj sicer vsakdanjih, vendar provokativnih tem.
Uspešno se zaklepetava, tako da Vili pozabi na idejo, da bi vozila vsak polovico poti.
Ob treh zjutraj z zadnjega sedeža zaslišiva Sandro, kako da bi že bil čas, da gremo v kakšen hotel.
Pet kilometrov pred Miami Beachom zavijemo v prvi Holiday Inn.
Po krajših pogajanjih z receptorjem ta spusti ceno za 30 odstotkov in četrt ure za tem smo že v posteljah.
Jutranje vstajanje je bilo tako bolj dopoldansko, zaradi česar smo bili ob planirano kopanje na Miami Beachu.
Malo se še razgledamo po obali in občudujemo življenje nekaterih ameriških upokojencev.
Teze, da naj bi bilo na stara leta depresivno oditi na Florido, takole na prvi pogled ne zdržijo.
Hotelov praktično ni, je pa zato zelo veliko apartmajskih nebotičnikov dvakratne širine in trikratne višine npr. portoroškega Metropola, v katerih prebivajo bojda depresivni upokojenci.
Zelo sem radoveden, kateri sindikat se je pogajal za te bivše delavce in v kateri pokojninski steber so vplačevali ti nesrečni upokojenci...
Okoli dveh popoldne odletimo in čimprej se trudim zaspati, saj je to edini način, kako premagati časovno razliko.
Po devetih urah, torej okoli polnoči po ameriškem času, bomo pristali v Londonu.
Če časovne razlike ne »prineseš notri« kar med samim letom, je potem kakšen dan ali dva po povratku življenje precej težavno.
Ob nepravih trenutkih si zaspan.
Matija se na tovrstna moja pojasnila seveda požvižga in raje bere stripe z Miki Miško.
In me seveda zbudi, ko česa ne razume ali naleti na kaj komičnega, da bi se skupaj smejala.
Pozneje se vseeno pusti prepričati, da je treba zaspati, tako da kakšnih šest ur vseeno uspešno prespiva.
Popoldne me pokliče Pavel, s katerim sva pred več kot desetletjem igrala skupaj v rock ansamblu.
Izgleda, da je našel prostor za vaje.
Že kakšni dve leti se z nekaj starimi prijatelji dogovarjamo, da bi začeli malo za hec spet igrati.
Zanimivo, da je interesentov več, kot bi si človek mislil in kot jih potrebuje klasičen rock bend.
Razni zdravniki, sodniki, kustosi, menedžerji, prodajalci, borzni posredniki, učitelji bi spet kar hodili na vaje v kakšno vlažno neprezračeno klet.
Nasprotno, smučanje se kot vrhunski šport v javnosti personificira le še s peščico zvezdnikov, glavnimi trenerji in direktorji posameznih reprezentanc, morda še predsedniki prireditvenih odborov največjih mednarodnih tekmovanj, medtem ko izvršna telesa SZS - poleg izvršnega odbora velja doma isto tudi za odbore posameznih disciplin s predsedniki na čelu - tvorijo celo za smučarske klube smučarsko vse bolj anonimni posamezniki, čeprav »v civilu« nekateri opravljajo celo zelo pomembne javne funkcije.
Kriza vodenja je očitna in zastavlja se vprašanje, ali najvišji organi slovenske smučarske organizacije in športni delavci v njih, od delegatov klubov v zborih in skupščini do predsednika izvršnega odbora, v njej sploh še igrajo adekvatno vlogo.
Zveza dejansko deluje (le še) kot podjetje z obsežno in raznoliko dejavnostjo ter kar zajetnim finančnim prometom in temu ustrezno (?) velikim profesionalnim aparatom.
Če ta v praksi zvezo ne samo upravlja in soustvarja njeno politiko, temveč jo namesto pristojnih organov tudi izvaja, mu tega ne gre preprosto oponašati.
Zato ima profesionalni aparat z direktorji smučarskih reprezentanc na čelu v rokah tudi športnopolitične vajeti zveze, kar se je zelo nazorno pokazalo zlasti ob kadrovskih zapletih na krmilu alpskih smučarskih reprezentanc.
Smučarskim voditeljem takšen položaj povsem ustreza, zato so še prav posebej zainteresirani za kadrovski status quo, čeprav konzervira familiarne odnose in zbuja vse močnejši javni vtis o nenadomestljivosti enih in drugih.
V konfliktnih situacijah se funkcionarjem povrhu ni treba javno izpostavljati in prevzemati odgovornosti za odločitve.
Kadar in kolikor agirajo, počno to v zakulisju.
Pristojnosti pa tam pomenijo tudi obveznosti in ne pravice do ležernega poležavanja v zapečku.
Kdor ne kaže zadostne pronicljivosti in inventivnosti, si sam reže vejo, na kateri sedi.
Pri nas je prej obratno: preveč zagnani (prezgodnji petelini?) so moteči, ker rušijo spokojno inercijo statusa quo.
Delegati smučarskih klubov so (bodo) na majskih zasedanjih zborov SZS bolj ali manj kritično pretresli razmere v smučarskih disciplinah.
Malo verjetno pa je, da bi ob tem ocenili tudi delo svojih odborov, ki pravzaprav delujejo brez lastnih programov.
Podoba se bo, kar zadeva analogno vlogo izvršnega odbora SZS, bržkone ponovila tudi na seji skupščine, ki naj bi konec meseca v Ljubljani prižgala zeleno luč programom športne priprave smučarskih reprezentanc v prihodnjem enoletnem ciklusu.
Programi reprezentanc, doseženi in načrtovani rezultati, sestava strokovnih teamov in vse drugo, kar se še suče okrog njih, so tudi za našo športno javnost zelo spektakularne teme.
So pa tudi priročna vaba, ki jo vodstvo zveze vsako leto znova ponudi skupščini.
Delegati pa v tistih dveh uricah, ki sta na voljo, prepogosto prezrejo, da se zasedanje najvišjega organa SZS ni niti dotaknilo nobenega vitalnega problema slovenskega smučanja.
