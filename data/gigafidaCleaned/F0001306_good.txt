Pomirjanje, ki so ga bili deležni vsi severno in južnoameriški trgi v petek, ga zaradi časovne razlike žal ni moglo več doseči, tako da je tedensko trgovanje končal pri 4.278 točkah, s čimer je znova več kot prepolovljen glede na rekordne ravni iz sredine aprila.
Medtem ko so nekateri borzni opazovalci črnogledo dejali, da s tem padanja tečajev še ni konec, pa so drugi ugotavljali, da so v nekaterih primerih delnice, posebej tistih podjetij, ki niso izpostavljena v Rusiji, že »smešno« poceni in bi lahko za vlagatelje, ki imajo dovolj dobre živce za »jadranje« skozi borzne viharje, pomenil dobro nakupno priložnost.
Oziroma, da bi se po nekaj zaporednih dneh svetovnega umirjanja cene tudi tod lahko obrnile opazno navzgor, seveda pa je vedno veliko vprašanje, kdaj, če se bo to zgodilo.
Pliva v Londonu kupovala lastne delnice
Odločitev o koncesionarju je navzlic komisiji, ki je izbirala najbolj primernega ponudnika, najverjetneje prišla iz najvišjih vladajočih struktur, član dobitnega konzorcija pa je denimo tudi Večernji list, katerega lastninjenje oziroma novi lastniki so še vedno docela nejasni, saj je večinski lastnik Večernjega lista off-shore podjetje.
VIP-net je obljubil v naslednjih petih letih v razvoj druge GSM mreže vložiti milijardo in pol hrvaških kun za 350 tisoč novih naročnikov, v manj kot dveh letih pa naj bi s svojo mrežo uspel pokriti dobrih devetdeset odstotkov hrvaškega ozemlja.
Prav slednje naj bi bila največja prednost pred drugimi konzorciji.
V naslednjih desetih letih naj bi VIP-net za koncesijo plačal 150 milijonov kun.
Na prostem trgu je bilo včeraj še manj prometa kot običajno, in sicer le dobrih 89 milijonov tolarjev.
Še vedno izstopa ponudba skladov, ponovno pa je bila najprometnejša delnica sklada Infond Zlat (13 milijonov tolarjev), ki se je podražila za dober odstotek.
Podobno kot pred tednom dni, je spet prišlo do večjih nakupov delnic Lisce, ki so se za malenkost podražile, in večje prodaje delnic Loke, ki so se pocenile kar za 7,6 odstotka.
Lokine delnice nihajo gor in dol predvsem zaradi špekulacij o morebitnih združevanjih trgovskih hiš, so prepričani pri Iliriki.
Z delnicami Heliosa in Gorenja tokrat skorajda niso trgovali, s tem da so se prve za poldrugi odstotek podražile, slednje pa pocenile za manj kot desetinko odstotka.
V Veliki Britaniji se je denarni odbor Bank of England odločil, da za zdaj ne bo spreminjal ravni obrestnih mer, kar je seveda udarec za vse družbe v finančnih težavah.
Odbor je opozoril tudi na tveganje pred inflacijo in na svetovne inflatorne pritiske, ki so ga vodili pri oblikovnaju te odločitve, ter namignil, da bo naslednja poteza znižanje obrestnih mer.
Edine delnice, ki so se v zadnjih nekaj tednih izognile prevladujočemu ozračju, so bile delnice nogometnih klubov, kar je sledilo načrtovanemu prevzemu Manchester United v višini 575 milijonov funtov, kolikor je zanj ponujala Murdochova satelitska televizijska skupina BSkyB.
Ko je angleška nogometna zveza zaradi načrtovane prodaje najdonosnejšega nogometnega kluba v državi vlado pozvala k pogovorom, so delnice Manchester United v preteklem tednu poskočile za skoraj 50 odstotkov.
BSkyB ima v lasti ekskluzivne pravice za prvo nogometno ligo in politiki so zaskrbljeni, da bi Murdochovo lastništvo vodilnega kluba v ligi lahko pripeljalo do nezdrave dominantne pozicije znotraj tega športa.
Za Manchester United naj bi se zanimalo tudi nekaj drugih tekmecev, govori pa se, da se za nakup vodilnega londonskega kluba Arsenal zanima komercialna televizija Carlton.
Državni sekretar Branko Omerzu je poudaril, da obseg in moč sive ekonomije v Sloveniji še vedno raste, čeprav je dal program spremljanja in preprečevanja dela na črno, ki ga je vlada sprejela lani, že prve konkretne rezultate.
Zato je zakon o preprečevanju dela in zaposlovanja na črno, ki čaka na obravnavo v državnem zboru, nujno potreben, o čemer priča tudi dejstvo, da Slovenija zadnja leta ni bila posebej uspešna na področju odpiranja novih delovnih mest.
Omerzu želi, da bi bil zakon sprejet še letos, vendar je bolj realno, da ga bodo poslanci sprejeli v prvi polovici prihodnjega leta.
Zakon bo začel veljati takoj, pristojne inšpekcije pa bodo začele njegove določbe uveljavljati s polletnim zamikom, kar naj bi zadostovalo za uskladitev zaposlovanja z zakonom.
Novost predlaganega zakona je tudi, da sankcionira naročnike dela na črno in prepoveduje nedovoljeno reklamo, za koordinacijo nadzora pa bo skrbela posebna državna komisija, kar je bistveno ceneje, kot je poudaril Omerzu, kot če bi ustanvili poseben državni urad.
Družinsko podjetje Polycom je doživelo pravi razcvet v zadnjih treh letih, ko so skoraj za trikrat povečali število zaposlenih in rast prihodkov.
Letos načrtujejo za približno 3,5 milijona nemških mark prihodka iz prodaje.
V tem času so v mladem podjetju tudi precej vlagali, najsodobnejša računalniško vodena proizvodnja pa jih je stala okrog pet milijonov nemških mark.
Glavni Polycomovi kupci so, sicer preko posrednikov, Philips, Volkswagen in Audi, na zahtevne svetovne trge - od Mehike do Kitajske - pa gre skoraj vsa proizvodnja.
»Takrat se je Philips odločil, da lahko postanemo njihovi dobavitelji in proizvodnja je količinsko skokovito narasla.
Podobno se je zgodilo z avtomobilsko industrijo, saj smo v tem času proizvedli in izvozili skoraj deset milijonov plastičnih sestavin za avtomobile.
Lotili smo se tudi posameznih zahtevnih projektov na področju merilne tehnike, tako da se stalni kupci zdaj na nas vse večkrat obračajo z zahtevami, da jim ne bi dobavljali le posameznih sestavin, ampak so že zainteresirani za celotne sestave. «
Kateri so vaši glavni cilji in načrti za prihodnost?
