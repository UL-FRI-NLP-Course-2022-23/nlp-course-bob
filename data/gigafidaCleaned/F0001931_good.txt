Zaradi zastoja v medsebojnih odnosih, hrvaške blokade v zvezi s sporazumom o meji in incidentov, ki so se vrstili v Piranskem zalivu, sta Dimitrij Rupel in premier Janez Drnovšek pred več kot mesecem poslala v Zagreb pismi, da bi spodbudila dialog med državama in hrvaškima kolegoma predlagala sestanke.
Toda odgovorov ni bilo.
Hrvaški premier Ivica Račan je dvakrat napovedal, da bo v dveh, treh dneh odpisal Drnovšku, vendar je ostalo le pri besedah.
V najnovejšem obvestilu hrvaška diplomacija zatrjuje, da si prizadeva za ureditev nerešenih zadev med državama in za čim boljše rešitve, ki bodo upoštevale interese obeh držav.
Slovenijo opozarjajo na predlog hrvaškega zunanjega ministra Picule med Ruplovim obiskom Zagreba 5. decembra lani za sklenitev sporazuma o regionalnem sodelovanju med državama v skladu s stabilizacijsko-pridružitvenim sporazumom med Hrvaško in Evropsko unijo.
Kakor sporočajo, je Rupel načelno sprejel predlog, vendar doslej ni bil storjen korak naprej.
Odločali naj bi torej o pritožbi, ki jo je Zavarovalnica Triglav vložila zoper odredbo agencije za zavarovalni nadzor, s katero ta njenemu nadzornemu svetu nalaga, naj razreši predsednico uprave Nado Klemenčič in člana uprave Jožeta Obersnela, češ da sta ovirala njen nadzorni postopek, ki se je začel lani jeseni.
Agencija je najprej izdala odločbo in nato odredbo, potem ko je zavarovalnica zavračala njene nadzorne zahteve.
To pomeni, da ni omogočila pregleda glavne knjige za življenjska in glavne knjige za neživljenjska zavarovanja, da ni zagotovila navzočnosti pooblaščencev, ki lahko pojasnjujejo zahtevne poslovne knjige in podobno poslovno dokumentacijo, niti pripomočkov za pregled teh knjig.
Za povrh zavarovalnica ni dopustila pregleda plač in drugih prejemkov zaposlenih kakor tudi ne podatkov o sponzorskih pogodbah.
Prav posredovanje in vpogled v plačne in druge pogodbe in evidence o prejemkih zaposlenih ter podrobnejši nadzor sponzorskih pogodb pa naj bi bili boleča točka, ki je Triglav ni hotel prestopiti.
Kaže pa, da večja kooperativnost Triglava ne bi bila tako napačna.
Po nekaterih zgolj slišanih, ne pa tudi uradno sporočenih možnostih, bi menda Zavarovalnica Triglav še lahko ustavila tok, ki je zdaj usmerjen izrazito v škodo njene uprave.
To naj bi mogoče dosegla s pisnim zagotovilom, ki bi ga agenciji poslala do petka, in v njem obljubila, da ji bo dostavila vse zahtevane podatke, torej vse od plač do sponzorskih pogodb in vse, kar ima in mora razkriti, da bi agencija lahko opravila preverjanje (s pooblaščeno osebo, potrebno za pojasnjevanje knjig, vred).
Triglav namreč mora, tako zahteva zakon, podpisati, da je pripravljen spoštovati odredbo in dati vse zahtevane podatke, ne pa »filozofirati«, kaj je za nadzor bistveno in kaj ni.
Cerknica - Dr. France Arhar, nekdanji guverner Banke Slovenije in morebitni predsedniški kandidat, je včeraj na upravni enoti v Cerknici podpisal pobudo za referendum proti prodaji slovenskih bank.
Arhar je dejal, da so razlogi za podpis znani že od takrat, ko je bila v Sloveniji organizirana širša razprava o prodaji bank in nacionalnem interesu, v kateri je tvorno sodeloval tudi sam.
Kot je ob podpisu pobude še dejal Arhar, gre za to, da se prodaja največja banka v Sloveniji, z največjim vplivom na trg, poleg tega pa je tukaj pomembna tudi denarna politika, saj ima prva banka svoj vpliv tudi na relaciji do denarne oblasti.
Vnovič je spomnil na 105. člen maastrichtske pogodbe, v katerem je določeno, da države skrbijo za finančno stabilnost sistema posameznih institucij, kar naj bi pomenilo, da je, ne glede na lastništvo - domače ali tuje -, za dobro takšne institucije v prvi vrsti odgovoren lastnik, vendar je njegovo bivanje odvisno tudi od države.
Ob koncu je Arhar še dodal, da tega dogodka ne šteje med poteze predvolilne bitke, saj v zgodbi o prodaji bank nastopa že od lanskega maja, ko je bila javnost obveščena o namerah lastnika banke.
Na to, da bo v pokrajini veliko laže urejati stvari in priti do denarja iz raznih skladov, je prepričan tudi šenčurski župan Franc Kern .
»Občina na ministrstvu sama težko kaj doseže.
Občine imamo zagotovo veliko skupnega in tudi podobne težave, zato je smiselno povezati se in poceniti in skrajšati poti,« je prepričan župan.
Na vprašanje, koliko pokrajin bi bilo treba ustanoviti, je odgovoril, da bi jih po njegovem zadoščalo že pet ali šest, a se boji, da jih bo zagotovo več.
»Če ne bomo zakomplicirali, bo to idealno.
Pozabiti moramo na nevoščljivost.
Ker nam gre zdaj dobro, pozabljamo na skupne interese.
Če bi nam trda predla, bi bili zagotovo enotnejši,« meni župan Franc Kern.
Minister Bohinc je nato potrdil misel občinskega svetnika Cirila Sitarja, češ da Evropa gradi na Evropi regij in da se Slovenija temu zagotovo ne bo mogla izogniti.
To bo prineslo sinergijske učinke, ki bodo zagotovo višji od stroškov.
V Evropi je zamisel subsidiarnosti dala lepe rezultate in to bi morala Slovenija izkoristiti zdaj, ko nam gre relativno dobro.
Zato bi bilo res dobro doseči politično enotnost za spremembo ustave in se dogovoriti o številu pokrajin, je dejal minister Bohinc.
Ljubljana - Tudi DeSUS se intenzivno pripravlja na jesenske predsedniške in lokalne volitve in na spremembe, ki se prav zaradi bližajočih se volitev obetajo znotraj koalicije.
V kontekstu tega je potekal tudi včerajšnji posvet stranke, na katerem so se zbrali člani sveta in izvršnega odbora ter člani komisij za posamezna področja strankinih dejavnosti.
Na srečanju sta med drugim nastopila finančni minister Tone Rop in minister za delo Vlado Dimovski.
Med udeleženci posveta pa je bil tudi edini doslej evidentirani kandidat DeSUS za predsednika republike Vinko Gobec, sicer predsednik združenja upokojencev.
Lani je bilo opravljenih v zavodih 24 rednih nadzorov, 3 izredni in 9 delnih izrednih nadzorov, v katerih so ugotovili kar precej nepravilnosti in naložili institucijam ukrepe za njihovo odpravo.
Med odmevnejšimi je bil nadzor centra za socialno delo v Grosupljem, ki ga je spodbudil novinarski prispevek, ministrstvo pa je dejansko ugotovilo nepravilnosti in med drugim razrešilo direktorico.
Izredni nadzor se ravnokar izvaja tudi nad centrom za socialno delo Vič - Rudnik v Ljubljani zaradi primera Šubic.
Kot je dejal Valenčič, doslej v tej obsežni in zapleteni zadevi ministrstvo ni ugotovilo nepravilnosti pri delu centra, konec junija pa je Marko Šubic v posebni izjavi odstopil od zahteve za ureditev stikov s sinom Jurijem.
Center je zato v skladu z zakonom izdal sklep o ustavitvi postopka.
Ozračje v družbi ustvarjajo ljudje kot posamezniki.
Z drugimi besedami, ljudje so duše ozračja, v katerem živijo.
Vsi smo okolje drug drugemu.
Drugačen vzorec družbe zgradi drugačno ozračje v skupnosti.
Kako je na sončni strani Alp?
Ali živimo v prijateljskem ali v prestrašenem ozračju?
Če vzamemo za primer ravnanje celjskih policistov, ki so grobo obračunali z neubogljivim celjskim literatom, ne moremo trditi, da so se policisti vedli kot graditelji prijateljske družbe.
Še manj lahko rečemo, da v Sloveniji prevladuje ozračje, v katerem je edina avtoriteta medsebojna obzirnost.
Zato moramo biti nenehno na preži, če hočemo spregledati neetičnost vzorcev in opaziti slepoto ukazov, ker se lahko le tako rodi etična družba enakovrednih in enakopravnih.
E-šolo v Gimnaziji in srednji ekonomski šoli Trbovlje vsak dan obišče od 10 do 20 ljudi.
Med počitnicami se obisk ni prav nič zmanjšal, vendar, kot pravi mentor e-šole Primož Peitl, je zdaj nekoliko več mladine, ki hodi predvsem zaradi zabave.
Čez leto pa se za računalnik usedejo tudi starejši občani.
Ljubljana - Jesen bo vroča, je prepričano vodstvo ljubljanskega Kliničnega centra (KC).
A še prej bo treba počakati na razplet poletnih presenečenj, ki jih tudi ne bo manjkalo.
Zato smo z generalnim direktorjem KC prof. dr. Primožem Rodetom poskušali sestaviti trenutno aktualni mozaik te naše največje in najpomembnejše zdravstvene ustanove.
Bosanska stran je zasnovala izhodišča za pogovore, katerih cilj je izgradnja novih in bolj kakovostnih medsebojnih odnosov.
Člani predsedstva BiH bodo predlagali urejanje številnih nerešenih vprašanj, zlasti lastninskih in socialnih pravic prebivalcev in podjetij, problemov beguncev in njihove vrnitve domov, vzpostavljanje gospodarskega sodelovanja in možnost učinkovitega skupnega nastopa na tretjih trgih.
Peking - Severna Koreja si ne želi nadaljevanja napetosti po spopadu v Rumenem morju, v katerem je bilo konec prejšnjega meseca ubitih pet južnokorejskih in okoli 30 severnokorejskih vojakov.
Prvo jasno povabilo k nadaljevanju dialoga je iz Severne Koreje je prispelo pred dnevi, in sicer na 30. obletnico podpisa medkorejske skupne deklaracije o vzpostavitvi miru.
Do prvega srečanja med visokimi funkcionarji severa in juga bi lahko prišlo šele med forumom v Bruneju, ki se ga bosta udeležila severnokorejski zunanji minister Paek Nam Sun in južnokorejski zunanji minister Čoi Sung Hong.
Kitajska je zelo zainteresirana za obnovitev političnih stikov med Korejama, saj bi tako vsaj nekoliko ublažili posledice pomorskega spopada in rešili politiko »sončne svetlobe« južnokorejskega predsednika Kim Dae Džunga .
Ta je po incidentu v Rumenem morju z nenavadno ostrim tonom Severno Korejo opomnil, da ima njegova država dovolj moči, da lahko odgovori na vse vojaške izzive.
Mobitel najel Benečanko za sol
Žalec - Na UPI - Ljudski univerzi Žalec so podelili prva spričevala poklicne mature.
Na žalski Ljudski univerzi je maturitetne teste v programih ekonomski, gostinski in elektrotehnik pisalo približno 45 izredno vpisanih dijakov.
Letos prvič izvedena poklicna matura je bila enaka tako za redno kot izredno vpisane dijake.
»Bojazen, da dijaki v izrednih programih na poklicni maturi ne bodo tako uspešni kot redni dijaki, se je izkazala za neupravičeno, saj je bila uspešnost naših dijakov malo manj kot 80-odstotna.
To samo dokazuje, da so tudi izredni programi izobraževanja zastavljeni in izpeljani kakovostno in strokovno,« je pojasnila Biserka Neuholt, vodja programa na ustanovi v Žalcu.
Lendava - V Galeriji-Muzeju na lendavskem gradu se je včeraj začela že 8. mladinska likovna kolonija.
Letos se bodo udeleženci - deset mladih, ki že obiskujejo srednjo šolo za oblikovanje ali likovno akademijo oziroma so uspešno opravili sprejemne izpite - v glavnem posvetili litografiji.
Mentorja kolonije prihajata iz Slovaške: Aleksij Krašenič z likovne akademije v Bratislavi za litografijo in akademski slikar György Dolán za slikarstvo.
Ustvarjali bodo v grafični delavnici na gradu, opremljeni na novo, dela pa bodo javnosti pokazali na razstavi 19. julija v sinagogi.
Regijski center za ravnanje z odpadki Dolenjske, Bele krajine in Posavja bo prvi urejen s polovično tujo pomočjo
Novo mesto - Župani dolenjskih, belokranjskih in posavskih občin so na včerajšnjem sestanku s predstavniki ministrstva za okolje, prostor in energijo obravnavali predlog pogodbe o sofinanciranju regijskega centra za ravnanje z odpadki.
Kljub nekaterim njihovim pripombam in pomislekom, da čas (zaradi letošnjih lokalnih volitev) ni primeren za tako pomembne odločitve, je državni sekretar Marko Slokar dobil občutek, da jo bodo podprli.
Pogodba naj bi bila podpisana septembra po potrditvi v vseh 12 občinskih svetih, novi center pa bi moral biti nared za sprejem prvih odpadkov že v prihodnjem letu.
Prva faza gradnje je vključno z zapiranjem in sanacijo zdajšnjega odlagališča, ki bo bremenilo le zdajšnje uporabnike, ocenjena na 2,8 milijarde tolarjev.
To je skoraj pol manj, kot bi stalo ločeno reševanje problema odlaganja odpadkov za posamezne občine oziroma manjša območja.
»Tako bo odlaganje odpadkov zelo racionalno rešeno za vse občine na tem območju in za vse občane,« je povedal Marko Slokar.
Občine, ki bodo ustanovile skupno javno podjetje, bodo morale zagotoviti okrog 1,8 milijarde tolarjev, ki pa bo večinoma zbrana z novo takso za obremenjevanje okolja.
Nekaj sredstev bo prispevalo ministrstvo, ravno ta projekt pa je prvi te vrste, ki ga bo polovično z nepovratnimi sredstvi podprl evropski sklad ISPA.
Del denarja je zanj v Slovenijo že prišel, nova nakazila pa so odvisna od podpisa pogodbe.
Če se občine ne bi dogovorile za skupni regijski center za ravnanje z odpadki, bo dobra milijarda šla drugam.
Sam nastop je bil zasnovan dinamično.
Številni prepričljivi ritmični prehodi so se sprehajali med vokalnim jazzom, soulom, funkom in občasnim rhythm & bluesom, vendar, ko smo pričakovali repertoarsko poenotenje, je zvok izgubil svojo prodornost.
Sčasoma je postal predvidljiv in se ujel v premočrtno linijo koncerta, ki je na vsaki točki vstopa pomenila že slišano.
S tem je bila že v osnovi podrta prizma presenečenja, ki smo jo po vseh referencah upravičeno pričakovali.
Izstopala je Alova odrska poskočnost in simpatično koketiranje s publiko, ki je v drugem delu koncerta končno podlegla obsežni poliritmični kulisi in zaplesala.
Nov razstavni koncept omogoča pregled/presek avtorjevega ustvarjanja, zmanjšuje število enot ter predvideva menjavo razstavljenega gradiva, omogoča boljši pregled in boljše možnosti za obiskovalce.
Ob razstavi bo izšel katalog (oblikoval ga je Matjaž Vipotnik) s temeljnim tekstom dr. Andreja Smrekarja, reprodukcijami ključnih del, biografijo, povzetkom, bibliografijo ter popisom del stalne zbirke.
Turandot je Puccinijeva poslednja opera; nedokončana.
Po mojstrovih zapiskih je tretje dejanje dokončal Franco Alfano; to je znano.
Nova različica pa ima z drugo roko in s pametjo zapisan konec.
Italijanski dirigent Riccardo Chailly, šef dirigent orkestra Concertgebouw, se je obrnil na svojega znamenitega rojaka skladatelja Luciana Beria, in ta je ustregel njegovi želji: napisal je nov zaključek tretjega dejanja.
Tam, kjer je zastala Puccinijeva roka, se je glasbe dotaknil eden največjih mojstrov sodobnega orkestrskega zvoka Luciano Berio.
Amsterdamska premiera Puccinijeve Turandot je bila 1. junija.
Videl in poslušal sem drugo ponovitev.
Predstava, ki se z razkošnim zvokom odkriva pred poslušalcem, je predvsem paša za uho.
Sijajni pevci, med njimi sopranistka Frances Ginzer kot Turandot, basist Mario Luperi kot Timur, tenorist Dario Volonté kot Calaf in sopranistka Elena Kelessidi kot Liù, so dali predstavi svetovljanski okvir; mogočen zbor je skupaj z otroškim zborom razvil dinamiko dogajanja, nadvse dober je bil 120-članski orkester Concergebouw.
Ne gre prezreti tudi zelo odmevnih uvrstitev - 15. mesta Maje Frangež in 12. mesta mladinke Polone Kodrmac - v trapu, saj sta obe presegli pričakovanja.
Potem ko je zaradi preobremenjenosti na FŠkot predsednik strokovnega sveta odstopil mag. Boro Štrumbelj, so se slovenski trenerji kar dolgo dogovarjali, kdo bi prevzel njegovo vlogo.
Na koncu so se dogovorili, da vlogo prevzame dolgoletni Branikov trener Silvo Lipošek in ga uradno predlagali izvršnemu odboru.
Ta je predlog sprejel, vendar po predpisih lahko Lipošek nalogo opravlja le kot vršilec dolžnosti, saj predsednike posameznih odborov voli skupščina PZS.
Niso pa na torkovi seji izbrali novega direktorja reprezentanc, čeprav so za to mesto imeli že zelo resnega kandidata.
Odločitev so morali preložiti, tako da bo tudi te naloge začasno še naprej opravljal selektor Ciril Globočnik.
Plavalci bodo na tekmovanjih gotovo veseli novih merilnih naprav.
Zveza je namreč kupila novo merilno opremo Omega, ki jo je IO v upravljanje in delo z njo zaupal Iliriji Timingu, ki ga vodi na tem področju že izjemno izkušeni Iztok Pečirer.
Potem ko je že mladinska reprezentanca pred odhodom na MEP v Linzu dobila vso potrebno opremo, so na PZS toliko bolj zadovoljni, ker imajo tudi za vse druge selekcije in tekmovanja zagotovljeno praktično vse, kar so načrtovali.
Elan, Speedo, Arena in H-Style iz Naklega so letošnji opremljevalci plavalnih reprezentanc, ki so z opremo vsekakor lahko zadovoljne.
Želje segajo vse do četrtfinala
Za dan rumene slave pa se mora Galdeano zahvaliti celotni ekipi Once, ki je opravičila vlogo najnevarnejšega tekmeca Lanceu Armstrongu in njegovim pomagačem iz US Postala.
Odtehtala pa je večja izbira specialistov za »uro resnice« v španski zasedbi, v kateri so moči z Galdeanom združili še preverjeni kronometristi Joseba Beloki, Abraham Olano, Marcos Serrano, Jose Azavedo in Jörg Jaksche.
Sicer pa se za zmago v etapi, v kateri je rumeno majico izgubil Erik Zabel (njegovi pomagači iz Telekoma so zanj preveč garali že zadnje dni, da bi se lahko tudi tokrat borili za vrh) nista potegovali le španska in ameriška ekipa, za napet troboj je poskrbela danska zasedba CSC-Tiscali.
Marseille - Slovenska posadka jadralnega četverca J-80 krmarja Mitje Kosmine je na svetovnem prvenstvu ISAF na koncu enotedenskih tekmovanj preživela dramo.
Kolajno je izgubila le za pičlo točko, potem ko je v zadnjih treh regatah nanizala prvo, drugo in tretje mesto.
Nogometaši Maribora Pivovarne Laško stopajo tudi v 12. državno prvenstvo kot prvi favoriti, čeprav je že zdaj jasno, da jih bosta do uresničitve tega cilja vodila (vsaj) dva trenerja.
Bojan Prašnikar bo še pred zimo s klopi presedlal na selektorski stolček, vendar naj bi v prihodnjih mesecih tudi v dvojni vlogi poskrbel za ustrezno zalogo točk in uvrstitev v 3. predkolo kvalifikacij za ligo prvakov.
Rezultati prijateljskih tekem niso obetavni, a se v Ljudskem vrtu ne vznemirjajo.
Večji problem je v tem, da igralci še nimajo poravnanih vseh pogodbenih obveznosti.
Odšli pa so Marko Simeunovič, Barnabas Sztipanovics, Aleš Križan in Hrvoje Rodin, Samir Duro pa bi se namesto v Como utegnil preseliti v Turčijo.
Novinci so Dalibor Teinović, Danijel Brezič, jugoslovanski legionar Nemanja Čorović in Dino Šeremet.
Na posoji ostaja Muamer Vugdalič, bržčas tudi Amir Karič.
»Okrepili smo se z zanimivimi igralci.
Znova merimo na naslov državnega prvaka, drugi cilj je zmaga v slovenskem pokalnem tekmovanju.
V kvalifikacijah za LP je cilj uvrstitev v 3. predkolo, saj bi si s tem že zagotovili igranje v pokalu Uefe, s kančkom sreče pa morda še nastop v LP,« poudarja Bojan Prašnikar.
Srečko Katanec je uveljavil zelo strog kriterij, ki je dopuščal le malo prostora za novince, in sodelovanje z domačimi trenerji omejil zgolj na medijsko polemiziranje.
Prašnikarjeva vizija temelji na možnosti uveljavitve v reprezentanci vsakogar, ki si to zasluži, prav tako pa računa na plodno sodelovanje s kolegi iz slovenskih klubov.
»Igralci naj razmišljajo o tem, da si lahko priigrajo nastop v najboljši vrsti.
Vse bo odvisno od njih in kako se bodo animirali oziroma me prepričali.
Ne zanima me krog 18, 23 ali 50 imen.
Pri komunikaciji s kolegi na domači sceni imam dobre izkušnje.
Ni razlogov, da se ne bi posvetoval, če bo to potrebno.«
Ljubljana - V Sindikatu delavcev trgovine Slovenije so včeraj secirali odločbo, s katero je ustavno sodišče razveljavilo 17. člen zakona o trgovini in na njem temelječe pravilnike o obtovalnem času prodajaln.
Po posvetu s pravniki so ugotovili, da je ustavno sodišče razveljavilo pravilnike od leta 1997 do 2001.
Kar po logiki sekretarja omenjenega sindikata Sandija Bartola pomeni, da zadnji, nerazveljavljeni pravilnik sega v leto 1993, podpisal pa ga je tedanji minister Davorin Kračun.
Računalniška baza preskušancev, ki jo imajo na Leku, jim omogoča nadzor, da se preskušanci držijo predpisanega trimesečnega razmaka med dvema študijama, a po drugi strani ne morejo vedeti, ali se je prostovoljec vključil v študijo kakega drugega farmacevtskega podjetja, priznava Urbančičeva.
O tem ga sicer povprašajo na uvodnem razgovoru, a edini, ki bi lažnivca lahko razkrinkal, je zdravnik - če bi bil po spletu okoliščin vodja raziskave za drugo farmacevtsko podjetje.
Ali prostovoljci kadijo, preverjajo s posebnim testom urina, ki ga izvajajo le pri naključno izbranih, da naredijo preplah.
Kar zadeva uživanje alkohola, pa protokol dovoljuje zdravniku, da vse po tej plati sumljive izloči, a se doslej to menda še ni primerilo.
V zadnjem času ob uvodnem laboratorijskem pregledu krvi preverijo tudi vsebnost drog, kar se je izkazalo za (ne preveč gosto) sito.
Večina ljudi v Lekovi interni bazi podatkov je starih od 18 do 25 let, ustrezati pa morajo še nekaj drugim pogojem: biti moškega spola, stari od 18 do 45 let, nekadilci in ne smejo presegajo določene telesne teže.
Plačilo je skrivnost in Janja Urbančič je smela izdati le postavke, na podlagi katerih ga določijo: trajanje študije, število krvnih odzemov, število prespanih dni na kliniki ipd.
Če se pred leti ni upal nihče dotakniti vmesnih prostorov med parcelami, so te danes vse bolj ograjene in zamejene.
Srečujemo razne tipe ovir, materialne in nematerialne.
Mejniki označujejo lastništvo, ograja ima varovalno funkcijo, količki, znaki in robniki označevalno, varnostniki in kamere pa nadzorno.
Ograje so nekakšno sito, ki prepušča samo določene ljudi - lastnike in njihove prijatelje.
Vse bolj se uveljavljata videonadzor in osebno varovanje.
Poleg fizičnih ovir poznamo tudi gmotne, na primer davčne in finančne.
Nenavadno je, da v glavnem mestu gostinci plačujejo minimalne pristojbine za uporabo javnih površin, kar posledično vpliva na vedenje, predvsem na pohlep ljubljanskih gostincev po zaslužku in vplivu na prostor.
Ljubljana nima mestnih davkov, s katerimi bi vplivala na konkretne lokacije.
Od velikega prometa v lokalu ima korist država, ki potem posameznim lokalnim skupnostim po svojih ključih deli državne finance.
Zato je mestni prostor neurejen.
Z regulacijo in mehkimi prijemi bi se dalo veliko postoriti, vendar se odgovorni nenehno sklicujejo na pomanjkanje mehanizmov.
Na koncu vse plačajo davkoplačevalci, kakšne vidnejše menjave v mestni upravi pa še nismo doživeli.
Nekoč so spremenili kmetijsko zemljišče v stavbno, tako da so ga razdelili na parcele in jih potem prodajali.
Danes poteka nenehna konverzija nezazidljivih zemljišč, kjer se le da - z vsemi mogočimi triki, tako legalnimi kot sumljivimi: podkupninami, zlorabami, izsiljevanjem.
Samo dovolj veliki, zaokroženi prostori imajo finančno vrednost, kjer je mogoče razviti določeno dejavnost.
Najbolj zamotana lastniška struktura z nemogočo parcelacijo bi morala biti izziv za kreacije arhitektov.
Namesto tega developerji raje kršijo pravni red.
Če parcele niso ravno pravšnje, pravilno dimenzionirane, se na zanemarjenih, prevelikih medprostorih začno razvijati neželeni programi, ki vodijo v kaotičnost.
Ta generira nelogičnosti v prostoru, tudi pri orientaciji.
Poglejmo primer: kako se prebiti s postaje mestnega avtobusnega prometa na Gospodarskem razstavišču do Plečnikove Festivalne dvorane?
Namesto da bi bila pot ravna in čim krajša, je zavita, polna nevarnih kotičkov in stopnic.
Arhitekt Vladimir Braco Mušič pravi, da se je zamejitev GR z ograjo zgodila v času, ko je bil predsednik GR hkrati tudi direktor Slovenijalesa.
Nekega dne je postavil ograjo, še prej pa prepisal zemljišče v zemljiško knjigo.
Tako je Ljubljana izgubila prepoznavno strukturo javnih žepov ob tedanji Titovi cesti.
Še več, na predvidenem zemljišču za sejemsko dejavnost je zgradil še poslovno stavbo Slovenijales.
Takšnih zgodbic je veliko.
Led na Monte Rosi, ledeniku v italijanskih Alpah, se je zaradi visokih temperatur začel topiti.
Vode je toliko, da je že nastalo jezero, veliko kakih štirinajst hektarov.
Italijanski reševalci se bojijo poplav, zato so vodo iz njega s helikopterji začeli odvažati v neko drugo jezero ob švicarski meji.
Črnomelj - V Cerovcu pri Črešnjevcu sta v ponedeljek popoldne k 78-letnemu moškemu prišla neznanca.
Rekla sta, da prek invalidske komisije prodajata razne aparate, in mu v nakup ponudila aparat za merjenje astme in merjenje srčnega utripa.
Oškodovanec se je odločil za nakup, zato je vzel ovojnico z denarjem in vprašal za ceno.
Neznanec je vzel ves denar, češ da bo v avtu napisal račun in mu preostanek vrnil.
Predrzneža, ki sta odnesla približno 125 tisoč tolarjev, se nista več vrnila.
Ozadje: Po uspešni romantični komediji Ona je prava (sodobni ekranizaciji drame Pygmalion) sta režiser Robert Iscove in igralec Freddie Prinze Jr. (zaslovel je z uspešnico Vem, kaj ste zakrivili lansko poletje in njenim nadaljevanjem, v kratkem pa ga bomo videli tudi v uspešnici Scooby-Doo) združila moči v novem, vendar manj uspešnem delu tega popularnega žanra, nekakšni novi verziji uspešnice Ko je Harry srečal Sally.
Vloga Jennifer je nova zvezdniška vloga Claire Forlani, bivše manekenke in fotomodela, ki je debitirala v slovenskem filmu Oko za oko Vincija Vogue Anžlovarja, pri nas pa smo jo lahko videli še v sedmem nadaljevanju Policijske akademije, kot hči Seana Conneryja v uspešnici Alcatraz, kot dekle slikarja Jeana-Michaela Basquiata v filmu Basquiat in v vlogi dekleta, v katero se zaljubi smrt v podobi Brada Pitta v filmu Ko pride Joe Black.
Med natančno popisanimi primeri tipičnega ravnanja uradne Avstrije in njene finančne prokurature so takšni, ki pričajo, kako se je birokratska drža nemalokrat spojila z nečlovečnostjo.
Tako je bilo v primeru Johanna Schura, ki so ga nacisti spravili na beraško palico in ga je, ker je po vojni zahteval vrnitev premoženja, preganjala tudi demokratična Avstrija.
Med njimi je bilo tudi najbolj slavno delo, ki je bilo nekoč na ogled v Groznem: Zavzetje Gunib Aula in zajetje Šamila 25. avgusta 1859 v Franciji rojenega ruskega slikarja Franza Roubauda.
To mogočno sliko (2,5 krat 3,5 metra) so vso zmečkano, saj so jo večkrat prepognili in skrili med staro preprogo, maja 2000 našli pripadniki obveščevalne službe FSB, ko so jo hoteli pretihotapiti iz republike.
Slika - prikazuje predajo velikega čečenskega voditelja, ki se je med kavkaško vojno več kot 24 let bojeval proti Rusom - je zdaj v »tretjakovki« na ogled nerestavrirana.
