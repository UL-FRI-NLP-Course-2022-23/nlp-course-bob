Marjan Vidmar (SDS) se namerava odpovedati mandatu mestnega svetnika
Rogaška Slatina - Steklarska šola bo že jeseni sprejela prve dijake splošne gimnazije, ki jo je ministrstvo za šolstvo in šport uvrstilo v mrežo šol.
S tem so kronani večletni napori šole, ki so jo podpirale tudi vse sotelske in kozjanske občine.
Šola, ki že 52 let skrbi za šolanje steklarskih kadrov, zadnja leta pa tudi optikov, si je najprej prizadevala uvesti program tehniške gimnazije, skupaj s sodelavci ministrstva za šolstvo pa so ugotovili, da je primernejša splošna gimnazija.
Na območju upravne enote Šmarje pri Jelšah konča vsako leto osnovno šolanje več kot 400 učencev, doslej pa je šolanje na oddaljenih gimnazijah nadaljevalo le 22 odstotkov šolarjev, kar je precej pod državnim poprečjem.
Najbrž so delavci zdravstvenega doma Ptuj od župana pričakovali preveč.
Že v začetku lanskega oktobra so mu sindikati postavili devet vprašanj, na katera niso dobili odgovorov.
Tudi včeraj jih ni bilo.
Kot da je izgovarjanje na pripravo nacionalnega programa zavlačevanje do točke, ko naj ne bi bilo več mogoče vzpostaviti javnega zdravstvenega zavoda na Ptuju, marveč bo za osnovno zdravstvo skrbela kopica zasebnikov na vseh mogočih lokacijah.
Kot da nikogar ne zanima, kaj bo z nekaterimi občutljivimi, nedonosnimi in za zasebnike nezanimivimi službami.
Načelo, da je koncesije mogoče tudi odvzemati tistim, ki se koncesijskih pogojev ne držijo in na primer ne zaposlijo osebja, ki naj bi z njimi odšlo iz javnega zavoda, pa je zgolj blažev žegen za smrtne rane ptujskega javnega zdravstva.
V pismu o nameri Zorko in Cerovšek ugotavljata, da obstaja vzajemni interes o kapitalski povezavi družb in sicer, da Večer postane stoodstotni lastnik NT & RC.
Osnovni kapital NT & RC znaša 32,7 milijona tolarjev, Večer pa bo za to vrednost povečal svoj osnovni kapital.
Nato bo z lastniki NT & RC vsak 10.000 tolarjev vredni poslovni delež zamenjal za 6,7538 navadne imenske in prosto prenosljive delnice Večera, ki je sicer vredna 1000 tolarjev.
Tako želi Večer odkupiti vse deleže NT & RC.
Če bi kdo izmed sedanjih družbenikov NT & RC v to ne privolil in bi želel izstopiti, jim bo za vsak poslovni delež ponujenih najmanj 30.000 tolarjev.
Dogovor tudi določa, da Večer najmanj do konca leta 2002 ne bo predlagal stečaja ali likvidacije NT & RC.
Če odgovornim v rudniku niti to ne zadostuje, da bi se zamislili, in če tudi bralec še dvomi, da se kaj takega pod pretvezo nacionalne energetske bilance lahko dandanes dogaja v Sloveniji, moram Francu Žerdinu zastaviti še nekaj vprašanj.
Zakaj proučevanje domnevne škodljivosti plinov niti po petih letih še ni zaključeno?
Zakaj je bila naloga vmes prekinjena?
Zakaj ni upošteval mnenja raziskovalke Fikfakove?
Zakaj je moral pristojni rudarski inšpektor izdajati odločbe v zvezi z jamskimi plini, rudnik pa jih ni upošteval in se je z glavnim republiškim rudarskim inšpektorjem dogovoril za nov odlog?
Zakaj je rudnik prejel že dve zahtevi rudarskega inšpektorja, da mora delavcem zagotoviti varnost pred dimetil sulfidom, tega pa še ni storil, čeprav je skrajni rok potekel 31. decembra lani?
Cerovac si privošči tudi laž, ko v zvezi z dimetil sulfidom piše: »Švedski normativ, ki dopušča koncentracijo 1 ppm, je le podatek proizvajalca plina.«
Cerovac ima namreč v svoji pisarni že od lanskega novembra dopis mag. Milana Srne z urada za varnost in zdravje pri delu, v katerem črno na belem piše, da »švedski predpis o mejnih vrednostih nevarnih snovi na delovnem mestu »... določa, da je mejna vrednost dimetil sulfida 1 ppm«.
V rudniku v Velenju, s tem je Cerovac seznanjen, so bile različno velike skupine rudarjev izpostavljene tudi do stokrat višjim koncentracijam tega strupenega plina.
Na besedo moram Cerovcu verjeti, da je bilo v strokovnih rudarskih krogih v Evropi večkrat poudarjeno, da ustrezno sodelovanje državnih organov z vodstvi rudnikov ustvarja medsebojno zaupanje.
Upravičeno pa se mi dozdeva, da si Cerovac tovrstno sodelovanje predstavlja malce manj po evropsko in v nasprotju z delom, za katero je plačan.
Maribor - Nove kartice zdravstvenega zavarovanja so začeli pošiljati tudi zavarovancem mariborske enote Zavoda za zdravstveno zavarovanje Slovenije.
Kot je povedala vodja enote Rosvita Svenšek, bo do konca februarja prejelo novo zdravstveno kartico vseh 305 tisoč zavarovancev, prvi pa so jih že prejeli na območju Lenarta in Slovenske Bistrice.
Nova Gorica - Župan novogoriške mestne občine Črtomir Špacapan je včeraj napovedal, da bo prihodnji teden sprejel dokončno odločitev o morebitnem izstopu iz LDS.
K razmišljanju o izstopu iz stranke ga je spodbudilo, je poudaril, glasovanje njenih poslancev, ki so pred dnevi ob sprejemanju letošnjega državnega proračuna zavrnili dopolnilo za sofinanciranje gradnje solkanske obvoznice.
Novica, da je državni zbor zavrnil dopolnilo, ki naj bi omogočilo letošnji začetek gradnje že vrsto let načrtovane in tudi že s cestno zaporo (v Solkanu) zahtevane obvoznice, je po trditvah Črtomirja Špacapana močno presenetila vodstvo novogoriške občine.
Kljub obljubam, ki so v zadnjem obdobju, kot je dejal župan, prihajale iz vseh parlamentarnih strank, poslanci niso sprejeli dopolnila, s katerim naj bi bilo za to naložbo letos zagotovljenih 300 milijonov tolarjev iz državnega proračuna.
Proti so glasovali predvsem poslanci obeh vladnih strank.
»Še bolj nenavadno je, da so bili proti tudi nekateri primorski poslanci, in sicer Janez Podobnik, Aleksander Merlo in Branko Tomažič.
Vlada je namreč na pobudo ministra Tomaža Marušiča zagotovila, da bo dopolnilo za solkansko obvoznico vključeno v tako imenovano vladno dopolnilo, vendar obljube ni uresničila,« je opozoril Črtomir Špacapan.
