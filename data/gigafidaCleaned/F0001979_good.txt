Postopek imenovanja predsednika vrhovnega sodišča bo treba ponoviti.
Generalnega direktorja policije iščemo.
Tudi direktorja davčne uprave bomo iskali, ko bo ugotovljeno, kje sme biti objavljen razpis zanj.
Na uradu za javna naročila imamo vršilca dolžnosti.
Na protikorupcijskem uradu imamo vršilca dolžnosti.
Je pa res, da je po predpisih zasedeno mesto generalnega državnega tožilca.
In v zvezi s tem tudi to, da je o delu državnega tožilstva mogoče izreči veliko kritičnih besed.
Kdor bi bil samo malo nagnjen k paranoji, bi nemara sklepal, da v tej državi nekdo namerno obglavlja delo nadzornih ustanov in tretje, pravosodne veje oblasti.
S preiskavo bi lahko preprečili zastaranje
Čeka nisem podaril svoji najljubši človekoljubni organizaciji, ki je Karitas, ampak sem ga namenil boju proti raku, za nakup aparata, ki ga potrebuje ljubljanska onkologija oziroma eden od oddelkov, na katerem se ukvarjajo z rakom na kostnem mozgu.
Gre za aparat, ki ga ta hip ni v Sloveniji, zato morajo bolniki na pregled v Zagreb.
Ljubljana - »Dosedanji postopek o zakonu o Triglavskem narodnem parku (TNP) je bil v nasprotju s poslovnikom državnega zbora in zakonom o ohranjanju narave in kot tak prava katastrofa, sam predlog, ki ga je pripravila skupina poslancev s prvopodpisanim Dušanom Vučkom, pa je pravniški zmazek brez primere,« je iz ust Jožeta Tanka (SDS) odmevalo na včerajšnji seji odbora DZ za infrastrukturo in okolje, ki se je lotil druge obravnave zakona o Triglavskem narodnem parku.
Tanko je na koncu predlagal, da zakonski predlog zavrnejo in s tem omogočijo predlagateljem, da pripravijo takega, ki bo pravno tehnično ustrezen in obravnavan v skladu s pravili.
Blinc: Danes, ko je skupna količina znanja vsaj desetkrat tolikšna kot v tistih časih, tudi univerza čedalje teže zagotavlja hkratnost poučevanja in raziskovanja.
Drugo se je večinoma preneslo na podiplomsko stopnjo.
Ljubljanska univerza je na nekaterih področjih še vedno konkurenčna in odlična, na večini pa zaostajamo za večino evropskih in ameriških univerz, tako kot zaostajamo tudi v znanosti nasploh.
Laško omenjeno določbo ZGD spodbija na ustavnem sodišču, tožbo pa je vložil mali delničar in pravni svetovalec Pivovarne Laško Pavel Teršak .
Omejitev glasovalnih pravic naj bi bila v širšem javnem interesu (podjetja so jo doslej uporabljala predvsem kot obrambo pred sovražnimi prevzemi - med drugim tudi nemška, zaradi katerih v Bruslju niso mogli izglasovati prepovedi omejevanja, op. p.).
Teršak pravi, da poleg tega zakon ne bi smel posegati v voljo delničarjev.
Zavezanec za nadomestilo iz prvega dela uredbe je Jek, odškodnino za radioaktivne odpadke pa naj bi občinam izplačal sklad za razgradnjo Jeka, čeprav za to nima ustrezne zakonske podlage.
Nujne bodo torej spremembe zakona o skladu za razgradnjo, prav tako pa v tem okviru tečejo tudi pogovori, kako odškodnino uvrstiti med izvirne prihodke občin, da se zaradi odškodnine ne bi znižala finančna izravnava, ki jo občine prejemajo od države.
Kar se tiče Krškega, Veselič meni, da so jedrska okolja v vsakem primeru veliko bolj odprta za rešitve, kakor je, denimo, odlagališče radioaktivnih odpadkov, konkretnih pogovorov v tej smeri pa še ni bilo.
Pri tem tudi zanika, da agencija namenoma išče »pogojno« primerne lokacije drugod po Sloveniji, da bi si izboljšala pogajalska izhodišča z občino Krško.
Le peščica bolnikov je sprejela ponudbo, da bi jih slovenski zdravniki operirali v hrvaških bolnišnicah, minister Keber pa nasprotuje možnosti, da bi jih v Celju
Na kliniki običajno vsak konec meseca preštejejo čakajoče.
Zadnji dan oktobra jih je bilo 598.
Poziv zavoda za zdravstveno zavarovanje, da bi skrajšali negotovost vsaj dela čakajočih, ki bi jim poseg lahko opravili v tujini, pa ni naletel na pričakovani odziv.
Kaj k temu pravi predstojnik kliničnega oddelka za kirurgijo srca in ožilja?
»Če velja odločitev, da poskrbimo za vse te bolnike - in ne pride, denimo, do ocene, da ni dovolj denarja ali da to področje ne sodi v obvezno zdravstveno zavarovanje, kar seveda ne bi bilo sprejemljivo -, potem jim moramo zagotoviti ustrezno oskrbo.
Racionalno bi bilo, da jih oskrbimo doma in da denar ne odteka v tujino.
Če pa bo prihajalo do tovrstnih preusmeritev, se kaj lahko zgodi, da bomo ostali brez določenih vrhunskih storitev.«
Z Benetkami so povezane še nekatere druge spremembe v mednarodnem potniškem prometu.
Vlak Venezia med Benetkami in Budimpešto poslej ne bo več vozil prek Zagreba, temveč prek avstrijskega Gradca in Maribora, pridobil pa bo status vlaka euronight (EN).
S to preusmeritvijo dobiva Maribor povezavo z Benetkami in Budimpešto, s prestopom v Gradcu pa dobiva Ljubljana nočno povezavo z Dunajem.
Nov bo eurocity med Dunajem in Zagrebom, ki bo imel v Celju zvezo z Dravo, ki poslej ne bo več vozila iz Benetk, temveč iz Trsta prek Ljubljane in Murske Sobote do Budimpešte.
Bo pa imela Drava v Trstu kljub skrajšanju dobre povezave z vlaki proti Rimu, Neaplju in tudi proti Franciji.
Z novim voznim redom ukinjajo SŽ dva para regionalnih vlakov med Ljubljano in Opčinami.
Zaradi eurocityja med Dunajem in Zagrebom bo ukinjen dosedanji vlak med Mariborom in Zagrebom.
S prestopanjem in v povezavi lokalnih vlakov in vlakov intercity bo mogoče ponoči priti iz Murske Sobote v Budimpešto in nazaj.
Četudi so tej pripovedi sledile še mnoge, bi danes težko presodili, koliko je (ali ni) uspelo mnogim anonimnim ali javnim osebnostim v očeh javnosti videti rakave bolezni kot vse druge.
Verjetno je še najbliže resnici, da o tem problemu radi govorimo globalno, na zasebni ravni pa vsakdo pestuje svojo bolečino.
Po pripovedi hrvaškega strokovnjaka na okrogli mizi o aidsu v Ljubljani nam je tudi v ušesih prava kalvarija družine, ki skrbi za osirotela otroka z aidsom.
Kjer koli, v vrtcu, v šoli ali v stanovanjskem naselju, so zvedeli za »nevarnost«, so se jih ne le v velikem loku izogibali, ampak počeli prav vse, da bi jih izgnali.
Bi bilo pri nas kaj drugače?
Bi starši verjeli strokovnjakom, da se aids ne prenaša z običajnimi socialnimi stiki?
Tako od 'elektronskih' kot 'pisnih' športnih novinarjev beremo in poslušamo izraze skejtanje, bordanje, borderji, skejtbordi, skateboarding, final four, grand prix, tajming/samozadovoljujetiming, Ljubljana open, Čop challenger, evro challenge, carving, rolling, oldtimer, jackpot, pace maker, lucky loser, Šiška gym international, America's cup, crosscountry, borderkros?
'Veliko' novinarsko ime na televiziji govori o rejtingih.
Škoda, ki jo povzroča nezadostna zaščita intelektualne lastnine v finančnem svetu, je bila očitna že pred letom 1998.
Leta 1993 je namreč Ameriška borza (Amex) potrošila precej denarja za razvoj in uveljavitev sistema ETF: to je bila ključna inovacija na borznem področju, saj vlagateljem omogoča, da nenehno sledijo gibanju vrednosti določenih delnic.
Vse poteka elektronsko, stroški pa so majhni.
Ko pa je ta inovacija zaživela v praksi, so jo začele uporabljati tudi druge finančne organizacije, Amex pa je ostala brez dividend, ki bi ji jih morala zagotoviti ta zelo uporabna inovacija.
Zadnja širitev patentne zaščite bo menda preprečila takšne zagate, hkrati pa naj bi spodbudila inventivnost.
Po drugi strani pa obstajajo tudi številni negativni vidiki širjenja patentne zakonodaje: prvi med njimi je nedvomno večje število tožb, ki tudi veliko stanejo.
Podjetja ugotavljajo, da jim poskušajo njihovi tekmeci, ki imajo registrirane patente na področju poslovnih metod, preprečiti, da bi izboljšala svoje poslovne strategije.
Na primer: Amazon.com je tožil konkurenčno podjetje Barnes&Noble.com, ker je strankam ponujalo metodo »enega klika«, ki jo je patentiral Amazon.com.
Vsa zadeva je bila dokaj nenavadna, saj se zdi, da je metoda »enega klika« nekako samoumevna; to pomeni, da pristojni organi zanjo sploh ne bi smeli podeliti patenta.
No, sodišče je lani odločilo, da mora Barnes&Noble.com Amazonu izplačati precejšne patentne pristojbine.
V manj kakor letu dni je občina pol stavbe poceni prodala in nato celotno spet drago kupila - Rušijo brez gradbenega dovoljenja
Policisti pa imajo pri odkrivanju dokazov o krivolovu precej težav.
Turk pojasnjuje, da imajo prometni policisti sicer navodila, kako ravnati ob sumu na krivolov.
A težava je v tem, da brez utemeljenega suma - zgolj sum ali celo običajna kontrola prometa ne zadostujeta - ne smejo od voznikov zahtevati, da odprejo prtljažnik.
Tudi če v avtomobilu najdejo na divje odstreljeno divjad, pa to še ne zadostuje, da bi jim lahko preiskovalni sodnik izdal tudi odredbo za hišno preiskavo na domu krivolovca.
Tako se tudi policisti vrtijo v krogu, krivolovcem pa skoraj nikoli ne morejo kazensko očitati ponavljajočega se kaznivega dejanja.
- Z enakim načinom lova kot na celjskem območju se ukvarjajo tudi divji lovci, ki divjad z malokalibrskimi puškami pobijajo po gozdovih širše mariborske regije.
Po besedah Andreja Ivančiča z mariborske lovske zveze so krivolovci dobro organizirani, saj se na lov napotijo s tremi vozili.
Tisti, ki streljajo, se peljejo v sredini, medtem ko krivolovci v prvem in tretjem vozilu kolegom, ki streljajo, po mobilnem telefonu sporočajo morebitne nevarnosti.
In kot kaže, krivolovci pri delu očitno niso nič kaj nežni, saj so lovci pred dnevi našli kar na cesto odvrženo srnino kožo; verjetno so to storili zato, da bi pokazali, kakšni junaki so, je prepričan Andrej Ivančič.
Dodal je, da so lovci pri vsem skupaj nemočni, saj nimajo pooblastil za ukrepanje, še celo lovski čuvaj lahko morebitne kršitelje zgolj ustavi in pokliče policijo.
Na Gorenjskem krivolov ni več tako razširjen kot je bil nekdaj, ko je za marsikoga pomenil pomemben dodaten vir za preživljanje.
Znan je primer izpred 50 let, ko je v Bohinju zaradi krivolova celo odpadla predstava domačega amaterskega gledališča.
Miličniki so namreč tedaj priprli več igralcev tega gledališča, ker so bili osumljeni krivolova.
Med glavnimi razlogi za spreminjanje zakona so bili z ustavo neusklajeni členi o ustanavljanju lokalnih turističnih organizacij in obveznem članstvu v njih.
Zdaj predlagani zakon ne določa več oblike organiziranosti lokalne turistične organizacije.
Poslej bodo to nalogo lahko opravljale kakršnekoli pravne osebe, ki so bile ustanovljene z namenom spodbujanja razvoja turizma na določenem turističnem območju.
Sploh ni nujno, da so to javni zavodi, lahko so tudi gospodarska interesna združenja, družbe z omejeno odgovornostjo in celo sama občina ...
Kadrovanje po zagorsko ali kaj ima Švagan proti ptičkom
Na pokrajini na prodnih nanosih Kokre in Save je zraslo 12 gručastih naselij.
Dopolnjena so s potezami kolonizacijske poselitve, ki se zvezdasto razraščajo ob svojih vpadnicah.
Ob pregledu Strokovnih podlag ugotovimo, da je krajinska značilnost občine mozaična struktura polj, ki jo dopolnjujejo ostanki nižinskega gozda.
Prostorske poudarke dajejo osamela drevesa, znamenja in kapelice, dominante naselij pa zvoniki.
V veliki meri so ohranjeni še nekdanji robovi naselij, kjer je prehod med polji in naselbinami speljan postopno prek sadovnjakov in skupin kozolcev.
Arhitektura je v šenčurski občini še prepoznavna, a obcestne vasi se močno spreminjajo.
Tako se denimo pojavlja predmeščanski tip hiše in nove gradnje posnemajo zlasti predmestne hiše iz Nemčije.
Primer hiše, ki bi jo po mnenju konservatorjev bilo treba ohraniti v celoti, je Bvagnetova hiša, kmečka hiša na Pipanovi 2, zato bo predlagana za kulturni spomenik.
Le tako se bo mogoče čim prej lotiti obnove.
Koper - Nezaslišano odlaganje strupenih in okolju neprijaznih snovi se je pred dnevi zgodilo v Bošamarinu pri Kopru.
Neko izolsko podjetje je naročilo zasebnemu prevozniku, da je na kolovoz, ki je nastal med njivami, navozil več deset kubičnih metrov črne zmesi peska, olja in nafte.
O dogodku nas je obvestil Branko Haber (na fotografiji skupaj s ponjavo čez zastrupljen kolovoz), saj so onesnaževalci okolja povzročili v neposredni bližini njegovega doma precejšnjo škodo.
Še večja škoda pa je nastala v naravi.
Kot poklicni gasilec dobro ve, od kod bi tak material lahko prišel.
Zelo podoben odpadni material nastane pri peskanju in čiščenju rezervoarjev (skladišč) za nafto ali tankerjev.
Seveda so za odstranjevanje tega nevarnega odpadka natanko predpisani postopki, ki pa jih v tem primeru niso spoštovali.
Prevoznik, katerega imena koprska policija še ni želela izdati, je pred dnevi po kolovozu iz znanega izolskega podjetja pripeljal kakih 50 kubičnih metrov materiala, ki je prepojen z nafto in že od daleč smrdi.
Velik kup materiala so kasneje razvozili po kolovozu in to v neposredni bližini sliv, češenj, hrušk in drugega sadnega drevja.
Čez omenjeni kup črnega odpadlega materiala pa so že navozili material, da bi prikrili dejanje.
Vendar jim namera ni uspela.
Prostor so si ogledali pristojni inšpektorji in policisti, ki so ocenili, da gre za nevarne odpadke.
Zato so vzeli vzorce in jih dali v analizo v ljubljanski Center za forenzične preiskave.
Branka Habra zdaj skrbi, koliko časa bo trajalo, preden bodo odpeljali nesnago.
Inšpektorji so kolovoz z nasutjem začasno samo prekrili s plastično ponjavo, da dež ne bi spiral ostankov naftnih derivatov v zemljo.
Haber se boji, da bi lahko nevarne snovi zastrupile tudi podtalnico, iz katere črpajo vodo za zalivanje.
Kolikor smo uspeli zvedeti, je inšpektor za okolje že začel postopek, s katerim bodo odstranili nevaren material.
Za zdaj še ni jasno, kdo bo plačal dela, saj bodo storilcu in naročniku to še morali dokazati.
Haber je prepričan, da bi inšpektorji lahko zelo hitro zvedeli, kdo je lastnik zemljišča in kdo na tak način »ureja« kolovoz.
V medobčinski matični knjižnici v Žalcu bo akademski slikar in restavrator Viktor Povše drevi predaval o restavratorstvu, Janez Domitrovič pa bo recitiral Prešernove bolj prešerne verze.
Ob tem bodo v istih prostorih odprli tudi razstavo članov likovne sekcije Kulturno umetniškega društva Žalec.
Ves dan bodo danes imeli odprta vrata v Savinovi hiši, v obnovljenem delu dvorca Novo Celje in v Domu II.
Tu bo ob osmih zvečer skupina Kulturno umetniškega društva Griže uprizorila tudi predstavo TV Griže.
Na voljo so brezplačne vstopnice.
Črnomelj, Metlika - Črnomaljci so letošnji tradicionalni novoletni direndaj začeli konec tedna s predvajanjem filma Tema, delavnico adventni venček v črnomaljski knjižnici, sobotnim koncertom mešanega pevskega zbora Samospev v črnomaljskem kulturnem domu in predvajanjem filma Ne joči, Peter .
Organizatorji iz črnomaljskega Zavoda za izobraževanje in kulturo bodo pripravili do konca decembra še več kot dvajset prireditev.
Metliška zveza prijateljev mladine, ki pripravlja tradicionalne metliške prednovoletne prireditve je organizirala v kulturnem domu v Gradcu v soboto popoldne igrico dramskega krožka osnovne šole Mirana Jarca iz Črnomlja Pika Nogavička .
Po celotni metliški občini se bo zvrstilo v prednovoletnem času še 27 prireditev.
Kot je povedal Branko Belca, ki na mariborski komunalni direkciji vodi projekt zahodne obvoznice, je za izgradnjo njene tretje etape Družba za avtoceste v republiki Sloveniji (Dars) konec preteklega tedna podpisala pogodbo s Cestnim podjetjem Maribor (CPM).
»Vrednost pogodbe znaša 1,2 milijarde tolarjev,« je pojasnil Belca in dodal, da bo večino denarja za to naložbo zagotovila Dars (zanjo bo namenila tudi denar, ki ga dolguje občini z naslova gradnje Koroškega mostu), manjši del pa občina in nekaj drugih sofinancerjev.
Je pa treba Frangežu priznati, da se kljub političnim ambicijam na srečo še ni nalezel nekaterih razvad svojega šefa Borisa Soviča, ki tu in tam rad zamudi.
Pred dnevi je, denimo, kopico lokalnih veljakov in predstavnike sedme sile pustil čakati kar dvajset minut, preden je namenu predal obnovljeno fontano na Trgu generala Maistra.
Me prav zanima, kaj bi župan porekel, če bi se zbrani naveličali čakanja in bi fontano namenu predal zgolj ob prisotnosti svoje piarovke, ki v njegovi bližini po službeni dolžnosti pač mora biti.
Ob metliški meji bo krožišče
»Moj pob bo vojak, hči gre pa za šiviljo,« se je v bifeju Pri lipi v starem Guštanju pridušil Lipi, odpisani železar in pripisani prisilni upokojenec.
Družba okrog njega, v glavnem vrstniki z enako usodo, se je strinjala.
»Bosta vsaj imela ziher šiht,« je bil kratek Jozej, ki je imel to srečo, da si je v fabriki prislužil celo penzijo.
Jozejevi otroci so bili starejši od Lipijevih in so še ujeli šihte, ko so v nekoč Thurnovi, danes državni fabriki, iskali mlade delavce in stare pošiljali na cesto.
»Pob bo soldat, bo imel fajn in stalno colngo, bo lahko šel tudi v Afganistan in Irak, ali pa v Bosno, še dnevnice bo dobil.
Boljše mu bo šlo kot naš'mu Studenčniku, direktorju pancerfabrike,« je nadaljeval Lipi, ki se je zadnje dni rešil velikih skrbi, kaj bo prihodnost prinesla njegovima Luku in Mojci.
Učenci in zaposleni OŠFara bodo s pomočjo staršev in krajanov uredili bregove Prifarskega jarka, pripravljajo pa se tudi za ureditev učne poti od Kolpe do izvira Nežice.
Za krajane pa bodo organizirali tudi predavanje o uporabi alternativnih virov energije.
Izjave predsednika uprave holdinške družbe Istrabenz seveda ne morem komentirati, menim pa, da bi bil pripravljen podpreti rešitev, ki bi zadovoljila ključne interese vseh, ki sobivamo v tem občutljivem prostoru.
Na letališču smo prepričani, da takšna rešitev obstaja in upamo, da jo bomo znali poiskati.
- Sinoči so na Savskem otoku v Kranju odprli prodajalno OBI, ki je s 6300 kvadratnimi metri prodajne površine največja v nakupovalnem središču Supernova, katerega v celoti odpirajo danes.
To je že četrta prodajalna vodilne evropske blagovne znamke z izdelki za dom in gradnjo v Sloveniji.
V njej je kupcem na voljo več kakor 40.000 izdelkov, od teh okoli 70 odstotkov tujih in 30 odstotkov slovenskega izvora.
Na včerajšnji novinarski konferenci so predstavniki Save, katere trgovska in finančna družba Market je nosilka franšize OBI za Slovenijo, povedali, da bodo v prihodnje odprli še več takih prodajaln, saj nameravajo z njimi pokriti območje celotne države.
Poleg običajnih velikih prodajaln imajo v načrtu tudi manjše, velike okoli 2500 kvadratnih metrov, ki jih bodo odprli v manjših mestih.
V novo prodajalno v Kranju so vložili le blizu pet milijonov evrov, za opremo in zaloge blaga, ker so prostore zanjo najeli za daljši čas.
Na vprašanje, kako bo s cenami izdelkov v njihovi prodajalni po vstopu Slovenije v EU, so na novinarski konferenci odgovorili, da se bodo za nekaj odstotkov znižale.
Na odprtju, ki sovpada z zaključkom evropskega leta invalidov, so Društvu invalidov Kranj podarili 20 kovinskih »stopničk« ali bolje rečeno klančin, ki bodo invalidom na vozičku pomagale premagovati do 25 centimetrov visoke ovire na njihovi poti.
Neprijetnega - skupnega in čezmejnega - presenečenja v tem letu gotovo ne bodo doživeli Mirko Brulc, Dragan Valenčič in Vittorio Brancati, torej župani novogoriške, šempetrsko-vrtojbenske in italijanske goriške občine.
Zdaj so namreč že trdno prepričani, da bo skupna prireditev, ki jo pripravljajo za predvečer vstopa Slovenije v Evropsko komisijo na obmejnem območju - na prostoru, kjer se stikata mesti Nova Gorica in Gorica -, dobila poseben poudarek.
Do konca leta pa njihovo prepričanje o izjemnosti novogoriško-goriške prireditve gotovo ne bo omajano; prej bo - je mogoče napovedati - nasprotno.
Dimitrij Volčič, poslanec v evropskem parlamentu je županom namreč v teh dneh sporočil novico, ki so jo že več mesecev nestrpno pričakovali.
Novica se glasi: Romano Prodi, predsednik Evropske komisije je svoj koledar za »tour d' Europe«, kot je dejal Volčič v Novi Gorici, dokončno oblikoval.
V njem je 30. april 2004 očitno obkrožen z rdečim flomastrom (vsi trije župani obmejnih občin so pač levi oziroma socialni demokrati).
Dimitrij Volčič sicer županom ni govoril o rdečem flomastru, povedal pa jim je, da bo predsednik Evropske komisije brez dvoma takrat spet pripotoval na Goriško in sodeloval na novogoriško-goriški slovesnosti.
Morda bo Romano Prodi na tokratnem srečanju s predsednikom slovenske vlade omenil prireditev in, kdo ve, ali se Goričanom z obeh strani slovensko-italijanske meje vendarle ne obeta uresničitev želje, da bi bila njihova slovesnost glavna v slovenskem prostoru.
Bo administracija predsednika Georgea Busha začela trgovinsko vojno s Kitajsko z uvedbo protekcionistične zapore za vedno več kitajskih izvoznih artiklov?
Bo Peking z novimi naročili letal pri Boeingu malce umiril ameriško paranojo zaradi naraščajočega kitajskega presežka v blagovni menjavi z ZDA?
Se bo Kitajska na podlagi vsega, kar bo Wen Jiabao tam videl in slišal, odločila za nakup manj ameriških dolarskih obveznic in za zamenjavo večjega dela svojih deviznih rezerv, ki presegajo 400 milijard dolarjev, v evre?
Vsak možni odgovor ima takšne ali drugačne posledica za ravnovesje na globalnem trgu blaga, valut in kapitala.
Kitajska je s svojim tekstilom, nedrčki, televizorji in verjetno še vrsto drugega blaga, katerega obilna navzočnost na ameriškem trgu jezi vse tiste, ki so prepričani, da jim cenena azijska delovna sila zapira delovna mesta, postala pomembna tema predvolilne kampanje v Združenih državah.
Zato še bolj občuti potrebo, da bi v Evropi pognala globlje korenine, si tako zagotovila nadaljevanje stabilne rasti in omilila stres, ki bi ga lahko povzročilo takšno ameriško zvijanje roke.
Kje in kako vidi rešitev Rimskih Toplic glede na to, da je bil v času, ko jih je zapuščala jugoslovanska vojska, predsednik izvršnega sveta občine Laško?
»Rešitve v tem trenutku ne vidim,« je skeptičen.
»Čas revitalizacije Rimskih Toplic je zelo zamujen.
Če se povrnem za 12 let v preteklost: tedaj se je občina s pomočjo slovenskega ministrstva za obrambo za zdravilišče pogajala neposredno z Beogradom.
Uspelo nam je, da je Zdravilišče Rimske Toplice ostalo nedotaknjeno, da so torej ostale stavbe, vsa oprema.
Na občini smo predlagali, da bi nadaljevali dejavnosti zdravilišča; organizacijsko tako, da bi občina ustanovila javni zavod.
Bilo bi težko, o tem sem prepričan, a zdravilišče bi še danes živelo.
Toda tu je bilo še stališče vlade, po katerem bi zdraviliški komples lahko vzelo v najem Zdravilišče Laško.
Pogodbe nismo nikoli podpisali, ker so bili pogoji, ki jih je postavilo ministrstvo za obrambo, nesprejemljivi.
Najemnina je bila previsoka, ob morebitnem nakupu pa previsoko ovrednotena sredstva, zahtevali so tudi 40-odstotni popust na storitve.
Po tem so se začele Rimske Toplice ponujati 'vsakomur', ki je kaj ali pa ni nič vedel o zdraviliškem turizmu.
Rezultat poznamo.
Po mojem mnenju je v tem času nastalo za okrog pet milijonov evrov gospodarske škode, socialne škode - zaposleni so ostali brez služb, zavira se razvoj kraja ipd. - pa se ne da oceniti.
Bo kdo za to odgovarjal?« se sprašuje Roman Matek in meni, da bi bilo seveda treba narediti vse, da se zaščiti termalna voda in obudi tradicija.
Kakšno vlogo je pri revitalizaciji Zdravilišča Rimske Toplice odigralo podjetje Hosting?
»Na Barsosovo iniciativo smo kot strokovna organizacija ocenjevali že pripravljen investicijski program - naša naloga je bila, da ugotovimo, ali je realen in izvedljiv in na katerih točkah ga je treba dopolniti oziroma spremeniti,« nam je povedal Peter Vesenjak iz Hostinga.
Zadnja predpogodba je bila podpisana pred tremi leti.
Samo naivni so verjeli, da se bo iz nje izcimilo kaj oprijemljivega.
Tisti, ki so se na tak ali drugačen način že ogrevali za revitalizacijo zdravilišča - in ni jih bilo malo -, danes menijo, da vlada ne stavi na pravega konja.
Samo združeni, je večinsko mnenje, lahko pred propadom rešijo zdravilišče, ki ima to nesrečo, da ni v Ljubljani ali na obali.
Morda, morda bi potem šlo hitreje, čeprav nam stari portoroški Palace podira takšna razmišljanja.
Eksotičnih palm ob obali ni niti za vzorec, razen seveda v najbolj zmanikiranih mestih.
Pa še tam se običajno košatijo le ob mestnih promenadah ali v najlepših parkih.
Na obali je vseeno lahko prijetno.
Zlasti ker z izjemo najbolj turističnih krajev ni težko najti zajetnega kosa peščene obale, posute z belimi školjkami.
Če ti veter in dokaj hladno morje ne dopuščata namakanja, se še vedno lahko odpraviš na neskončne sprehode čez peščena prostranstva.
Ure dolgo te lahko spremljajo le kriki galebov in drugih ptic, ki se gostijo na obali.
Še posebno kadar glavna turistična sezona mine.
Obale so namreč namenjene pretežno Čilencem, saj je država na zahodni strani Andov kar nekako odrezana od drugih v Južni Ameriki.
Morje je tod precej valovito, tako previdnost pri plavanju ni nikoli odveč.
Zato pa se nad valovi toliko bolj navdušujejo deskarji.
Milano pokazal novi slog življenja
Templji novega sloga so restavracije in aperitiv bari
Milanski templji novega sloga so postali restavracije in aperitiv bari, od najbolj ekstremnega Just Cavalli Café na Torre del Parco Sempione, za katerega si arhitekt Italo Rota ne pomišlja trditi, da je »v dizajnu zares nekaj novega« (v mislih je imel divane v leopardjem vzorcu).
K modnim milanskim lokalom sodijo še Gattopardo v ulici Piero della Francesca, Gibilterra v ulici Stendhal, Sherazade na trgu Diaz, Frida Café na Pollaiuolo in Chandelier na Brogi, ki ga je projektiral Samuele Mazza.
»Restavracija se je rodila iz dekadentne zamisli, z lučmi in žametom po francosko in v slogu patricijske hiše.
Pomembno je ustvariti emocije,« pravi arhitekt.
Mazza je odprl tudi trgovino Visionnaire pri Rotondi Besana.
»Verjamem v glamurozni dizajn.
Minimalizem nas je leta in leta silil živeti kot v bolnišnici.
Zdaj nas mora, minimalistične skesance, nekaj ogreti.«
Med znamenitostmi Utrechta, četrtmilijonskega mesta v osrednjem delu Nizozemske, je tudi nacionalni muzej avtomatskih glasbil.
Njegova zbirka obsega zelo raznovrstne primerke - od glasbenih skrinjic, ki so svoje mesto najpogosteje našle na damskih nočnih omaricah, prek lajn do uličnih in dvoranskih klavirjev, ki so domovali tudi v tipično moških zabaviščih, kot so pristaniški bari prejšnjih stoletij.
Povečanje letalskega prometa - IATA je sporočila statistiko mednarodnega letalskega prometa za september 2003.
Podatki kažejo prve pozitivne rezultate po februarju, ko sta epidemija sarsa in vojna v Iraku tako radikalno vplivali na letalsko industrijo.
Statistika kaže enoodstotno povečanje letalskega prometa v primerjavi z lanskim septembrom.
K temu sta prispevali predvsem 3,6-odstotno povečanje v Evropi in kar 19,4-odstotno povečanje letalskega prometa na Srednjem vzhodu.
Čeprav je promet na azijsko-pacifiškem območju ter v Severni Ameriki še vedno za 1,6 oziroma 3,6 odstotka manjši od lanskega leta, obe regiji kažeta pozitivne rezultate v primerjavi z istim obdobjem lani.
Mladi Robert Hartlauer je očitno dinamičen človek; pravi, da so se za vstop na naš trg odločili pred komaj enim mesecem.
Zdaj je že 14 dni lastnik slovenske podružnice Hartlauer, d. o. o.
Kdo je njegov največji tukajšnji konkurent, ne ve, pravzaprav pa o tekmecih niti ne razmišlja.
Izhaja le iz sebe in filozofije svojega podjetja, ki veliko da na storitev, strokovno svetovanje in prijaznost do kupcev.
Trgovina v City parku (v prostorih nekdanjega Cominga) je velika 500 kvadratnih metrov.
Naložba je stala 130 milijonov tolarjev.
Začeli bodo s 25 zaposlenimi, od tega jih bo 10 optikov.
Pet delavcev bo prišlo iz Avstrije, preostali bodo Slovenci.
Svoje spletne strani s ponudbo in cenami, namenjene slovenskim kupcem, še nimajo (»Vedeti je treba, da v Avstriji internet nima take veljave kot pri vas.«).
Pripravili jo bodo po novem letu.
Kot je izzvenelo tudi iz včerajšnje predstavitve, stavi Hartlauer predvsem na nizke cene.
Polovico ponudbe bodo očala, tako sončna kot korekcijska.
Posebnost pri slednjih je na primer enotna cena za kompletno storitev, neodvisno od dioptrije oziroma tehnične izvedbe stekel.
Po vstopu v EU naj bi se cene očal, pa tudi drugih izdelkov iz Hartlauerjeve ponudbe, še nekoliko spustile.
Prav tako pa je treba povedati, da je država svoj velikanski lastniški delež v Talumu pridobila prav s svojim obračunavanjem električne energije.
Kar nekaj let je namreč kidričevska tovarna slovenskemu elektrogospodarstvu plačevala električno energijo po enako visoki ceni, kot so jo najdražje plačevali proizvajalci aluminija drugje v Evropi.
Slovenska pa je bila višja in tako se je nabirala razlika, ki jo je elektrogospodarstvo sicer obračunavalo, plačane pa ni dobilo, zato pa je ta svoj dolg ob lastninjenju tovarne aluminija v Kidričevem spremenilo v lastniški delež elektrogospodarstva in s tem posredno v državno last.
Okoliščine se niso spremenile in tudi Kad ima opredeljena poslanstva in strategije.
Tako se bo spremenilo le tisto, kar bo dalo osebni značaj vodenju podjetja, ne pa ključne Kadove strateške usmeritve.
Podjetje mora po mojem mnenju postati učinkovit finančni posrednik in predvsem učinkovit upravljavec vzajemnih pokojninskih skladov.
Na srednjedolgi rok bo Kad prav gotovo ključen kot upravljavec portfelja, ki ga je prevzel v lastninskem preoblikovanju.
Ta portfelj se že nekaj let preoblikuje tako, da se zmanjšujejo opredeljena tveganja in dosegajo čim višji donosi.
Kad namerava tudi v prihodnje uporabljati mehanizme vladanja podjetjem, ki bodo povečevali vrednost naložb.
Tako mora biti Kad tisti, ki zagotavlja vire zavodu za pokojninsko in invalidsko zavarovanje (zpiz), in kot upravljavec vzajemnih pokojninskih skladov biti učinkovit finančni posrednik.
Kolikšen delež naložb imate v tujih vrednostnih papirjih?
To se nam zdi logično in za to se zavzemamo.
Kad se za uravnavanje likvidnosti kratkoročno zadolžuje že dalj časa.
Ta hip se nam zdi, da bi bil najcenejši vir izdaja obveznic.
Te imajo še druge prednosti, saj bi bile, če bi bile izdane, uvrščene na prosti trg.
S tem bi bil Kad, kot izdajatelj vrednostnega papirja, zavezan poročati po pravilih borze in po zakonu o trgu vrednostnih papirjev (ZTVP).
Je pa izdaja teh obveznic predvsem v funkciji uravnavanja likvidnosti Kada.
Menim, da bo to prineslo spremembe na finančnih trgih.
Ob tem se bo odprl trg finančnih posrednikov.
V smislu trga, na katerem posluje Kad, bo to gotovo pomenilo večjo konkurenco na trgu finančnih posrednikov.
Kad ima v svojem osnovnem portfelju deleže slovenskih podjetij in ključno je, kaj se bo dogajalo s temi podjetji.
Menim, da je vstop v EU priložnost, ki bo povečevala vrednost naših naložb v vrednostne papirje.
Ob tem bo to priložnost za podjetja, v katerih ima Kad svoje naložbe.
Torej je to dobro tudi za portfelj Kada.
Kad je solastnik Skimarja in s tem Elana.
Ste z Elanovim vodstvom morebiti že dosegli dogovor o spremembi sedanje razvpite pogodbe o poslovodenju Elana?
Reforme za znižanje stroškov zdravstvenega zavarovanja ogrožajo farmacevtske dobičke - Je res ogrožen razvoj zdravil?
Med sodelavci knjige Literarni izzivi so ugledna imena, kot Aleksander Flaker, Kajetan Gantar, Zvonko Kovač, Vojislav Nikčević, Stanislav Marijanović, Franc Zadravec, Matjaž Kmecl, Joža Mahnič, France Bernik, Ivo Frangeš, Gerhartd Giesmann, Reinhard Lauer, vse do mlajših iz Maribora (Silvija Borovnik, Dragica Haramija, Mirko Križman, Darja Pavlič, Miran Štuhec) in Ljubljane (Janez Vrečko, Marija Stanonik, Matija Ogrin, Marko Juvan).
Ni neopazno, da nekaterih literarnih zgodovinarjev v zborniku ni, po drugi strani pa so nekateri njegovi dolgoletni prijatelji prispevali bolj oseben zapis in spomin nanj (Gantar, Flaker).
Poleg tega je bil tudi avtor slovite izmišljotine o petih hrvaških čarovnicah iz Ria, ki »spodkopavajo Hrvaško«.
Za to »uslugo« so ga v Tuđmanovih časih nagradili s tem, da so ga imenovali za pomočnika ministra za kulturo.
Ta okretni harlekin se je dokopal do položaja voditelja programa na Dubrovniških poletnih igrah in tam zahteval avto, šoferja in vilo, iz katere bo lahko »njegov pes videl morje«.
S tem je znova presegel vse meje, tako da je moral odstopiti.
Krešimir Nemec s Filozofske fakultete v svoji kritiki Zgodovine hrvaške književnosti duhovito ugotavlja, da je »Slobodan Prosperov Novak Ćiro Blažević hrvaške književnosti«.
Upajmo, da pomeni novo obdobje v priznavanju prevajalskega dela podelitev Župančičeve listine Radoslavu Dabu za lani v Zagrebu izdano antologijo Nova slovenska lirika .
Že naslov pove, da gre za drugo izdajo (prva l. 1975), v kateri je zbranih 39 pesnikov od Srečka Kosovela in Alojza Gradnika do Petra Semoliča.
Zajema sedem tisoč verzov in jo je bilo treba že ponatisniti.
Kljub temu da sporazuma o nasledstvu hrvaška stran še ni ratificirala, Arhiv RS in Slovenska kinoteka ne počivata - Kaj bo s slovenskim deležem pri koprodukcijah?
3. decembra 1967 je srce pravkar umrlega človeka prvič v zgodovini človeštva začelo biti v telesu drugega človeka .
Prvo uspešno presaditev srca je v bolnišnici Groote Schur v Cape Townu opravil kirurg Christiaan Barnard, 53-letni bolnik Louis Waskansky pa je dobil srce petindvajsetletne ženske, ki se je pred tem smrtno ponesrečila.
Waskansky je živel le osemnajst dni po operaciji.
Umrl je za pljučnico, saj so zdravila, s katerimi so zdravniki hoteli preprečiti, da bi njegovo telo zavrnilo tuje srce, preveč oslabila obrambno sposobnost organizma.
Uspešnejša je bila druga presaditev srca, ki jo je Barnard opravil dober mesec pozneje - zobozdravnik Philip Blaiberg je živel še leto in sedem mesecev.
Kdor bi ob tem, da so za črke nekateri pripravljeni celo plačati, nejeverno zmajeval z glavo, ga bo mogoče prepričal tale podatek, ki dokazuje, kako pomemben del kulture nekega naroda je pisava: pogosto se drugače napiše celo črkovno znamenje za glas, skupen več jezikom.
Preglas ali nemško Umlaut tako Nemci raje vidijo bliže črki, v skandinavskih besedilih je zaželeno, naj bosta pičici malo bolj dvignjeni, razlaga Porchez.
Kar zadeva bolj eksotične črke, ki jih v francoščini ni videti, se je Jean-Franc sois Porchez že poskusil v oblikovanju poljskih, saj je prva lokalna izdaja ameriške Harvad Business Review, tiskane v pisavi le monde, izšla v poljščini.
Po pravilu se je v takih primerih treba obdati s tamkajšnjimi oblikovalci in upoštevati domače znanje, pravi francoski tipograf, ki se ciriličnih pisav (še) ni lotil.
Navdušujejo ga tudi razlike v splošnem vtisu, ki ga občuti ob pogledu na tiskano besedilo v zahodnoevropskih jezikih: francoski tekst se zdi bolj enorazsežen in »brez reliefa«, nemška besedila z vsemi velikimi začetnicami, nekaterimi značilnimi kombinacijami črk, pa tudi s pogostnostjo z-jev učinkujejo bolj razgibano, vidnejša je diagonalna komponenta.
»Zato se oblikovalci črk v posameznih državah najbrž ravnajo po tem, da za jezik z bolj razgibano grafično podobo oblikujejo nevtralnejše črkovne vrste, saj bi v nasprotnem na strani kar vrvelo,« razmišlja Porchez, ki je na vprašanje, kaj bi rekel o slovenščini, dejal, da izstopa vertikalna komponenta, veliko je i-jev in g-jev, zato se vse zdi bolj navpično.
Potem ko ni nobena skrivnost, kdo od Slovencev bo nastopil v igri posameznikov, saj se med seboj lahko merita le prva oziroma druga moža vsake ekipe, pa bo šele danes jasna sestava za dvojice.
Poznavalci bodo kajpak dogodek obudili v spominu javnosti prvič in vsakič, ko se bo v prihodnosti zgodilo kaj podobnega.
In bo tekmovalna žirija vnovič šla prek dopustne meje tveganja kot v Kuusamu, o čemer si je bila enotna sedma sila.
Vendar je škoda že storjena, čeprav je Morgenstern ostal, grobo rečeno, cel.
Smučarski skoki so bili od nekdaj moj konjiček.
Po koncu kariere sem se konec osemdesetih let lotil študija matematike, vendar sem kmalu ugotovil, da to ni zame in presedlal na fakulteto za šport.
Postal sem trener skakalcev kluba Puijo v domačem Kuopiu.
Čakovec - Slovenske predtekmovalne skupine D, ki se je za teden dni »utaborila« v međimurski prestolnici, se je upravičeno oprijelo ime skupina smrti.
Za razliko od drugih, v katerih sta vsaj po dva »outsiderja«, ki za močnejše ne bi smela predstavljati večje ovire, gre v Čakovcu vnaprej v boju za uvrstitev v drugi del SP odpisati le Slonokoščeno obalo.
Med preostalimi petimi ekipami pa naj bi se do konca bil izenačen boj.
V njem danski rokometni »čarovnik« Ulrik Wilbek, ki je v petih letih kot selektor osvojil kar sedem kolajn na velikih tekmovanjih, največ možnosti daje Madžarkam.
Naše vzhodne sosede visoko vidi, tudi ko bo šlo za kolajne.
Strah pred Kitajsko je imel velike oči
Čakovec - Slovenske rokometašice so udarno začele 16. svetovno prvenstvo na Hrvaškem.
Na kolena so spravile novo azijsko nevarnost Kitajsko, na katero so pred štartom tekmovanja vsi gledali z obilico strahospoštovanja.
A vsaj za slovensko izbrano vrsto je imel strah pred Kitajkami velike oči.
Izbranke nekdanjega korejskega selektorja Hjungkjunga Čunga ji še niso dorasle tekmice.
- Na svetovnih kvalifikacijah v taekwondoju združenja WTF za nastop na OI prihodnje leto v Atenah, ki se bodo jutri začele v Parizu, bodo Slovenijo zastopali Nina Prcač-Dolinšek (Orient, do 49 kg), Mojca Ljubič (Art, do 57 kg), Flamur Sadrija (Orient, do 58 kg) in Marcel More (Art, do 80 kg).
»Mislim, da ima za preboj med najboljše tri oziroma štiri borce, kolikor jih bo iz Pariza potovalo v Atene, še največ možnosti Sadrija, vendar pa lahko prijetno preseneti tudi preostala naša trojica,« je napovedal trener slovenske reprezentance Dragan Zarič.
V sinočnji reprizi lanskega finala so Jeseničani igrali proti hokejistom Albe in tudi proti domačim sodnikom, ki so se v odločilnih trenutkih očitno nagibali na stran gostiteljev.
Uvodne minute so minile v medsebojnem »otipavanju« brez lepih priložnosti, v 10. minuti pa so se prvi veselili domači igralci.
Jeseničani so namreč tedaj napravili napako z igralcem več, ki jo je izkoristil Rusznyak.
Le minuto pozneje je po samostojnem prodoru zadel še Palkovics.
Slaviji je po porazu prejšnjo sredo z Jesenicami v kazenskih strelih v drugo le uspelo.
Uspešna sta bila branilca Robar in veteran Beribak.
Gostje so začeli podjetneje in že v 5. minuti zasluženo prešli v vodstvo.
Domači so v uvodni tretjini igrali nepovezano, a vseeno izid do odmora izenačili.
V 2. delu so Založani vzpostavili ravnotežje, a so gostje vnovič ušli.
A je včeraj najboljši pri domačih Robar lepo izza gola zaposlil Peruzzija, ki mu ni bilo težko zadeti.
V zadnjih 20 minutah so oboji igrali sila pazljivo, tako da so na koncu odločali kazenski streli, pri katerih so bili Založani bolj zbrani.
V Tivoliju še čakajo na razplet pritožbe po mariborskem porazu
»Prijavo smo vložili, zdaj pa čakamo na odločitev tekmovalne komisije in sporočilo direktorja lige Goodyear, Josipa Bilića.
Vse skupaj bo trajalo nekaj časa, saj mora gostitelj tekme poslati v Zagreb videoposnetek dvoboja.
Še enkrat poudarjamo: ne iščemo opravičila za poraz v sodnikih, se pa zavzemamo za to, da mora vsakdo korektno opravljati svoje delo in nositi morebitne posledice.
Ne pričakujemo velikih ukrepov, z mislimi pa smo že v Rimu,« je včeraj poudaril poslovni sekretar in tiskovni predstavnik kluba Brane Dmitrovič, ki je prevzel »primer Boltauzer«.
Bolero je zmago slavil med malimi skupinami, s koreografijo Drog Nataše Lovše, v kateri šest plesalk in en plesalec preskuša, kje je meja, na glasbo iz filma Goodbye Lenin.
Tretja je bila mala skupina Urške.
V Innsbrucku v Avstriji pa so se na SP zavrteli profesionalci v latinskoameriških plesih.
Petič zapored je zlati pokal pripadel Nemcema Bryanu Watsonu in Carmen.
Druga sta bila Angleža Paul Killick in Hanna Karttunen, tretja pa Rusa Dmitrij Timohin in Ana Bezikova.
Na tekmovanju so manjkali številni vrhunski pari: Južnoafričana Michael Wentlik in Beata sta nastop odpovedala, ko sta začela nastopati za ZDA, zdravstvene težave pa so prekrižale pot tako lani bronastima Slaviku Kryklyvyju in Karini Smirnoff (plesalec si je poškodoval koleno) kot tudi Andreju Škufci in Katarini Venturini.
Na prvenstvo, za katerega sta se pripravljala več mesecev, nista odpotovala, ker je Katarina obležala s hudo vročino.
Sezono je Ermin Rakovič začel v dresu Maribora Pivovarna Laško, končal v Murinem.
Še ena silno vznemirljiva avantura, ki nekako sodi k njegovi nogometni identiteti, v kateri piše, da je nepredvidljiv in včasih preveč preračunljiv fant, na katerega se ne moreš zanesti.
Ptuj - Tudi v 2. kolu na festivalu Kurent 2003 smo videli na ženskem turnirju dve odločeni partiji.
Med zmagovalkama je znova Ana Srebrnič, 19-letna Ljubljančanka, ki se edina po dveh kolih ponaša s celotnim izkupičkom.
Zmagala je tudi romunska velemojstrica Olarasu, ki je ugnala Kapševo.
Ta je sicer dosegla popoln nadzor, a je zaradi pomanjkanja izkušenj začela popuščati po 40. potezi.
Ljubljana - Docent dr. Boris Leskovec, univerzitetni učitelj predmetov rekreacijske stavbe ter projektiranje in kompozicija na ljubljanski Fakulteti za arhitekturo, je avtor predloga za prostorski plan Slovenije za področje športa, ki predvideva reprezentančni štadion na obrobju Ljubljane.
Bil je tudi vodja interdisciplinarne ekipe, ki je pred več kot 10 leti izdelala celovit projekt urejanja Planice.
Pravkar so začeli obnavljati Bloudkovo velikanko, vendar projektu inž. Janeza Goriška nasprotuje zlasti SZS.
Če prav vem, tudi vi?
Kadar me obišče kak tuj kolega, mu v Ljubljani, žal, ne morem razkazati nobenega vrhunsko oblikovanega športnega objekta.
Peljem ga na Grad in mu od daleč kažem, kje je dvorana Tivoli, kje hipodrom in kje bazen.
Kako naj bi v zadregi ravnal drugače?
Policisti so 23-letnemu D. K. nekaj ukradenih predmetov zasegli, večino pa je že prodal ter denar porabil za mamila in za preživetje.
Ljubljana - V nadaljevanju sojenja Branku Pucu in Goranu Petkoviču, ki se zagovarjata zaradi domnevnega izsiljevanja koroškega podjetnika Branka Kolmančiča in vpletenosti v rop Kolmančičeve trgovine, so se včeraj pred senatom ljubljanskega okrožnega sodišča zvrstile štiri priče obrambe.
Vlado Kun je potrdil nekatere navedbe obtoženega Puca in tako postavil na laž oškodovanca, zato bodo Kolmančiča in Kuna prihodnjič soočili.
Trije Petkovičevi znanci pa so potrdili njegov alibi za večer, ko se je zgodil rop.
- V kliničnem centru je v ponedeljek umrl 32-letni I. P. iz Dobriča.
Kot smo že poročali, se je v petek, nekaj po tretji popoldne, po sporu z domačimi zaklenil v hišo ter notranjost polil z vnetljivo tekočino in zažgal.
Iz goreče hiše so ga hudo poškodovanega rešili gasilci.
Najprej so mu pomagali v celjski bolnišnici, od tam pa so ga v soboto zaradi hudih opeklin odpeljali na zdravljenje v klinični center.
Tudi Njegoš Čirović, prav tako Milićev prijatelj, je priznal, da mu je Huskić 9. novembra 1997, le nekaj ur po umoru, v lokalu na Brnčičevi ulici priznal umor.
Čirović se je zagovarjal, da je bil Huskić lažnivec in da mu ni verjel, zato ga ni prijavil.
A sodišče je menilo, da je njegov zagovor za lase privlečen.
Še toliko bolj, ker ga je Huskić prosil, naj mu zagotovi lažni alibi.
Ker je vedel za storilca kaznivega dejanja, za katerega zakon predpisuje 30 let zapora, pa tega ni naznanil, ga je sodišče obsodilo na pet mesecev zapora.
PP group predstavili Katarino Sević in Zito Majaroš, rojeni v Novem Sadu, ki pa delujeta v Budimpešti.
Napovedujejo ju kot mladi avtorici, ki raziskujeta fenomen sprejemanja ter dojemanja sodobne umetnosti, pri čemer njun ljubljanski projekt nikakor ne bo brez smisla za humor in ironije, tako do sodobnega hrepenenja po izboljševanju teles kot do umetniškega sistema, ki diktira matrico "pravilnega" sprejemanja sodobne umetnosti.
Idejo projekta Fitness & Wellness sta našli v popularnih preznojenih centrih za fitness, v katerih se rojevajo družbeno konkurenčna telesa, v takšen lokal pa bosta preoblikovali tudi Galerijo Škuc.
Namen vsega tega bo predstavitev "pravilnega" občudovanja in dojemanja umetnosti, k čemur bo prispeval tudi video Od opazovanja do razumevanja z nasveti profesionalnega trenerja, ki bo obiskovalca seznanil z najpogostejšimi pozami telesa gledalca umetniškega dela in ga poskušal motivirati, da mišice, potrebne za ogledovanje umetniških del, razgiba na čimbolj primeren in telesu prijazen način.
Na razpolago bo prostor za vadbo z ogledali, kjer bo preverjanje naučenih pozicij več kot zaželeno, poleg tega pa bo prostor ponujal tudi možnost vadbe pravilnega opazovanja sodobne umetnosti na temu primernih nevtralnih umetniških eksponatih.
V galerijskem prostoru bodo poskrbeli tudi za osvežitev ter skušali ustvariti atmosfero, ki bo obiskovalcu pomagala pri sprostitvi med in po naporni vadbi.
Kakih beljakovinskih napitkov ali obskurnih hormonskih kur za bližnjico do umevanja umetnosti ne omenjajo, pač pa napovedujejo hostese, ki bodo predstavile zmožnosti in razsežnosti fitness centra ter njegove prednosti in posebnosti.
Hkrati bosta avtorici predstavili še projekt in revijo Wellness, ki z zbirko nasvetov ponuja različne zvrsti umetnosti, ki naj bi jih občudovali glede na njihov profil.
Nasveti profesionalnega svetovalca ter umetnikov, kustosov in umetnostnih zgodovinarjev bodo kot dopolnilo k fizičnim sugestijam namenjeni enemu samemu cilju: »pravilneje« zaživeti v sožitju s sodobno umetnostjo.
Peking - Nemški kancler Gerhard Schröder je pripravljen podpreti zahtevo LR Kitajske, naj Evropska unija odpravi embargo na izvoz orožja, ki ga je uvedla po pokolu na pekinškem Trgu nebeškega miru leta 1989.
Schröder je med petim obiskom v Pekingu v pogovoru s kitajskim premierom Wen Jiabaom izjavil da »je napočil čas« za odpravo sankcij, gostitelju pa je obljubil, da se bo za to zavzemal v okviru EU.
Schröder se nadeja, da bodo nemška podjetja dobila koncesijo za gradnjo sodobne železnice med Šanghajem in Pekingom.
Njihovi tekmeci pri tem projektu so Japonci, tako da je Schröderjeva prijaznost do Kitajske razumljiva.
Kitajci bodo to znali ceniti, zlasti zdaj, ko napetost v odnosih s Tajvanom spet nevarno narašča, grožnje z uporabo oborožene sile proti otoku, katerega prebivalci se nameravajo na referendumu izreči o njegovem imenu in statusu, pa so čedalje bolj resne in konkretne.
Astrid, Dyrk in David ne zahtevajo nikakršnega deleža očetovega premoženja, le to, da se jih prizna za njegove otroke.
Zato so zahtevali analizo DNK.
V rojstnih listih piše, da je oče neznan.
Kot je povedala Astrid, je Lindbergh srečal njeno mater, modistko, leta 1957, ko je bilo njemu 55 let, njej pa 32.
Otroci so ga videvali tu in tam, kadar je prišel na obisk v München.
Kadarkoli je prišel na obisk, se je moral najmlajši David preseliti iz materine spalnice.
Govoril je samo angleško in otroke zabaval s čarovniškimi triki.
Pripovedoval jim je o potovanjih v Afriko, o eksotičnih živalih, ki jih je videl, itd.
Razmerje med Charlesom in Brigitte je trajalo vse do njegove smrti leta 1974.
