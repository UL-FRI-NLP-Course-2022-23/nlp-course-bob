Predhodnica slovenske Narodne in univerzitetne knjižnice je bila Licejska knjižnica, ki je bila ustanovljena leta 1774 in je v dvesto letih kar šestkrat zamenjala ime.
Preden je postala Univerzitetna knjižnica, se je imenovala Državna biblioteka (1920), prva slovenska vlada pa jo je na svojem prvem zasedanju jeseni 1945 imenovala za Narodno in univerzitetno knjižnico.
Njene predhodnice so že od Čopovih časov naprej (Matija Čop je bil namreč ravnatelj knjižnice) opravljale eno od funkcij narodne ali nacionalne knjižnice - to je sistematično zbiranje nacionalne pisne kulturne dediščine.
Zbiranje se je nadaljevalo vse do današnjih dni, tudi če se knjižnica ni imenovala narodna knjižnica.
In to je za nas zelo pomembno.
Celo zakon o pošiljanju obveznega tiska je veljal že od Ilirskih provinc, saj so ga Francozi pri sebi uvedli že v času kralja Franca I. v 16. stoletju.
Predhodnice današnje Narodne in univerzitetne knjižnice so se razvijale kot ena in enotna knjižnica z enovitim in enotnim fondom gradiva.
Ta funkcionira kot zaključena zbirka oziroma predstavlja za nazaj zaključeno zbirko.
Danes bi bilo to zbirko popolnoma nemogoče razdeliti, ne da bi uničili njeno vrednost.
Poleg tega bi bili za to potrebni zahtevni, dolgotrajni in dragi postopki.
Za njihovo izvedbo bi morali zaposliti skupino ljudi, ki bi več let izbirala, izločala in evidentirala spremembe v evidencah knjižnice.
Če bi želeli imeti v Ljubljani ločeno glavno univerzitetno knjižnico, bi jo morali začeti razvijati od začetka, iz ničle.
Tudi prejšnji rektor Univerze v Ljubljani, ki je s to pobudo o delitvi začel, je moral uvideti, da ni kaj deliti.
Koliko denarja bi nas stalo razvijanje dveh knjižnic namesto ene same z razširjenimi funkcijami, pa ni treba zgubljati besed.
Razprava o samem imenu knjižnice - ali naj bo samo narodna ali narodna in univerzitetna - pa se mi zdi na nivoju tiste »al' prav se piše kaša ali kaša ...«
Slovenska nacionalna knjižnica si je ustvarila pozitivno podobo med evropskimi nacionalkami.
Veljamo za aktivno in uspešno knjižnico.
Lani smo podpisali pogodbo z ameriškim računalniškim servisom OCLC o posredovanju slovenskih bibliografskih podatkov, torej podatkov o slovenski založniški produkciji, v največji mednarodni računalniški katalog WORLDCAT.
Povedati moram, da smo druga nacionalna knjižnica iz Centralne in Vzhodne Evrope, ki je bila sposobna takšnega sodelovanja.
Pravi nesmisel so torej nekateri očitki, da se preveč ukvarjamo z obdelavo gradiva na račun drugih storitev.
Sodelovanje na mednarodni ravni zahteva upoštevanje določenih pravil in standardov.
Če jih ne upoštevaš, ostaneš izoliran, izključen.
Sodelovanje v mednarodnem katalogu pomeni veliko promocijo tudi za slovensko znanstveno in kulturno misel.
Vsakdo, ki išče podatke v mednarodnem katalogu, lahko naleti na slovenske podatke, ne glede na to, ali si tega želi ali ne.
Bili smo med ustanovitelji Konzorcija evropskih raziskovalnih knjižnic, ki ima nalogo pripraviti podatkovno zbirko o ročno tiskanih knjigah - to je o knjigah, ki so izšle med leti 1450 in 1830.
V zbirko smo vključili čez 17.000 podatkov o knjigah iz tega obdobja, ki jih hrani Nuk.
Zbirka bo za nas izredno pomembna, saj nam bo omogočila vrednotenje našega starega fonda.
Pomembna bo tudi za vse raziskovalce in znanstvenike s področja humanistike, saj bodo tako »na enem mestu« odkrili in identificirali marsikatero do sedaj neznano knjigo.
Če si pogledate strežnik s spletnim mestom (WWW) za evropske nacionalne knjižnice GABRIEL, boste ugotovili, da Nuk zrcali to spletno mesto skupaj s petimi nacionalkami iz Zahodne Evrope.
Mislim, da smo lahko zelo ponosni na vse, kar smo v zadnjih letih dosegli.
Tehnologija 21. stoletja pa so tako imenovani vlaki, ki bodo lebdeli na magnetni blazini.
Nemčija načrtuje, da bi takšen vlak vozil na progi med Berlinom in Hamburgom.
To naj bi bila prva takšna povezava na svetu.
Razdaljo med Berlinom in Hamburgom pa naj bi prevozil v eni uri.
Vlak bi lahko dosegal hitrost do 500 kilometrov na uro.
Leta 1999 naj bi začeli z deli, leta 2003 naj bi bila njegova testna vožnja, dve leti kasneje pa naj bi ga začeli komercialno uporabljati.
Nemčija ima tudi zelo ambiciozno zastavljen načrt hitrih železniških povezav.
Kmalu naj bi imela okoli 600 kilometrov novih prog za visoke hitrosti, po katerih lahko vlaki vozijo s hitrostjo približno 280 kilometrov na uro.
Okoli 300 kilometrov prog pa še posodabljajo.
Sicer pa je načrtom nemških železnic nova vlada naklonjena, čeprav tudi direktor nemških železnic priznava, da jih bo finančno težko izpeljati.
In kdaj bodo hitri vlaki vozili po slovenskih progah?
Leta 2000 naj bi med Ljubljano in Mariborom vozil vlak z nagibno tehniko - Pendolino, ki bo lahko dosegel hitrost tudi do 200 kilometrov na uro, vožnjo med Ljubljano in Mariborom pa skrajšal na eno uro in pol.
Glede na majhnost naše države pa je po mnenju direktorja Slovenskih železnic Marjana Rekarja nesmotrno graditi proge za visoke hitrosti in tudi ni realno pričakovati, da bi jih začeli graditi prej kot v desetih letih.
Deseti in peti vseevropski koridor predvidevata takšne proge tudi preko Slovenije.
Peti (Barcelona-Kijev) načrtuje prek Slovenije gradnjo približno 342 kilometrov proge; deseti (Salzburg-Istanbul oziroma Solun) pa 250 kilometrov.
Po ocenah švicarskega inštituta bo, kot pravi Rekar, stala gradnja kilometra takšne proge 60 milijonov švicarskih frankov.
