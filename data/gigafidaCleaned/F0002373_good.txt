Kilometer ceste skozi Portorož so avtomobili v nedeljo popoldne prevozili v desetih minutah.
Peš je šlo hitreje.
Parkirišč ni bilo, sedežev v lokalih v glavnem tudi ne ...
A če je že bilo mogoče kam stisniti avto, je bil potem sprehod med pločevino za marsikoga vse prej kot prijetno razvedrilo.
Šele zdaj, ko so se v Portorožu nenadoma znašli pred dejstvom, da je možno doseči 50 odstotkov boljši turistični obisk, bo postalo jasno, kakšna infrastruktura vse manjka turizmu v tem kraju.
Če bi bile ceste, parkirišča, garaže, sprehajališča, kolesarske steze, kopališča in druge za turiste privlačne stvari, že urejene ali dograjene, bi turistični sistem deloval.
Tako pa zamuja!
Tako kot že vsaj desetletje zamuja prenova starega hotela Palace, ki bi ga bili te praznične dni s pridom izkoristili in tudi njega napolnili do zadnjega kotička.
Podobno je z vizumi, ki jih morajo plačevati ruski, ukrajinski, arabski in drugi turisti.
Saj to res niso največje turistične skupine, ki prihajajo k nam, so pa cenjene pri hotelirjih in še zlasti pri gostincih.
Slovenija jim je zaradi pridruževanja EU morala predpisati vizume in jim s tem dodobra zagrenila življenje oziroma dopustovanje.
Najprej že zaradi zapletenega postopka pridobivanja, namesto da bi vizum lahko kupili kar na mejnih prehodih v Sloveniji.
Za vizum morajo odšteti kar 60 dolarjev (približno dvakrat več kot v članicah EU in nekajkrat več, če potujejo v druge države).
Nimajo možnosti nakupa (cenejšega) skupinskega vizuma.
V Sloveniji prav tako nismo pripravljeni sprejeti teh gostov, ki pridejo po morju, le s pomorsko dovolilnico (brez vizuma).
Tako lahko ruski gost potuje brez vizuma iz Portoroža v Benetke, ker tam dobi posebno enodnevno dovolilnico (shore pass).
Nazaj grede pa bi moral še enkrat plačati vizum za vstop v Slovenijo, tako da bi ga izlet v Benetke stal skoraj dvakrat dražje kot vse druge turiste.
Vrhunec nesmislov pa je celo v tem, da vizuma na pomorskih mejnih prehodih niti ne more dobiti.
In še bi lahko naštevali.
Zakupniki ne bodo ušli davku
Zanesljivo pa bomo imeli čez nekaj let več kot dovolj ekonomistov in pravnikov, morda - zlasti prvih - celo za izvoz, za dobro mero pa jim bomo lahko dodali še diplomante naglo razraščajočih se višješolskih strokovnih študijev.
Med temi je nesporna uspešnica študij za poslovne sekretarje v Mariboru, kjer bodo morali zavrniti skoraj tri od štirih kandidatov za redni študij.
Toda na drugem koncu Slovenije, v Novem mestu, je za enak študijski program ostalo celo nekaj prostih mest.
Perutnina vzletela v Zagrebu
