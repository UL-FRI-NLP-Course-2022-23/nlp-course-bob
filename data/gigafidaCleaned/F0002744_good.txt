Vsi smo skrpani iz koscev, pa tako brezobličnega in različnega ustroja, da vsak zmeraj pleše po svoje.
In prav toliko je razlike med nami in nami samimi, kot je je med nami in drugimi.
Povzpela sta se po stopnicah, Gregorius ji je pridržal vrata in že sta bila v avli, ki se je zdela, ko se je začel pouk, še posebno prazna in tiha.
S plaščev jima je kapljalo.
Bi lahko tisto, kar se je v naslednje četrt ure zgodilo z njim, imenovali odločitev?
Gregorius si je pozneje vedno znova zastavljal to vprašanje in nikoli ni bil prepričan.
Toda če ni bila odločitev – kaj je potem bilo?
Beatrice Lüscher z enakomerno, odsekano pisavo, ki se je pod težo svojih vedno popolnih dosežkov grozljivo hitro starala.
Na mestu, kjer je ženska v divjem nalivu brala pismo, se je ustavil in pogledal navzdol.
Prvič se je zavedel, kako globoko bi človek tam padel.
Je res hotela skočiti?
Ali je bila to le prenagljena bojazen, ki je imela opraviti s tem, da je tudi Florencin brat skočil z mostu.
Razen tega, da je bila njena materinščina portugalščina, ni o ženski vedel prav ničesar.
Še njenega imena ni poznal.
Seveda je bilo nesmiselno, od tu zgoraj razbirati zmečkano pismo.
Kljub temu je z očmi, ki so se mu od napora orosile, strmel v globino.
Je bila tista temna pika njegov dežnik?
Segel je v suknjič in se prepričal, da s sabo nosi beležnico s telefonsko številko, ki mu jo je na čelo napisala brezimna Portugalka.
Nato je odšel do konca mostu, negotov, kam ga bo vodil naslednji korak.
Namenil se je zbežati iz svojega dotedanjega življenja.
Si lahko, če si se tako odločil, preprosto odšel domov?
Ko so se odprla vrata, se je hitro obrnil, in po razočaranju, da je bil le pismonoša, spoznal, da je svoji nameri in zdravi pameti navkljub čakal na Portugalko.
Študentka je zdaj zaprla knjigo in se dvignila.
Toda namesto da bi jo položila na mizo k preostalim, je še kar stala, s pogledom vedno znova drsela po rjavih platnicah, jih pogladila z roko in šele zatem, ko je preteklo še nekaj sekund, knjigo položila k drugim na mizo, tako nežno in previdno, kot bi lahko ob udarcu razpadla v pepel.
Za trenutek je ostala pri mizi in videti je bilo, kot da si bo morda premislila in knjigo vendarle kupila.
Nato je odšla ven, z rokami, zakopanimi v žepe plašča, in s sklonjeno glavo.
Gregorius je v roko vzel knjigo in bral: AMADEU INÁCIO DE ALMEIDA PRADO, UM OURIVES DAS PALAVRAS, LISBOA 1975.
Prišel je knjigarnar, zdaj s pogledom ošvrknil knjigo in na glas izgovoril naslov.
Gregorius je slišal le tok sičnikov; požrti, komaj slišni samoglasniki so se zdeli le pretveza, da je lahko vedno znova ponovil šumeči š na koncu.
Komaj je dal Gregorius doma na gramofon prvo ploščo in prisluhnil prvim portugalskim stavkom, je zazvonil telefon.
Zvonjenje ni hotelo potihniti.
Stal je ob telefonu in preizkušal stavke, ki bi jih lahko rekel.
Od danes dopoldne čutim, da bi rad iz svojega življenje naredil še kaj drugega.
Da nočem biti več vaš Mundus.
Nimam pojma, kaj bo to novo.
Vendar ne trpi odloga, niti najmanjšega.
Moj čas namreč odteka, in prav mogoče je, da ga ni ostalo več veliko.
Gregorius je stavke glasno izgovarjal predse.
Držali so, to je vedel, v svojem življenju je izrekel malo pomembnih stavkov, ki bi bili tako resnični kot ti.
Toda zveneli so puhlo in patetično, ko jih je izgovarjal, in bilo je nemogoče, da bi jih povedal v slušalko.
»Kar pokličite me.
Naj bo dan ali noč.
In ne pozabite rezervnih očal.«
Zdaj se mu je pismo posrečilo.
»Nikoli nisi v resnici mislila mene,« ji je rekel na koncu njunega petletnega zakona.
Ko bi le lahko še enkrat videla morje, je rekla njegova mama pol leta pred smrtjo, ko je začutila, da se bliža konec, ampak tega si preprosto ne moremo privoščiti.
Bilo je konec marca, na prvi pomladni dan.
Ljudje so plašče nosili čez roko in skozi odprta okna lesenega prizidka je v notranjost pihljal blag vetrc.
Prizidek so postavili pred nekaj leti, ker je v glavni stavbi gimnazije vladala prostorska stiska, in prišlo je v navado, da so tja nastanili zadnje letnike.
Prehod v prizidek se je zato zdel kot prvi korak na poti do zrelostnega izpita.
Pri tem je nova svoboda hodila z roko v roki z občutki strahu.
Še eno leto, potem bo dokončno konec …
Še eno leto, potem bo treba …
Menjajoča se čustva so se izražala v načinu, kako so učenci hodili v prizidek, nonšalantno in plašno hkrati.
Še zdaj, štirideset let pozneje na vlaku v Irún, je Gregorius čutil, kako je bilo takrat tičati v njegovem telesu.
Popoldne se je začelo z grščino.
Poučeval jih je ravnatelj, Kägijev predhodnik.
Imel je najlepši grški rokopis, kar si jih je mogoče zamisliti, črke je vlekel pravilno in še zlasti okrogline – na primer pri omegi in teti ali ko je potegnil navzdol jeziček pri eti – so bile čista kaligrafija.
Ljubil je grščino.
Toda ljubil jo je na napačen način, si je mislil Gregorius zadaj v učilnici.
Njegov način, kako jo je ljubil, je bil nečimrn.
Ni mu šlo za to, da bi besede slavil.
Če bi bilo tako, bi bilo to Gregoriusu všeč.
Toda ko je ta mož na tablo virtuozno izpisoval najobskurnejše in najtežje glagolske oblike, s tem ni slavil besed, temveč samega sebe kot nekoga, ki jih je znal.
Besede so tako postale okraski na njem, s katerimi se je kitil, spremenile so se v nekaj, kar je bilo sorodno pikčastemu metuljčku, ki ga je nosil leto in dan.
Izlivale so se iz njegove pišoče se roke s pečatnim prstanom, kot bi bile tudi one neke vrste pečatni prstani, domišljav nakit torej in prav tako odvečne.
S tem pa grške besede niso bile več resnično grške besede.
Bilo je, kot bi zlati prah iz pečatnega prstana razkrojil njihovo grško bistvo, ki se je odprlo zgolj tistemu, ki jih je ljubil zaradi njih samih.
Poezija je bila za ravnatelja nekaj takega kot izbran kos pohištva, vrhunsko vino ali elegantna večerna obleka.
Gregorius je imel občutek, da mu je s to samovšečnostjo kradel Ajshilove in Sofoklejeve verze.
Zdelo se je, da ne ve ničesar o grških gledališčih.
Pravzaprav ne, vse je vedel o njih, velikokrat je bil tam, vodil je ekskurzije, iz katerih se je vračal rjavo zagorel.
Ampak ničesar od tega ni razumel – tudi če Gregorius ni znal povedati, kaj je mislil s tem.
Gledal je v odprto okno barake in razmišljal o stavku svoje matere, o stavku, zaradi katerega je v njem zavrela jeza nad ravnateljevo nečimrnostjo, čeprav povezave med obema ni mogel pojasniti.
Čutil je, kako mu srce razbija do grla.
S pogledom je ošvrknil tablo in se prepričal, da bo ravnatelj potreboval še nekaj časa, preden bo dokončal začeti stavek in se potem morda obrnil k učencem, da bi jim ga pojasnil.
Tiho je porinil nazaj stol, medtem pa so drugi s sključenimi hrbti pisali naprej.
Odprt zvezek je pustil na mizi.
Z napeto počasnostjo nekoga, ki se pripravlja na nepričakovan napad, je naredil dva koraka proti odprtemu oknu, se usedel na polico, zavihtel noge čeznjo in bil zunaj.
Zadnje, kar je videl notri, je bil osupel in namuznjen obraz Eve, dekleta z rdečimi lasmi, sončnimi pegami in malce škilastim pogledom, ki pa se ni, na njegovo nesrečo, na njem, fantu z debelimi stekli v očalih in medicinskimi okvirji, še nikoli ustavil drugače kot porogljivo.
Obrnila se je k sosedi in ji nekaj zašepetala.
»Neverjetno!« je najbrž rekla.
To je rekla ob vsaki priložnosti.
Zato so ji rekli Neverjetna.
»Neverjetno!« je rekla, ko je izvedela za svoj vzdevek.
Ura je bila deset, ko je vlak, ki bo do naslednjega jutra prečkal iberski polotok, speljal, eno za drugo za sabo zapuščal medle postajne luči in drsel v temo.
Kupeja ob Gregoriusu sta ostala prazna.
Dva kupeja naprej proti jedilnemu vagonu pa se je na vrata naslanjal vitek, visok moški z osivelimi lasmi.
»Boa noite,« je rekel, ko sta se srečala s pogledom.
»Boa noite,« je rekel tudi Gregorius.
Začelo se je tako, da jim je dal učitelj hebrejščine že po enem letu v branje Jobovo knjigo.
Gregorius je bil kot omamljen, ko je začenjal razumeti stavke in se mu je odprla pot, ki je vodila v srce Orienta.
Pri Karlu Mayu je Orient zvenel zelo nemško, pa ne samo zaradi jezika.
Zdaj, v knjigi, ki jo je bilo treba brati od zadaj naprej, je zvenel kot Orient.
Že samo imena, za katera se je zdelo, da v svoji uročni tujosti prihajajo onstran vseh oceanov.
Kako čudovit, sanjski svet je bil to!
Kaj bi postalo iz njega, če bi premagal strah pred žgočim orientalskim peskom in šel tja?
Gregorius je pomislil na hladnokrvnost, s katero je segel v branjevkino blagajno na Bärenplatzu.
Bi bila dovolj, da bi bil kos vsemu, kar bi ga doletelo v Isfahanu?
Zakaj ga je nekaj, kar je imel desetletja dolgo za potegavščino, ki mu ne more do živega, nenadoma tako bolelo?
Pokazal je na telefon ob skodelici.
»V hotelu, v katerem navadno nastanim svoje poslovne partnerje, sem rezerviral sobo za vas.
Tukaj je naslov.«
Me imaš za dolgočasneža?
Gregorius se je spomnil, kako ga je na včerajšnji vožnji zaposlovalo vprašanje, ki ga je takrat postavil Florence, in nekaj tega se je moralo pokazati na njegovem obrazu, kajti Silveira je prestrašen pripomnil, naj, lepo prosi, ne razume napak njegovih besed, poskuša si le predstavljati, kako bi bilo živeti življenje, ki bi bilo tako zelo drugačno od njegovega.
Obotavljaje je v roke vzel Pradovo knjigo in jo polistal.
In vendar sem prepričan, da se bom prav kmalu spet prebudil z željo, da se odpeljem k šoli in se vdam nekemu hrepenenju, katerega predmeta sploh ne more biti, ker si ga sploh ni mogoče niti misliti.
Ali lahko obstaja kaj bolj norega kot to: da te spravi v gibanje želja, ki nima predstavljivega predmeta?
V kratkem času je bilo to že drugič, da je nekdo pod vprašaj postavil sodbo Konstantina Doksiadisa, in Gregoriusu se je zdelo, kot da bi mu nekdo iz rok jemal njegovo dotedanje življenje, ki je bilo, odkar je pomnil, življenje s težkimi očali na nosu.
Negotov je pomerjal okvir za okvirjem in se na koncu Santarémovi pomočnici, ki je znala le portugalsko in je govorila kot dež, pustil zapeljati za tenek, rdečkast okvir, ki se mu je zdel za njegov široki, oglati obraz odločno preveč moden in šik.
Na poti v Bairro Alto, kjer je bil antikvariat Julia Simõesa, si je vedno znova ponavljal, da bo imel nova očala lahko za nadomestna očala in mu jih sploh ne bo treba nositi, in ko je končno stal pred antikvariatom, je znova našel svoje notranje ravnotežje.
CEDROS VERMELHOS – založbe s tem imenom, je rekel Simões, v tridesetih letih, odkar ima opravka s knjigami, ni bilo, o tem je prepričan, UM OURIVES DAS PALAVRAS – ne, tudi tega naslova ni še nikoli slišal.
Obračal je liste, tu in tam kaj prebral in Gregoriusu se je zdelo, kakor da čaka, da bi mu spomin vendarle kaj izbezal na dan.
Na koncu je spet ošinil leto izdaje.
1975 – takrat se je še šolal v Portu in za knjigo, ki je izšla v samozaložbi, ne bi slišal; če so jo tiskali v Lizboni, pa še toliko manj.
Na to, da bi bil Portugalec z neustrašnim pogledom lahko mrtev, Gregorius doslej še ni pomislil.
Misel se mu je porodila šele zdaj, ko je stal pred pokopališčem.
Počasi in s težkim srcem je stopal po ulicah mesta mrtvih, ob katerih so se vrstili majhni mavzoleji.
Kljub temu je vzel svojo beležnico in si zapisal vsa imena skupaj z datumi rojstev in smrti.
Ta Amadeu de Prado je dopolnil triinpetdeset let.
Očeta je izgubil pri štiriintridesetih.
Je bil to oče, ki se navadno ni znal zasmejati?
Mama mu je umrla, ko jih je imel štirideset.
Fátima Galhardo – to bi bila lahko Amadeova žena, ženska, ki je dočakala le petintrideset let in umrla, ko jih je imel on enainštirideset.
To še nič ne pomeni, je rekel Coutinho zlovoljno, Adriana se mora, če je še živa, bližati osemdesetim, in stari ljudje pogosto odjavijo telefon, tudi on je pred kratkim tako storil.
In če bi umrla, bi bilo vendar tudi njeno ime na grobnici.
Naslov, kjer je zdravnik živel in delal, ne, tega po štiridesetih letih ne ve več.
Pretežko mu hiše že ne bo najti, kajti to je hiša z množico modrih ploščic na fasadi in daleč naokrog edina modra hiša.
Vsaj takrat je bila.
O consultório azul, modra ordinacija, so ji pravili ljudje.
Tramvaj je drdral skozi prvi mrak.
Ponoči ne bo modre hiše nikoli našel, si je mislil Gregorius.
Dan je trajal celo večnost in Gregorius je zdaj izmučen naslonil glavo na orošeno okno vagona.
Je bilo mogoče, da je bil v tem mestu šele dva dni?
In da so minili šele štirje dnevi in še niti sto ur, odkar je na katedru za seboj pustil svoje latinske knjige.
Na Rossiu, najbolj znanem lizbonskem trgu, je izstopil in se s težko vrečko iz Simõesovega antikvariata mukoma odvlekel v hotel.
Zakaj je Kägi z njim govoril v jeziku, ki je zvenel kot portugalščina, pa to ni bil?
In zakaj je udrihal po Marku Avreliju, ne da bi ga z eno samo besedo omenil?
Gregorius je začutil, da je bilo poklicati Grka napaka.
Ni našel besed, ki bi bile prave za njuno dolgoletno poznanstvo.
Togo in zatikajoče mu je povedal nekaj o tramvaju, o čudaškem antikvarju in pokopališču, na katerem počiva mrtvi Portugalec.
Nobenega smisla ni imelo in to je slišal.
Nastal je premor.
»Je z očmi vse v redu?«
Gregoriusa je zbegalo, da se nekdo, in povrhu vsega še Doksiadis, posmehuje nečemu, kar je Amadea de Prada globoko pretreslo.
V roko je prijel Pradovo knjigo, kot bi se je hotel oprijeti.
»In zdaj ne veste, ali so boljša stara ali nova,« je rekel.
Takrat je Gregorius nenadoma izgubil živce.
S hitrimi, jeznimi koraki je odvihral do stranišča na drugi strani ulice in si spet nadel stara oblačila.
Ko je šel mimo uvoza, za katerim se je dvigal kup odpadnega železa, je tam odložil vrečko z novimi oblačili.
Nato je počasi odšel v smeri, v kateri je živela zdravnica.
Zgodaj naslednje jutro je Gregorius stopil v dan, ki se je začel sivo in megleno.
Povsem proti svoji navadi je prejšnji večer hitro zaspal in zdrsnil v poplavo sanjskih slik, v katerih so se v nepojmljivem zaporedju vrstile ladje, obleke in zapori.
Čeprav nedojemljivo, vse skupaj ni bilo neprijetno in daleč od more, kajti zmedene, rapsodično menjajoče se epizode je v ozadju spremljal neslišen glas, ki pa je bil neverjetno prisoten in je pripadal ženski, katere ime je v vročični naglici iskal, kot bi bilo od tega odvisno njegovo življenje.
Natanko v trenutku, ko se je prebudil, se je spomnil besede, za katero se je tako gnal: Conceição – prelepi, pravljični košček iz polnega imena zdravnice, ki je bil napisan na medeninasti ploščici na vhodu v ordinacijo: Mariana Conceição Eça.
Ko si je ime potiho izgovoril, se je iz pozabljenega izluščil še en prizor, v katerem mu je v sanjah ženska, katere identiteta se je nenehno spreminjala, snela očala, tako da mu jih je močno pritisnila ob nos, tako močno, da je pritisk čutil še zdaj.
Premeril je šele nekaj ulic v zgornjem mestu, ko je že zagledal moškega, ki mu je sledil prvi večer, kako je kadeč stopil pred okno.
Zdaj, pri dnevni svetlobi, se je zdela hiša še ožja in ubornejša kot takrat.
Notranjost prostora je bila v senci, a Gregorius je vendarle ujel pogled na gobelinsko blago na zofi, vitrino s figuricami iz barvastega porcelana in razpelo.
Obstal je in poiskal možev pogled.
»Sim!« je zaklicala ženica s krakajočim glasom in nato še enkrat: »Sim!«
Po hodniku ga je odpeljala do drugih stopnic, ki so vodile navzgor na podstrešje, in sopihajoče premagovala stopnico za stopnico.
Pred enimi od dvojih vrat je obstala.
Lahko bi si mislili, da je zgolj počivala, toda ko je Gregorius pozneje urejal svoje spominske slike, je bil prepričan, da je tudi omahovala, dvomila, ali naj tujcu resnično pokaže svoje najsvetejše.
Naposled je pritisnila na kljuko, mehko kot pri obisku v bolniški sobi, in previdnost, s katero je vrata najprej odprla le za ped in jih šele nato počasi povsem odrinila, je dajala vtis, da je med vzpenjanjem po stopnicah prepotovala več kot trideset let nazaj v času in zdaj v sobo vstopa v pričakovanju, da tam sreča Amadea, pišočega in premišljujočega, morda celo spečega.
»Kako vam je ime?«
Medtem ko se je pozneje spominjaje ukvarjal s temi sanjskimi podobami, se mu je večkrat zazdelo, kakor da bi se njegov obisk v modri ordinaciji v resnici sploh ne zgodil – kot da bi bile vse skupaj le nenavadno žive sanje, ki so – kot epizoda dvojne prevare – vzbujale razliko med budnostjo in sanjami.
Takrat se je tudi on prijel za glavo, in ko se mu je povrnil občutek za resničnost njegovega obiska in ko je imel podobo Adriane, očiščene vseh sanjskih dodatkov, mirno in jasno pred seboj, je v mislih podoživel slabo uro, ki jo je prebil pri njej, gib za gibom, besedo za besedo.
Sem ter tja ga je zmrazilo, ko je pomislil na njen strogi, zagrenjeni pogled, v katerem je ležala nespravljivost z davnimi dogodki.
Spreletel ga je srh, ko jo je videl, kako se lebdeče premika skozi Amadeovo sobo, vsa zatopljena v preteklo sedanjost in na robu blaznosti.
Nato spet si je zaželel, da bi ji mehko ovil okrog glave kvačkano ruto in trpinčenemu duhu privoščil počitek.
»Zakaj ste tukaj?
Eça ga je hitro pogledal in zaprl oči.
Za hip se je opotekel, nato pa s še vedno z zaprtimi očmi odšel k zofi in sedel.
»Amadeu,« je rekel v tišino in nato še enkrat: »Amadeu.
Čez Eçove raskave, kmečke poteze je hušknil nasmeh.
»Prvič sem ga srečal jeseni 1952 v Angliji, na vlaku iz Londona v Brighton.
Bil sem na jezikovnem tečaju, kamor me je poslalo moje podjetje, hoteli so, da se naučim tudi poslovne korespondence s tujino.
Bila je nedelja po prvem tednu in peljal sem se v Brighton, ker sem pogrešal morje, odraščal sem ob morju, gori na severu, v Esposendu.
Vrata oddelka so se odprla in vstopil je moški s sijočimi lasmi, ki so mu kot čelada sedeli na glavi, in s tistimi neverjetnimi očmi, drznimi, prijaznimi in otožnimi.
S Fátimo, njegovo nevesto, sta bila na dolgem potovanju.
Denar mu nikoli ni nič pomenil, ne takrat ne pozneje.
Izvedel sem, da je zdravnik, nekdo, ki ga navdušujejo predvsem možgani.
Zagrizen materialist, ki je sprva hotel postati duhovnik.
Moški, ki je imel do veliko stvari protisloven odnos, ne nesmiseln, a protisloven.
Gregorius je pred sabo zagledal Adrianin grenak, nepomirljiv pogled.
Začenjal je razumeti.
Kaj pa je bilo z mlajšo sestro?
Toda to je moralo počakati.
›Od kod pa to veš?‹
In prihajal je.
Vedno je prišel in ostal dlje, kot je bilo dogovorjeno, pazniki so se bali njegovega jeznega pogleda, ko so ga opominjali o uri.
Prinašal mi je zdravila; proti bolečinam in za spanje.
Pogledali so mu skozi prste, meni pa so jih pozneje vzeli, nikoli mu nisem povedal, poskušal bi zrušiti zidove.
Solze so mu tekle po licih, ko je videl, kaj so počeli z mano, solze, ki so bile seveda tudi solze sočutja, a bolj kot to solze nemočnega besa.
Ni veliko manjkalo, pa bi se stepel s pazniki, njegov solzni obraz je bil rdeč od jeze.«
Gregorius se je, slep za okolico, odpeljal na drugo stran v Lizbono.
Odšel je po Rui Augusti počez čez šahovnico ulic v Baixi do Rossia.
Zdelo se mu je, kot bi se končeval najdaljši dan v njegovem življenju.
Pozneje, na postelji v hotelski sobi se je spomnil, kako se je zjutraj pred cerkveno knjigarno s čelom naslanjal na šipo, vlažno od megle, in čakal, da izzveni goreča želja, da se odpelje na letališče.
Nato je spoznal Adriano, pil rdečezlat čaj Mariane Eça in pri njenem stricu z opečenimi usti pokadil svojo prvo cigareto.
Se je vse to res zgodilo v enem samem dnevu?
Odprl je stran s sliko Amadea de Prada.
Vse novo, kar je danes izvedel o njem, je spremenilo njegove poteze.
Zaživel je, ta brezbožni duhovnik.
Tišina, ki je grozila, da se bo razletela, je napolnila prostor.
Ničesar podobnega še ni bilo.
Bilo je nezaslišano, in da je prišlo od tvojega najljubšega otroka, je stvar še poslabšalo.
Vsi so pričakovali izbruh, ko bi se tvoj glas kot po navadi še stopnjeval.
Nič se ni zgodilo.
Obe roki si položil na držaj palice.
Na maminem obrazu se je pojavil izraz, ki ga še nikoli nisem videl.
Pojasnil je – sem premišljeval pozneje –, zakaj se je poročila s teboj.
Vstal si brez besed, samo tihi stok zaradi bolečin je bilo mogoče slišati.
Na večerjo nisi prišel.
To se, odkar je obstajala ta družina, še ni zgodilo.
Ko sem se naslednjega dne usedel za družinsko mizo, si me opazoval mirno in malce žalostno.
»Na katero drugo šolo misliš?« si vprašal.
Maria João me je med odmorom vprašala, ali bi pomarančo.
»Je že urejeno,« sem odvrnil.
Ni bil grad, a vseeno hiša za premožne ljudi, ki so se po njej lahko po mili volji razlezli, soba več ali manj, kopalnice so bile najbrž dve ali tri.
Tukaj je stanoval sključeni sodnik, po tej hiši je stopal s svojo palico s srebrnim ročajem, zagrizeno kljubujoč večnim bolečinam, živeč načelo, da se ne smeš jemati tako resno.
Je imel svojo delovno sobo v oglatem stolpu, katerega okna s polkrožnimi loki so med seboj ločevali majhni stebrički?
Balkonov je bilo na zaviti fasadi toliko, da si imel občutek, kot bi jih sploh ne bilo mogoče prešteti, vsak z drobno cizelirano ograjo iz kovanega železa.
Vsak od petih družinskih članov, si je predstavljal Gregorius, je imel zase enega ali dva, in spomnil se je ozkih, hrupnih prostorov, v katerih so živeli doma oni, paznik v muzeju in čistilka z njunim kratkovidnim sinom, ki je v svoji sobici sedel za preprosto leseno mizo in se z zapletenimi grškimi glagolskimi oblikami branil pred radijskim lajnanjem iz sosednjega stanovanja.
»Bom dia,« je rekla, vprašujoče privzdignila obrvi in se z jasnim pogledom zazrla vanj.
»Zakaj se zanimate zanj?«
»To z Mario João in menjavo šole – moralo je biti pred mojim rojstvom, med nama je šestnajst let razlike.
Ampak očka – bil je tak, kot piše tukaj, natanko tak.
Šestinštirideset let je bil star, ko sem se rodila, bila sem pomota, spočeta ob Amazonki, na enem od redkih potovanj, v katera ga je mami uspelo zvabiti, očka si sploh ne morem predstavljati ob Amazonki.
Ko sem jih imela štirinajst, smo praznovali že njegov šestdeseti rojstni dan, občutek imam, kot bi ga vedno poznala le kot starca, kot starega, zgrbljenega, strogega moža.«
Zraven Mélodijine glave je na steni visela fotografija, na kateri sta plesala skupaj, ona in Amadeu.
Njegovo gibanje pravzaprav ni bilo okorno, je pomislil Gregorius; in vendar si lahko videl, da si je bil v tem tuj.
Ko je pozneje premišljeval o tem, mu je na misel prišla prava beseda: plesanje je bilo nekaj, kar se Amadeu ni zdelo primerno.
Koine, grščina iz Nove zaveze, ga je dolgočasila, bilo je preenostavno, le pogled na drugo, portugalsko stran Coutinhove izdaje je imel še nekakšen čar.
Poklical je več knjigarn in vprašal po Ajshilu in Horaciju, lahko pa bi bila tudi Herod in Tacit.
Slabo so ga razumeli, in ko mu je končno uspelo, ni šel po knjige, ker je deževalo.
Gregorius se je usedel na vhodne stopnice, ki so bile že ob Pradovem nostalgičnem obisku prerasle z mahom.
To je moralo biti konec šestdesetih.
Tukaj je sedel in se spraševal, kako bi bilo, če bi trideset let prej na tem razcepu poti odšel v drugo smer.
Če bi se uprl ganljivi, toda tudi ukazovalni želji svojega očeta in ne bi prestopil medicinske predavalnice.
Gregorius je dvignil prah, fini delci so zaplesali v snopu sončne svetlobe.
Ob molčečem času se je počutil kot vsiljivec, in za dolg trenutek je pozabil dihati.
Nato je zmagala radovednost in izvlekel je predale pisalne mize, enega za drugim.
In nato, v najnižjem predalu, Biblija v hebrejščini, debela in težka, vezana v sivo platno, zbledela, obrabljena in z mehurji od vlage, na platnicah BIBLIA HEBRAICA z zlatimi črkami, ki so dobile temne sence.
›Kako misliš to storiti?‹
Pozneje sem oba videl v parku.
Jorge je govoril in mahal z rokami, Amadeu je poslušal.
Spominjala sta me na trenerja, ki s svojim varovancem premleva poprejšnji dvoboj.
Potem jima je naproti prišla Maria João.
Jorge je prijatelja z obema rokama prijel za ramena in ga nato smeje se potisnil proti dekletu.
Sedel je na kamen in si v spomin priklical učenca, ki je pred mnogimi leti ponoči vlomil v bernsko gimnazijo in iz ravnateljeve pisarne za tisoče frankov telefoniral po vsem svetu, da bi se maščeval.
Hans Gmür mu je bilo ime in nosil ga je kot garoto.
Gregorius je plačal račun in Kägija pregovoril, naj ga ne ovadi.
Z Gmürjem se je dobil v mestu in poskušal ugotoviti, kaj neki naj bi bilo tisto, za kar se je hotel maščevati.
Ni mu uspelo.
»Maščevanje pač,« je rekel fant, in to vedno znova.
Za svojim jabolčnim kolačem je deloval izmučeno in razžrto od zagrenjenosti, ki je bila stara toliko kot on sam.
Ko sta se poslovila, je Gregorius še dolgo gledal za njim.
Nekako ga celo malce občuduje, je pozneje rekel Florence, ali pa mu zavida.
Gregorius se je v avli usedel na klop za vodstvo šole, kjer je senhor Cortês z okamnelim izrazom spremljal Pradov govor.
Iz vrečke knjigarne je izvlekel mapo patra Bartolomea, razvezal trak in vzel ven šop listov, ki jih je Amadeu po govoru urejal spredaj na pultu, ovit v mučno, grozljivo molčanje.
Na njih so bile enake kaligrafsko izpisane črke z intenzivno črnim črnilom, ki jih je videl že na listu pisma, ki ga je Prado iz Oxforda poslal Mélodie.
Gregorius je soj žepne svetilke naravnal na rumenkasto svetlikajoč papir in začel brati.
Poezija božje besede je tako prevzemajoča, da povzroči onemelost vsega in da sleherni ugovor postane klavrno bevskanje.
V prvem metroju je bil nekaj časa edini potnik in zdelo se mu je, kot bi bil vlak le še nadaljnja epizoda v tihem, namišljenem svetu liceja, ki se mu je začel privajati.
Nato so vstopili Portugalci, delavski Portugalci, ki niso imeli ničesar z Amadeom de Pradom.
Gregorius je bil hvaležen za njihove trezne, zlovoljne obraze, sorodne tistim, ki so navsezgodaj vstopali na avtobus na Länggasse.
Bi lahko živel tukaj?
Živel in delal, karkoli bi to že bilo?
Adriana, je pomislil Gregorius.
Od ljudi, ki jih je spoznal tukaj, bi samo ona zapečatila pismo.
Toda vratarjev opis se ni ujemal z njo.
In ona tudi ne bi prišla sama, ženska kot ona že ne.
Morala je biti gospodinja, ki je imela za nalogo tudi to, da Amadeovo sobico na podstrešju varuje pred vsakim drobcem prahu, da ne bi prav nič spominjalo na minevanje časa.
Vse je v redu, mu je še enkrat zagotovil Gregorius in odšel gor.
Ogledoval si je črnega leva, očitno grbovno žival Pradovih, ki je bila natisnjena na vrhu pole, prav na sredini.
Lev se je skladal s strogostjo očeta in mrakobnostjo njegove smrti, skladal se je z Adrianino temno pojavo in skladal se je tudi z neizprosno drznostjo Amadeove narave.
Nasprotno pa z Mélodie, lahkonogo, nestanovitno deklico, ki se je porodila iz neobičajne lahkomiselnosti na bregovih Amazonke, ni imel nič.
Zakaj ni nihče govoril o njej?
Gregoriusa sta tako kot prvič prevzeli velikost in eleganca salona.
Pogled se mu je ustavil na stoječi uri.
Na njej so kazalci še vedno kazali šest triindvajset.
Adriana je sedela za mizo v kotu.
Tudi zdaj je bil zrak poln jedkega vonja zdravil ali parfuma.
»Não me admira nada,« to me ne čudi, je začela citirati Adriana, nato pa po spominu ponovila vsako od Amadeovih besed.
Bilo je več kot citiranje.
Tudi več kot posnemanje, kakršno bi uspelo dobremu igralcu v zvezdnem trenutku.
Približek je bil veliko boljši.
Adriana je bila Amadeu.
Gregorius je spet razumel não quero, razbral pa je še nekaj novega: ouvir a minha voz de fora, slišati moj glas od zunaj.
Gregorius je vedno znova poslušal Pradove besede.
Knjigo z njegovim portretom je položil na mizo in slišane besede pritikal obrazu, dokler mu niso tudi zares pripadale.
Nato je pogledal Adriano in se ustrašil.
Ves čas ga je morala opazovati, pri tem pa se je njen obraz odprl, izginili sta vsa strogost in grenkoba, ostal pa je izraz, s katerim ga je vabila v svet svoje ljubezni in občudovanja do Amadea.
Bodite previdni.
Z Adriano mislim, je slišal reči Mariano Eça.
»Niti besedice ni rekel, vedel je: ne bi ga budila, če ne bi šlo za življenje in smrt.
Rekla sem samo: ›V ordinaciji.‹ Z bosimi nogami se je opotekel dol po stopnicah, tam pa skočil k umivalniku, kjer si je v obraz pljusknil mrzlo vodo.
Nato je stopil k tej mizi, kjer je ležal Mendes.
Kot prej ko je prepoznal Mendesa, je Amadeu prekrižal dlani pred obrazom.
Toda zdaj je to storil počasi, in če je prej glavo nosil pokončno kot vedno, jo je zdaj v dlaneh povesil in prav nič ne bi moglo bolje izraziti njegove utrujenosti in žalosti, s katero je pričakoval, kar ga je čakalo.
Toda ne utrujenost ne žalost nista skalili njegovega duha.
Z vajenim gibom je vzel belo haljo, ki je prej ni imel časa obleči, s tiste kljuke tam in si jo oblekel.
Gotovost mesečnika, ki je bila v tem dejanju, sem dojela šele pozneje: vedel je, brez pomišljanja, da mora pred ljudi stopiti kot zdravnik in da ga bodo tako še najbolj videli, če bo imel na sebi ta zgovoren kos obleke.
Videla sem, kako so se Amadeova ramena s težkimi vzdihljaji dvigovala in spuščala.
Zdi se, da ima moja roka svoj spomin, in hoče se mi dozdevati, kot da je ta spomin zanesljivejši od slehernega drugega vira samoraziskovanja.
In ta spomin roke, ki je Mendesu potisnila v srce iglo, pravi: Bila je roka tiranskega morilca, ki je že mrtvega tirana v nekem protislovnem dejanju vrnila v življenje.
»Saj ni bil umor tisto, kar smo od tebe zahtevali,« bi lahko rekel, »torej noben zločin ne v smislu zakona ne v smislu morale.
Ko bi mu bil pustil njegovo smrt: noben sodnik te ne bi preganjal in nihče te ne bi mogel odpeljati pred Mojzesovo tablo, na kateri piše: Ne ubijaj.
Ne tisto, kar smo smeli pričakovati, je bilo nekaj povsem preprostega, očitnega: da človeka, ki nam je prinesel nesrečo, mučenje in smrt in katerega nas je usmiljena narava nazadnje hotela odrešiti, ne bi z vso močjo ohranjal pri življenju in poskrbel za to, da bo še naprej lahko izvajal svoj krvavi režim.«
Kako bi se počutil zdaj, če bi ga pustil umreti?
Če bi me drugi, namesto da me pljuvajo, slavili za smrtno opustitev?
Če bi mi iz ulic prihajalo nasproti razposajeno olajšanje, namesto z besom zastrupljeno razočaranje?
Prepričan sem: preganjalo bi me v sanjah.
Ker ne morem biti brez nečesa brezpogojnega, absolutnega?
Ali preprosto, ker bi pomenilo odtujitev od samega sebe, če bi ga hladnokrvno pustil umreti?
Toda to, kar sem, sem po naključju.
»Nisem mogel drugače, tak sem.
Lahko bi se bilo zgodilo tudi drugače, toda v resnici se ni zgodilo drugače in torej sem, kakršen sem, in zato nisem mogel drugače.«
»In potem nekaj, kar morda sploh ne obstaja: zgodovino portugalskega odporniškega gibanja pod Salazarjem.«
›Pač ne znate brati obrazov,‹ je odvrnil Graffenried.
»Toda, saj niste …
Saj niste bolni?
Mislim …«
Zasmejala se je, kot je ni še nikoli slišal, povsem brez prizvoka grajske gospodične.
Bil je nalezljiv smeh in zasmejal se je z njo, presenečen nad nezaslišano lahkostjo, s katero se je smejal in ki mu je bila doslej povsem neznana.
Nekaj časa sta se smejala v sozvočju, on je krepil njo in ona njega, smejala sta se naprej in naprej, povod že zdavnaj ni bil več pomemben, temveč samo še smejanje, bilo je kot vožnja z vlakom, kot občutek, da se potrkavajoči zvok na tirih, zvok, poln varnosti in prihodnosti, ne bo nikoli končal.
Gregorius si je ogledoval ovitek bonbona, ki ga je ponoči v liceju spravil nazaj v žep plašča in se ga danes zjutraj dotaknil, ko je segel vanj.
Vzel je slušalko z vilic in jo tako spet odložil nanje.
Na informacijah so mu dali tri številke za priimek Rubin.
Druga je bila prava.
Ko je vrtel številko, je imel občutek, kot da bi s pečine skakal v prazno.
Ne bi mogli reči, da je to storil prenagljeno ali iz slepega impulza.
Večkrat je prijel slušalko v roko, jo spet položil in odšel k oknu.
V ponedeljek je bil prvi marec in svetloba je bila to jutro drugačna; to je bila prvič svetloba, kakršno si je predstavljal, ko je vlak v snežnem metežu zapuščal bernsko postajo.
Gregorius je poklical Mariano Eça in Mélodie.
Nobena se ni oglasila.
Odpravil se je v Baixo, na Ruo dos Sapateiros, kjer je Jorge O›Kelly, kot je rekel pater Bartolomeu, še vedno stal za prodajnim pultom svoje lekarne.
Bilo je prvič po njegovem prihodu, da so ljudje lahko odpeli plašče.
Gregorius je začutil blag vetrc na obrazu in opazil, kako vesel je bil, da žensk ni priklical.
Še sanjalo se mu ni, kaj bi jima hotel povedati.
»Klavir – od danes ponoči me spominja na to, da obstajajo stvari, ki jih ne bom mogel več opraviti pravočasno.«
Zaprl je oči kot vedno, kadar je hotel dobiti od mene nemi ugovor.
»Ne gre za nepomembna majhna veselja in bežne užitke, kakor če v prašni vročini zvrneš kozarec vode.
Gre za stvari, ki jih želiš narediti in doživeti, ker bi šele one naredile tvoje, to povsem posebno življenje celovito in ker ostaja brez njih življenje nepopolno, samo torzo in zgolj fragment.«
Če pa za noben trenutek ne velja, sem rekel, da bi ga lahko v njem obstoječa nezaključenost, naredila za nesrečni trenutek – zakaj to ne bi veljalo za vse tiste trenutke, ki so prežeti z zavestjo, da celote ni mogoče doseči?
Saj je vendar videti, kot da je želena celota zaželena samo kot prihodnja, kot nekaj, k čemur se bližamo, in ne nekaj, k čemur dospemo.
»Jaz bi izrazil še drugače,« sem dodal, »s katerega stališča je treba objokovati nedosegljivo celoto in mogoči predmet strahu?
Če vendar ni stališče polzečih trenutkov, za katere manjkajoča celota ni nikakršno zlo, marveč draž in znamenje živosti?«
Vsi bodo umrli in vsi so se tega bali, če so na to pomislili.
Nekoč umreti – samo ne zdaj.
Poskušal sem se spomniti na labirint vprašanj in argumentov, skozi katerega sem z Jorgejem blodil pol noči, in jasnost, ki je bila na dosegu roke in se je v zadnjem trenutku odtegnila.
Gledal sem za mlado žensko, ki se je pravkar vzravnala, starcem, ki se je objestno igral s pasjo vrvico, in šepavo staro materjo, ki je pogladila otrokove lase.
Mar ni bilo očitno, preprosto in jasno, v čem bi obstajala njihova groza, če bi v tem trenutku prejeli vest o svoji bližnji smrti?
Podržal sem neprespani obraz v jutranje sonce in pomislil: Preprosto hočejo še več tvarine svojega življenja, naj bo to življenje še tako lahko ali naporno, borno ali obilno.
Nočejo, da bi se končalo, tudi če manjkajočega življenja po koncu ne bodo mogli več pogrešati – in tega vedeti.
Bilo je pozno popoldne, ko je Jorge stopil iz lekarne in jo zaklenil.
Gregorius je že eno uro zmrzoval in pil kavo za kavo.
Zdaj je pod krožniček zataknil bankovec in sledil O'Kellyju.
Ko je šel mimo lekarne, je opazil, da je notri še gorela luč.
Pogledal je skozi okno: nikogar več ni bilo, predpotopna blagajna je bila pokrita z umazano prevleko.
O'Kelly je povlekel iz cigarete, preden je tekača premaknil počez čez šahovnico in požrl nasprotnikovo trdnjavo.
Njegovi prsti so bili rumeni od nikotina in za nohti je imel črno.
Njegov veliki, mesnati nos z razširjenimi porami je Gregoriusa odbijal, zdel se mu je kot izrastek na brezobzirnosti.
Prilegal se je nedavnemu škodoželjnemu smehu.
Toda vse, kar te je lahko odbijajo, se je spet razblinilo v utrujenem in dobrohotnem pogledu iz njegovih rjavih oči.
»Bili so časi, ko je bilo moje življenje odvisno od tega, da sem opazil, kdaj mi kdo sledi.«
»Zveni kot Adrianina domislica, kot njen melodramatični način.
Ni ga maral, tega načina, a storil je vse, da Adriana ne bi opazila. ›Moja sestra je, in pomaga mi živeti moje življenje,‹ je govoril.«
O'Kelly se je prebudil, toda ko je začel govoriti, je bilo, kot bi se nadaljevale sanje, ki jih je pravkar doživel.
O'Kelly se je zasmejal.
»To je namenoma.
Luč gori vedno.
Da se maščujem revščini, v kateri sem odraščal.
Luč samo v enem prostoru, spat smo hodili v temi.
Tistih nekaj centavov žepnine, ki sem jih dobil, sem zapravil za baterije za žepno svetilko, s katero sem ponoči bral.
Knjige sem nakradel.
Za knjige se ne bi smelo plačevati, tako sem mislil takrat in mislim še danes.
Vedno znova so nam odklapljali elektriko zaradi neplačanih računov.
Cortar a luz, grožnje ne bom nikoli pozabil.
Preproste stvari so tiste, ki jih nikoli ne preboliš.
Kako je nekaj dišalo; kako je pekla zaušnica; kako je bilo, ko je hišo preplavila nenadna tema; kako surovo je zvenelo očetovo preklinjanje.
Sprva je v lekarno zaradi luči večkrat prišla policija.
Zdaj vsi vedo in me pustijo pri miru.«
Kaj naj rečem za konec, dragi Gregorius?
Najbolje tole: vsi vam želimo, da bi vas vaše potovanje resnično pripeljalo tja, kamor si želite, tako zunaj kot znotraj.
Pozabil je, da je most zaprt.
Jezen se je podal po poti čez Monbijou.
Ko je prišel na Bärenplatz, je odbilo polnoč.
Jutri navsezgodaj bo tukaj tržnica, tržnica z branjevkami in blagajnami z denarjem.
Knjige sem ukradel.
Za knjige se ne bi smelo plačevati, tako sem mislil takrat in mislim še danes, je slišal reči O'Kellyja.
Odšel je naprej proti Gerechtigkeitsgasse.
Kako je v Isfahanu s podnebjem, je vprašal naposled.
Nič, česar bi se morali bati, sta se zasmejala, vsaj ne, če živiš tako, kot so takrat živeli oni.
In potem sta prinesla fotografije.
Gregorius je ostal do poznega večera, in Schnyderjeva sta bila začudena in presrečna nad njegovim zanimanjem za njune spomine.
Podarila sta mu knjigo s slikami Isfahana.
Nobene obredne potrditve ni bilo, nobenega kozarca, ne stiska roke, še pogledala se nista.
Toda s stališča lastne notranjosti je povsem drugače.
Tu nismo omejeni na svojo sedanjost, ampak smo razširjeni daleč nazaj v preteklost.
To se dogaja s pomočjo naših čustev, namreč globokih, torej tistih, ki odločajo o tem, kdo smo in kako je biti mi.
Kajti ta čustva ne poznajo nobenega časa, ne poznajo ga in ga ne priznajo.
Seveda bi bilo narobe, če bi rekel: Še vedno sem fant na stopnišču pred šolo, fant s čepico v rokah, čigar pogled uhaja proti dekliški šoli v upanju, da bo videl Mario João.
Seveda je narobe, medtem je minilo več kot trideset let.
In vendar je tudi res.
Razbijanje srca pred težkimi nalogami je razbijanje srca, kadar je v razred stopil senhor Lanções, profesor matematike; v tesnobi do vseh avtoritet zvenijo zraven ukazi mojega očeta; in kadar me zadene žareči pogled kakšne ženske, mi zastane dih kot vsakokrat, ko se je zdelo, da se je z enega šolskega okna do drugega srečal moj pogled s pogledom Marie João.
Še vedno sem tam, na tistem oddaljenem kraju v času, nikoli nisem odšel od tam, marveč živim razprostranjen po preteklosti ali iz nje.
Sedanjost je ta preteklost in ne samo v obliki kratkih epizod pobliskujočega se spominjanja.
Tisočere spremembe, ki so gnale čas naprej, so, merjene na tej sedanjosti občutenja, bežne in neresnične kot sanje in tudi varljivejše od podob iz sanj: ustvarjajo napačen vtis, da sem nekdo, ki kot zdravnik, h kateremu prihajajo ljudje s svojimi bolečinami in skrbmi, posedujem pravljično samogotovost in neustrašnost.
In plašno zaupanje v pogledih pomoči iščočih me sili, da v to verjamem, dokler stojijo pred menoj.
Toda takoj ko odidejo, bi jim rad zaklical: Še vedno sem tisti plašni fant na stopnišču, popolnoma nepomembno je, pravzaprav je celo laž, da sedim v beli halji za mogočno pisalno mizo in delim nasvete, ne pustite se zavajati temu, kar v smešni površnosti imenujemo sedanjost.
Na večerjo je Gregorius odšel v Bellevue, tam je bilo najmanj možnosti, da bo koga srečal.
Natakar je bil uslužen, kot bi bila stara znanca.
Pozneje je Gregorius prečkal Kirchenfeldski most, ki je bil spet prehoden.
Odšel je do mesta, kjer je Portugalka brala pismo.
Ko je pogledal navzdol, se mu je zavrtelo.
Doma je v knjigi pozno v noč bral o epidemiji kuge na Portugalskem.
Ko je obračal strani, je imel občutek, da je nekdo, ki zna portugalsko.
Gregorius je molčal.
Gregorius je odprl paket s knjigami.
Portugalska slovnica je bila tako podobna neki latinski knjigi, da se je moral smejati, potem pa je bral v njej, dokler se ni stemnilo.
Nato je odprl zgodovino Portugalske in ugotovil, da se čas Pradovega življenja skoraj povsem prekriva s trajanjem Estade Nove.
Bral je o portugalskem fašizmu in tajni policiji P.
E., katere član je bil Rui Luís Mendes, Lizbonski klavec; TARRAFAL, je izvedel, je bilo ime najhujšega taborišča za politične zapornike.
Postavili so ga na enem od Zelenortskih otokov, Santiagu, njegovo ime pa je med ljudmi veljalo za simbol neusmiljenega političnega preganjanja.
Toda največ zanimanja je v Gregoriusu vzbudilo, kar je prebral o Mocidadi Portuguesi, paravojaški organizaciji po italijanskem in nemškem vzorcu, ki je po fašističnem vzoru prevzela rimski pozdrav.
Vanjo je morala biti vključena vsa mladina od osnovne šole pa do univerze.
Ustanovili so jo l. 1936, za časa španske državljanske vojne, Amadeu de Prado je imel takrat šestnajst let.
Je tudi on nosil predpisano zeleno srajco?
Dvigoval roko, kot so to počeli v Nemčiji?
Gregorius se je zazrl v portret: nepredstavljivo.
Toda kako se je lahko temu izognil?
Je njegov oče uveljavil svoj vpliv?
Sodnik, ki ga je kljub Tarrafalu še naprej vsako jutro deset pred šesto pobral šofer, da bi bil prvi v sodni palači?
Ko se je prebudil, se je začelo mračiti, in ko je pozvonil pri Adriani, je bila že noč.
Clotilde ga je odpeljala v salon.
Zgrozil se je nad silovitostjo svojih zadnjih besed.
Pripravljen je bil, da ga bo postavila pred vrata.
Na koncu je postal njen glas spet jokav, kot slišna odklonitev, da bi preteklo priznala kot nekaj, kar je nepreklicno minilo.
Toda prej, ko se je znesel nadnjo, se ji je na obrazu pokazalo nekaj, kar bi si lahko razlagali kot pripravljenost ali celo srčno željo, da se otrese tiranije spomina in osvobojena stopi iz ječe preteklosti.
In tako je tvegal.
»Že dolgo ne preučuje več poteka tirnic, Adriana.
Že dolgo ne hodi več k Joãu.
Že dolgo ne zdravi več.
Amadeu je mrtev, Adriana.
In to veste.
Umrl je zaradi anevrizme.
Poklicali so vas.«
Gregorius je pokazal na stoječo uro.
Tako je vendar bilo, ne res?«
Priznam: doma se niste obnašali kot sodnik; razsojali niste pogosteje kot drugi očetje, prej bolj poredko.
In vendar sem, oče, Vašo redkobesednost, Vašo nemo prisotnost pogosto občutil kot obsojajočo, kot sodniško in celo sodno.
Bilo mi je dvanajst let, ko sem se mimo paznikov splazil v sodno dvorano, da bi Vas videl sedeti v talarju za pridvignjeno sodniško mizo.
Takrat ste bili še navaden sodnik in še niste bili na vrhovnem sodišču.
Kar sem občutil, je bil ponos, hkrati pa sem bil globoko prestrašen.
Šlo je za razglasitev sodbe, sodba je bila izrečena večkratni pogosti tatici in sodba se je glasila zapor, zaradi ponavljanja nepogojno.
Ženska je bila srednjih let, zelo potrta in grda, obraz, ki ni mogel pritegniti.
Kljub temu se je vse v meni skrčilo, vsako posamezno celico, se mi je zdelo, sta zgrabila krč in otrplost, ko so jo odpeljali in je izginila v katakombah sodišča, ki sem si jih predstavljal temačne, hladne in vlažne.
Nikoli ne bom pozabil nejevere in groze, ki sta me preplavili, ko sem videl, kako sta si državni tožilec in zagovornik po razglasitvi obsodbe stopila naproti in se skupaj smejala.
Mislil bi, da je kaj takega nemogoče in do današnjega dne tega ne razumem.
Vam štejem v dobro, kajti ko ste s knjigami pod pazduho zapuščali dvorano, je bil vaš obraz resen, na njem je bilo mogoče razbrati obžalovanje.
Kako zelo sem si želel, da bi bilo v Vas resnično to obžalovanje, da se bodo zdaj za tatico zaprla težka vrata celice in da se bo v ključavnici obrnil velikanski, neznosno glasen ključ!
Nasmehnila se je, mi na usta pritisnila poljub in izginila za vogalom.
Za mizo sem Vam pozneje sedel nasproti z občutkom zmagoslavja in blagostjo nepoznanega zmagovalca.
V tem trenutku so se vse tatice sveta norčevale iz vseh zakonikov sveta.
Gregorius je poklical Silveira, ki ga je tisti dan povabil na večerjo.
Nato je vzel monografijo o Isfahanu, ki sta mu jo podarila Schnyderjeva v Elfenauu, in se pri sobnem natakarju pozanimal, kje lahko kupi škarje, risalne žebljičke in lepilni trak.
Ko je že hotel oditi, je poklicala Natalie Rubin.
Razočarana je bila, da perzijska slovnica kljub hitri pošti še ni prišla.
»Ne, ne,« je rekel Gregorius, »nimam vas namena dražiti.
Natanko tako je, kot pravim.
Samo nemogoče je pojasniti, preprosto nemogoče, potem pa je tu še ta puščavski veter …«
»Chamo-me José,« je rekel, ko sta dogovor sklenila s stiskom rok.
Gregorius je pakiral.
Bil je razburjen, kot bi se odpravljal na pot okoli sveta.
V mislih je s fantovih polic umaknil nekaj Simenonov in nanje postavil svoje knjige: obe o kugi in potresu, Novo zavezo, ki mu jo je pred celo večnostjo podaril Coutinho, Pessoo, Eça de Queirósa, Salazarjevo biografijo, knjige Natalie Rubin.
V Bernu je med prtljago vtaknil Marka Avrelija in svojega starega Horacija, grške tragedije in Sapfo.
»Težko bi rekel,« je odgovoril Gregorius.
Veste, kaj je sanjarjenje.
Malo je podobno temu.
Ko se čas življenja izteka, ne veljajo nobena pravila več.
In takrat je videti, kot da se ti je zmešalo in si zrel za norišnico.
Toda v resnici je ravno obratno: tja spadajo tisti, ki nočejo dojeti, da se jim čas izteka.
Tisti, ki še naprej počno, kot da ne bi bilo nič.
Me razumete?«
Nisi nikoli pomislil na to, oče, da bi bilo za nas vse lahko tudi breme, da nisi govoril o svojih bolečinah in o ponižanju zaradi upognjenega hrbta?
Da bi nas lahko tvoje nemo, junaško prenašanje, ki ni bilo brez nečimrnosti, bolj spravljalo v stisko, kakor če bi kdaj tudi preklinjal in prelival solze samopomilovanja, ki bi Ti jih želeli obrisati z oči?
Kajti pomenilo je vendarle: mi, otroci, in predvsem jaz, sin, smo sedeli ujeti v vplivnem krogu Tvojega poguma, brez pravice, da bi se pritoževali, sleherna taka pravica, še preden bi bila iztožena – da, še preden je kdo od nas samo pomislil na to, da bi jo iztožil –, vsrkana, pogoltnjena, uničena s Tvojim pogumom in Tvojim pogumno prenašanim trpljenjem.
Z izzivalnim zasukom telesa je Estefânia končala domnevno učno uro. ›Do naslednjič,‹ je rekla.
Ljudje so vstali, mučno samoobvladovanje bi lahko prijel z rokami.
Profesor glasbe, ki je poučeval Estefânio in je sedel zraven mene, je vstal.
Badajoz je pristopil k njemu.
Zdaj pa mu je hotel Jorge dekle odvzeti, dekle, ki mu ni nikoli pripadalo.
Hotel je uničiti krhko notranje ravnovesje med lojalnostjo in zatajenimi upi.
To je bilo preveč.
›Lahko jo spravimo iz države,‹ sem rekel.
»Vsakokrat ko me je Amadeu obiskal v zaporu, me je skušalo, da bi ga vprašal po O'Kellyju, po njunem prijateljstvu.
Nisem si upal.
Amadeu ni nikoli nikomur grozil, to je bil del njegovega creda.
Toda ne da bi vedel, je bil lahko grožnja on sam.
Grožnja, da se bo pred očmi drugega razletel.
Jorgeja seveda tudi nisem mogel vprašati.
Morda danes, po več kot tridesetih letih, ne vem.
Lahko prijateljstvo preživi kaj takega?
Enako sem se zbal, ko sem te zagledal na sodišču.
Tatico sem moral obsoditi in jo poslati v zapor, zakon je to zahteval.
Zakaj si pri mizi strmel vame kot v mučitelja?
Tvoj pogled me je ohromil, nisem mogel spregovoriti o tem.
Imaš morda boljšo zamisel, kaj naj bi storili s tatico?
Jo imaš?
Dobro mu je, je rekel Gregorius, že dolgo mu ni bilo tako dobro.
»Poznate več književnih izrazov kot večina ljudi na tramvaju, ko pa hočete zakleti, kaj kupiti ali rezervirati potovanje, nimate pojma.
Da ne govorimo o spogledovanju.
Ali bi vedel, kaj mi moraš reči?«
Resnica – ja, resnica – je povsem preprosta: ne vem, kako bi prenašal življenje, če me Enrique ne bi vsako jutro deset pred šesto pobral.
Nedelje – še sanja se Ti ne, kakšno mučenje so.
Včasih v soboto ponoči ne spim, ker slutim, kako bo.
Da tudi vsako soboto četrt čez šesto vstopim v prazno stavbo: šalijo se o tem.
Včasih si mislim, da je nepremišljenost bolj okrutna kot vsaka druga človeška slabost.
Za nedeljo sem prosil za ključe, vedno znova.
Odklonili so.
Včasih si želim, da bi en dan, samo en dan trpeli moje bolečine: da bi razumeli.
Gregoriusa je zeblo in prižgal je gretje.
Za las je manjkalo, pa bi prišlo pod roke Amadeu, toda zaslutila sem, kaj je, ko sem ga vzela iz skrivnega predala očkove pisalne mize in sem ga skrila, je slišal reči Adriano.
Gretje ni pomagalo.
Prižgal je televizor in obsedel pred limonadno nanizanko, od katere ni razumel niti besede, zaradi njega bi bila lahko v kitajščini.
V kopalnici je našel uspavalno tableto.
Ko je začela učinkovati, se je zunaj počasi danilo.
V slovnici je našel listek Natalie Rubin: Do tu mi je že uspelo!
Kriva je pisava, mu je povedala, ko jo je poklical, da bi ji povedal, da je knjiga prispela.
Že dneve ne počne nič drugega, starši se čudijo njeni vnemi.
Za kdaj torej načrtuje potovanje v Iran?
Ali ni dandanes to malce nevarno?
Potreboval sem eno leto, da sem odkril, kako dolg je mesec.
Bilo je v oktobru preteklega leta, zadnji dan meseca.
Zgodilo se je, kar se zgodi vsako leto in kar me kljub temu vsako leto spravi iz ravnotežja, kakor da ne bi še nikoli prej doživel: nova, zbledela jutranja svetloba je napovedovala zimo.
Nič več žgoče oslepljenosti, nobene pripeke, pred katero bi želel pobegniti v senco.
Blaga, spravljiva svetloba, ki je v sebi vidno nosila prihajajočo kratkost dni.
Ni bilo, da bi novo svetlobo sprejemal kot sovražnika, kot nekdo, ki jo v nemočni komičnosti odklanja, in se boril proti njej.
Prizanaša močem, ko svet izgubi ostre robove poletja in nam kaže bolj zabrisane obrise, ki silijo k manj odločnosti.
Ne, ni bila blaga, mlečna tančica nove svetlobe, zaradi katere sem se zdrznil.
Bilo je dejstvo, da je zlomljena, oslabljena svetloba spet enkrat nakazovala nepreklicni konec nekega obdobja v naravi in nekega časovnega obdobja v mojem življenju.
Kaj sem počel od konca marca, od dneva, ko je postala skodelica na mizi kavarne na soncu spet tako vroča, da sem trznil, ko sem se je dotaknil?
Je minilo veliko časa, ki je od tedaj pretekel ali malo?
Sedem mesecev – kako dolgo je to?
Ko je končal, ga je vprašala po novih očalih, nato pa so se ji oči zožile v preiskujoči pogled.
»Premalo spite,« je rekla.
Pomislil je na jutro, ko ga je pregledala in ni hotel nikoli več vstati s stola pred njeno pisalno mizo.
Na skupno pot z ladjo v Cacilhas in rdečezlati assam, ki ga je pozneje pil pri njej.
Kar se je zgodilo potem, se je v vse nas vtisnilo za vedno, sekundo za sekundo, gib za gibom.
Amadeu je Adriano posedel nazaj na stol in me poklical k sebi.
Glavo ji je usločil nazaj.
»To moram storiti,« je rekel, in še danes se čudim miru v njegovem glasu.
»Drugače boš umrla.
Umakni roke.
Zaupaj mi.«
»Rešilca!« je velel Amadeu.
Je bila tudi v njem skrita, življenje določujoča starševska navzočnost, morda zamaskirana in obrnjena v svoje nasprotje, se je spraševal Gregorius, ko je stopal po tihih belémskih ulicah.
Pred očmi si je narisal tenko knjižico, v katero je njegova mama zapisovala, koliko je zaslužila s pospravljanjem.
Ubožna očala z medicinskimi okvirji in večno zamazanimi stekelci, iznad katerih ga je utrujeno pogledala.
Ko bi le lahko še enkrat videla morje, ampak tega si preprosto ne moremo privoščiti.
Nekaj je bilo na njej, nekaj lepega, celo žarečega, na kar že zelo dolgo ni pomislil: njeno dostojanstvo, s katerim je na ulici srečevala ljudi, katerih umazanija je bila njena skrb.
Niti sledu o klečeplaznosti, njen pogled je bil na enaki višini kot pogled tistih, ki so jo plačevali, da je drsala po kolenih.
Ali to sme? se je spraševal kot majhen otrok in bil pozneje ponosen nanjo, ko jo je spet nekoč opazoval pri tem.
Ko vsaj ne bi bili domovinski romani Ludwiga Ganghoferja, po katerih je segala v redkih uricah branja.
Zdaj še ti bežiš v knjige.
Ni bila bralka.
Bolelo je, a ni bila bralka.
Katera banka neki bi mi dala posojilo, je Gregorius slišal reči očeta, in to še za kaj takega.
Pred sabo je zagledal njegovo veliko dlan s prekratko pristriženimi nohti, ko mu je v roko kovanec za kovancem odštel trinajst frankov trideset za perzijsko slovnico.
Si prepričan, da bi rad tja, je rekel, to je vendar tako daleč stran, tako daleč stran od tega, česar smo vajeni.
Že samo črke, tako drugačne so, sploh niso kot črke.
Sploh ne bova več vedela, kako je s tabo.
Ko mu je Gregorius vrnil denar, ga je oče s svojo veliko dlanjo pogladil po laseh, z dlanjo, ki si je veliko preredko dovolila nežnost.
Ustrašil se je, ko je začutil globino svojega upora.
Tla so zanihala.
Moral je nekaj storiti, se nečesa oprijeti, zaprl je oči, se postavil na Bubenbergplatz in imenoval stvari, ki jih je videl z njihovimi bernsko nemškimi imeni.
Stvarem in sebi je govoril v počasnih, jasnih narečnih stavkih.
Potres se je polegel, spet je začutil trdna tla pod nogami.
Toda strah je imel odmev, z njim se je spopadel z jezo nekoga, ki so ga soočili z veliko nevarnostjo, in tako se je zgodilo, da je kot blaznež korakal po hodnikih opustelega poslopja, kot bi moral duhove temnih hodnikov potolči z bernsko nemškimi besedami.
Ko so se nato odprla vrata modre hiše, je Gregorius doživel presenečenje.
Adriana ni nosila črnine.
Samo črni trak čez brazgotino na vratu je ostal.
Krilo in jopica sta bila svetlosiva z drobnimi modrimi črticami in oblekla si je bleščeče belo bluzo.
Sled nasmeha je kazala, da ji je presenečenje na Gregoriusovem obrazu ugajalo.
»Ne vem,« je rekla, »ne vem, zakaj ga je to nenadoma zanimalo, toda na lepem je bil ves nor na knjige, ki so opisovale strah, ki so ga občutili ljudje v srednjem veku, ko so stali na zanje najzahodnejši točki Evrope in se spraševali, kaj neki je tam onkraj na videz neskončnega morja.«
»Cabo Finisterre«, je rekla Adriana, »gori v Galiciji.
Ta ga je obsedla.
Konec takratnega sveta. ›Toda pri nas na Portugalskem imamo vendar točko, ki leži še zahodneje, zakaj torej Španija?‹ sem mu rekla in mu jo pokazala na zemljevidu.
Toda o tem ni hotel nič slišati in je še naprej govoril samo o Finisterru, bilo je kot idée fixe.
Na obrazu je imel vročičen izraz preganjavice, kadar je govoril o tem.«
»Svoje zadnje leto je pogosto tožil, da ne razume, iz česa pravzaprav je, ta samota, ki se je vsi tako bojimo.
Kaj je vendar to, kar imenujemo samota, je govoril, ne more biti preprosto odsotnost drugih, človek je lahko sam, pa nikakor ne osamljen, lahko pa si med ljudmi in vendarle osamljen, kaj torej je?
Vedno znova ga je zaposlovala misel, da smo lahko osamljeni sredi vrveža.
Dobro, je rekel, ne gre le za to, da so drugi tam, da zapolnjujejo prostor okrog nas.
Toda tudi ko nas slavijo ali nam v prijateljskem pogovoru delijo nasvete, modre, tankočutne nasvete: celo takrat se lahko zgodi, da smo sami.
Osamljenost torej ni preprosto nekaj, kar je odvisno od prisotnosti drugih, pa tudi ne od tega, kaj počno.
»Resistência,« je rekla Adriana, in takoj še enkrat, »resistência.«
Besedo je izgovorila, kot bi za vso stvar še nikoli ne slišala in ne bi hotela verjeti, da je kaj takega moglo obstajati.
›Ja, jaz,‹ je odvrnil Jorge.
Ko je pozno ponoči prišel gor, je bil bled, tih in do kraja zmeden.
Nisem se ga upala vprašati, kaj je narobe.
›Rad bi, da Estefânia ostane tukaj,‹ je rekel João.
Prepovedal ji je zračiti ordinacijo, da bi odgnala vonj po Jorgejevem zadnjem obisku.
Pacienti so se pritoževali.
Okna so ostala zaprta dneve in dneve.
Postani zrak je vdihoval vase kot spominsko drogo.
Ko zračenja ni bilo več mogoče odložiti, se je sesedel na stol in bilo je, kot bi z dimom prostor zapustila tudi njegova življenjska sla.
Gregorius je razvezal trak, odprl platnico in bral:
Zdaj, vdihujočemu dim njegove cigarete, se mu je nenadoma posvetilo: hotel se je še enkrat prepričati, kako je bilo sedeti ob možu, ki ga je Prado vse življenje nosil v sebi, možu, ki ga je, kot je rekel pater Bartolomeu, potreboval, da ga je izpolnil.
Ob možu, proti kateremu je z veseljem izgubljal in ki mu je brez pričakovanja hvaležnosti podaril celo lekarno.
Ob možu, ki se je kot prvi glasno zasmejal, ko je lajajoči pes pretrgal mučno tišino po škandaloznem govoru.
»Kar sem vam zadnjič pripovedoval, o Amadeu in meni mislim: pozabite vse skupaj.«
»Ob tem se je lahko spravil v pravo omamo, takrat je dobesedno zažarel, in ko je opazil, da uživam v njegovi omami, je rekel: Veš, mišljenje je druga najlepša stvar.
Najlepša je poezija.
Če bi obstajalo poetično mišljenje in mišljenjska poezija – to bi bil paradiž.
Ko je pozneje začel s svojimi zapiski: mislim, da so bili poskus, utreti si pot v ta paradiž.«
»Pobegnil sem iz šole in slišal to,« je rekel Gregorius.
»Tako bled in tih je bil, tako strahotno bled in tih.
Morda je bilo krivo, da je bil tako zelo iz jezika.
Nisem mogla, nisem hotela verjeti: da ne bo nikoli več besed iz njegovih ust.
Odnesla jih je kri iz počene žile, besede.
Kot medicinska sestra sem videla veliko mrličev.
Toda smrt se mi ni nikoli zdela tako okrutna.
Kot nekaj, kar preprosto ne bi smelo nastopiti.
Kot nekaj, kar je bilo popolnoma nevzdržno.
Toda kaj naj to pomeni: da se izplača?
Da končno preideš k temu, da uresničuješ davne želje napasti zmoto, da bo pozneje vedno še dovolj časa?
Memento kot instrument v boju zoper lagodnost, samoprevaro in strah, ki je povezan z nujno spremembo.
Odpraviti se na dolgo sanjano potovanje, naučiti se še tega jezika, prebrati tiste knjige, kupiti si ta nakit, preživeti noč v tistem slavnem hotelu.
Samega sebe ne zgrešiti.
V odmoru mi je kukalo pokazal. ›Mamino je,‹ je rekel, ›tako rada gre v opero, ampak očka …‹
›Ampak ti …‹ je začel.
›Tako rjava kolena imaš in tvoja obleka tako lepo diši po milu,‹ je rekel dva, tri tedne po najinem prvem srečanju.
Maria João je molčala in gledala skozi okno.
Ko je nadaljevala, je govorila obotavljaje, kot bi imela slabo vest.
»Kot sem rekla: globoko pretresen.
In vendar … kako naj rečem: in vendar to ni bila pretresenost, ki bi prodrla v zadnjo, najglobljo globino.
Prve dni je pogosto posedal pri meni.
Ne, da bi ga tolažila.
Vedel je, da … da tega ne more pričakovati od mene.
Ja, res, to je vedel.
Moral je vedeti.
Hotel je preprosto, da sem ob njem.
Pogosto je bil tak: morala sem biti ob njem.«
»Ja,« je rekla, »ja.
Kar ga je težilo, ni bil poseg, tega ni nikoli obžaloval.
Bilo je, da ni Fátimi nikoli povedal zanj.
Trpela je v zakonu brez otrok, njega pa je slaba vest skoraj zadušila.
Bil je pogumen mož, mož resnično izjemnega poguma.
Pri tem pa je bil strahopeten in te strahopetnosti ni nikoli prebolel.«
Maria João je imela v grlu kepo, odkašljala se je, in ko je nadaljevala, je zvenela hripavo.
Ona, osemdesetletnica, je avto peljala z umirjenostjo in natančnostjo taksista.
Gregorius je opazoval njene roke na volanu in prestavni ročici.
To niso bile elegantne roke in tudi časa si ni vzela, da bi jih posebej negovala.
Roke, ki so skrbele za bolnike, praznile nočne posode, nameščale obveze.
Roke, ki so vedele, kaj počno.
Zakaj jo Prado ni vzel za svojo asistentko?
»Tam, pred tistim oknom je sedel, in ker je že vse znal in se je dolgočasil, mi je pisal drobna sporočila na lističe, ki mi jih je nato med odmorom izročil.
To niso bili … niso bili billets doux.
Na njih ni bilo, kar sem upala, pri vsakem lističu znova.
Bile so njegove misli o čemerkoli.
Naredil me je za prebivalko svojega miselnega sveta. ›Razen mene samo ti živiš tam,‹ je rekel.
Ustavila sta se pred pisarno senhorja Cortêsa.
Zdaj se je Gregorius vendarle zbal.
Vstopila sta.
Maria João je bruhnila v smeh.
Bil je smeh radožive šolarke.
Pokimal je.
Ni vedel, da so ljudje, ki tako hitro razumejo.
Lahko si odprl okno vagona in vprašal angela.
V mirnih časih, ko je preprosto delal v ordinaciji in so mu bili ljudje hvaležni, je bilo velikokrat videti, kot bi mu uspelo.
Toda nato se je zgodila zgodba z Mendesom.
Pljunek na obrazu ga je preganjal, do zadnjega je vedno znova sanjal o njem.
»Drugi so tvoje sodišče.
Enako je doživljal tudi, ko je Adriani razrezal vrat.
Drugi so sedeli za mizo in zrli vanj kot v pošast.
Čeprav je storil edino pravilno.
Svoj čas sem v Parizu obiskovala tečaj prve pomoči, tam so nam jo pokazali.
Prečno moraš prerezati ligamen conicum, nato pa sapnik razpreti s trahealno kanilo.
Sicer sledi bolusna smrt.
Ne vem, ali bi sama to zmogla in ali bi se spomnila na kemični svinčnik kot nadomestilo za kanilo. ›Če bi želeli začeti tukaj …‹ so mu rekli zdravniki, ki so Adriano za tem operirali.
›Poznaš razlog?‹ sem ga vprašala.
Pokimal je.
›Ko bi ukradel vsaj kaj resnično dragocenega!‹ je rekel. ›Ta šara!‹
Ko je Gregorius izstopil, se mu je zavrtelo in moral se je oprijeti za streho avtomobila.
Maria João je priprla oči.
Obotavljal se je.
Nato se je zlagal.
»Presneto,« je rekel, »čisto sem pozabil.
»Não faz mal,« je rekla, ko se je opravičil, in začuden je začutil, kako mu je na čelo pritisnila poljub.
Kaj sploh počne tukaj, ga je vprašala, ko sta spet stala, in hihitajoč se pokazala na predpasnik, ki si ga je zavezal.
Pomiva posodo?
Pozneje, ko je Gregorius ležal buden, je vedno znova premleval te stavke.
Zakaj ni bilo prej v njegovem življenju nikogar, ki bi ga tako hitro in z lahkoto razumel?
Preden sta odšla spat, ga je Silveira za trenutek objel.
Bil je moški, ki bi mu lahko povedal za svojo omotico.
Gregorius je odprl Pradovo knjigo in znova prebral zapisek, ki se mu je bolj kot vsi drugi zdel ključ do vsega preostalega.
Zbudim se in pokrajina drugih beži mimo.
Včasih divje, tako da komaj dohajam njihova razpoloženja in njihov prekipevajoči nesmisel; drugič spet z mučno počasnostjo, ko govorijo in počnejo vedno isto.
Tako spoznavam njihove želje in načrte, ne da bi me neovirano lahko pričeli napadati.
Vesel sem, kadar vlak vozi s polno močjo in oni izginejo.
Želje drugih: kaj naredimo z njimi, kadar nas zadenejo?
›Dobro veš,‹ je rekel, ›da ne maram, če me kdo spregleda.
Kmalu spet pridi.
Prosim.‹
Estefânia Espinhosa je imela svojo stran, in bila sta prav na začetku seznama objav: sestavka o Finisterru, eden v portugalščini, drugi v španščini.
Antikvar se je zasmejal.
»Naprave sicer ne maram, a včasih …«
Gregorius je kupil knjigo in na poti v hotel se je vsakih nekaj metrov ustavil.
Ni bila le žoga, rdeča irska žoga v kolidžu, je slišal reči Mario João.
Bila je veliko več kot vse rdeče irske žoge skupaj: moral je začutiti, da je bila zanj priložnost biti izpolnjen.
Kot moški mislim.
In tudi besede Joãa Eça ne bi mogle bolje zadeti: Estefânia, tako vsaj mislim, je bila njegova priložnost, da končno stopi iz sodne dvorane, ven na vroči trg življenja, in ga vsaj tokrat zaživi povsem po svojih željah, iz svoje strasti, pa k vragu z drugimi.
Ko je Gregorius končno zaspal, se je za univerzo prikazal prvi lesket jutranje zarje.
Tudi danes je dišalo po postani hrani, prahu in pipnem tobaku in tudi danes je bil Coutinho oblečen v sprano srajco nedoločljive barve.
O'Kelly je ravno zapiral lekarno.
Ko je čez nekaj minut stopil na ulico, mu je Gregorius sledil s tako veliko razdaljo, da ga tokrat ne bi mogel odkriti.
Zavil je v ulico, v kateri je bil šahovski klub.
Gregorius se je vrnil, da bi posnel fotografije razsvetljene lekarne.
Teja sploh ni videl.
Videl in čutil je Joãa Eça.
S Praçe do Comércio je počasi odšel proti Bairru Altu in v bližini modre hiše sedel v kavarno.
S pogledom je zdrsnila po besedilu.
»To uniči vse.
Gregorius je odšel proti stopnicam.
Nikoli nisem bil tako buden kot tam.
Odtlej vem: moja tekma je končana.
Tekma, za katero nisem vedel, da sem se je že od nekdaj udeleževal.
Espejismo, pravijo Španci, besedo sem v tistih časih prebral v časopisu, edino, česar se še spomnim.
Ni bil več on sam, je rekla Adriana.
In s tujim, odtujenim bratom ni hotela imeti opravka.
Zakaj ni šel z letalom?
Jutri zjutraj, v osemnajstih urah, bi bil v Ženevi, tri ure pozneje doma.
Opoldne pri Doksiadisu, ki bi poskrbel za preostalo.
Gregorius je vstal, spravil kovček s police in se oprijel, dokler ni omotica minila.
Na peronu je trdno stopal, da bi prebil zračno blazino, ki ga je obdajala.
Gregorius je začel pripovedovati.
O knjigi o temnem morju, iz katere je Prado do zadnjega bral.
O'Kellyja ni omenil.
Tudi o rokopisnem zapisku z majcenimi črkami ni rekel ničesar.
Ko je videla, kako Gregoriusov pogled drsi po knjižnih policah, je rekla, naj kar brez zadrege stopi k njim.
V roke je jemal zajetne zgodovinske knjige.
Kako malo vendar ve o Pirenejskem polotoku in njegovi zgodovini, je rekel.
Nato ji je povedal za knjigi o lizbonskem potresu in črni kugi.
In takrat se je zgodilo.
Nekega večera je v sobo stopil Amadeu.
Zatem je bilo vse drugače.
Vse je zasijalo v drugačni luči.
Tudi z njim je bilo tako, začutila sem že prvi večer.
Estefânia je odšla ven.
Ko se je vrnila, je bila videti spremenjena.
Kot pred dvobojem, je pomislil Gregorius.
Kot se je zdelo, si je umila obraz in lase je imela zdaj spete v čop.
Stala je pred oknom in z naglimi vdihi pokadila celo cigareto, preden je nadaljevala.
Na sebi sem imela, kot vedno, prosojno bluzo, bila je tako rekoč moja delovna uniforma.
Jorge jo je sovražil.
Zdaj sem slekla jopič.
Badajozovi pogledi na mojem telesu, morali bi nas rešiti.
Badajoz je prekrižal noge, bilo je ostudno.
Zaključila sem šolsko uro.
›Potem pa se bova odpeljala v Finisterre,‹ sem rekla in mu povedala zgodbo s študentom latinščine.
»To ni bila pubertetna romantika, pa tudi ne kič starajočega se moža.
Bilo je pristno, bilo je resnično.
Toda spet ni imelo nič opraviti z mano.
Hotel me je vzeti s sabo na potovanje, ki bi bilo povsem njegovo potovanje, njegovo notranje potovanje v zanemarjene plasti njegove duše.
Beroča ženska je odložila očala in jih čistila.
Njen obraz je bil kaj malo podoben brezimni Portugalki na Kirchenfeldskem mostu.
Toda nekaj jima je bilo vendarle skupno: neenaka razdalja med obrvmi in nosnim korenom, ena obrv se je končala prej kot druga.
Rad bi jo nekaj vprašal, je rekel Gregorius.
Ali lahko portugalska beseda glória poleg slave pomeni tudi blaženost v religioznem pomenu?
Filme je odnesel v razvijanje.
Ko je nato odšel proti Bubenbergplatzu, je bilo, kot bi jemal zalet za nekaj velikega, težkega.
Pri spomeniku se je ustavil.
Sonce je že izginilo, nad mestom se je bočilo enakomerno sivo nebo.
Pričakoval je, da bo začutil, ali se zmore trga spet dotakniti.
Začutil ni ničesar.
Ni bilo kot prej, pa tudi ne kot pri njegovem zadnjem kratkem obisku pred tremi tedni.
Kako je bilo?
Bil je utrujen in obrnil se je, da bi odšel.
Govoril je togo.
Knjigarnar je opazil, da mu ni do pogovora, in se hitro poslovil.
Za zdaj ne vidi razloga za paniko, je rekel naposled.
Toda potreben je cel niz preiskav in treba bi ga bilo nekaj časa opazovati na kliniki.
Prijel je slušalko, pustil roko počivati na njej in pogledal Gregoriusa.
»Ni treba, da to kaj pomeni,« je rekel Eça po premoru.
»Če pa že – nihče vas ne more zadrževati tam.«
