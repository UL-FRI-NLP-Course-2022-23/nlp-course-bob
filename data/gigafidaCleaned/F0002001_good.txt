Na srečanju je še nekaj srbskih akademikov odločno kritiziralo Miloševića, bilo pa je tudi nekaj govornikov, ki so se temu izognili ali pa so predsednika celo posredno hvalili.
Zlasti tisti, ki vodijo državne institucije ali pa so v njih zaposleni.
Dragan Neđeljković pa je izrekel nekaj obtožb na račun separatističnih Črnogorcev.
Breme nosi le ljudstvo
Čeprav je uradni Zagreb že vedel, da bo Bruselj kot novo zahtevo postavil zaščito manjšin, so pred dnevi na ukaz ministrstva za upravne zadeve sneli dvojezično tablo - v hrvaščini in italijanščini - s sedeža istrske županije v Pazinu, kar je italijanski tisk pospremil s komentarji o »barbarskem početju Zagreba«.
Posredovala je tudi italijanska diplomacija, ki Hrvaško obtožuje zlorab manjšinskega sporazuma med državama, sklenjenega pred enim letom.
Nobena skrivnost ni, da je nemška menjava oblasti tudi v Londonu zbudila nove upe in zlasti premieru Blairu ponudila priložnost za napoved še bolj evropske britanske politike.
Schröder je namreč za ostarelim Helmutom Kohlom, ki je malce zviška gledal na precej mlajšo »menedžersko« in tudi po medijskih prijemih povsem drugačno »politično elito«, po dolgih letih prvi nemški kancler, ki prihaja iz laburistom tako rekoč bratske socialdemokratske stranke.
Zato je bil zelo dobro sprejet.
Odkar ni več berlinskega zidu, je zahodnoevropska levica za vzhodnoevropsko desnico nekakšen priročni grešnik za vse, kar gre prepočasi.
Tako so, denimo, v Ljubljani in Zagrebu svojčas pripisovali avstrijskim socialdemokratom in kanclerju Franzu Vranitzkemu osebno, da zavirajo mednarodno priznanje novih držav, v Bratislavi so črtili takratnega ideologa nemške SPD Petra Glotza, ki je menil, da Slovaška kot samostojna država ne bo preživela, v Pragi pa se jim je ves čas po malem zdelo, da gre francoskemu socialistu Françoisu Mitterrandu samo za poglobitev, ne pa tudi za razširitev Evropske unije.
Kot politični, intelektualni in logistični zaveznik so bili nemški, avstrijski in francoski konservativci praviloma hitrejši in velikodušnejši.
Monopol, ki so si ga na ta račun nad tako imenovano evro-atlantsko usmeritvijo novih demokracij na drugi strani lastili madžarski, češki, poljski in slovenski krščanski demokrati in druge desnosredinske stranke, je bil tako do določene mere logičen, čeprav so njihovi domači tekmeci z leve - pretežno reformirani komunisti - proletarski internacionalizem hitro zamenjali z Evropa zdaj! in podobnimi gesli.
Navdušenje se je medtem na obeh straneh poleglo: zahodnoevropski konservativci sicer še vztrajajo pri lepo zvenečih spodbudah, a le zato, ker jih nič ne stanejo, saj nimajo več veliko uradne besede, vzhodnoevropski pa so se - od Budimpešte do Varšave - prelevili v odločne zaščitnike nacionalnih interesov.
Socialdemokratske in druge levosredinske stranke na zahodu in vzhodu pa so, kakršne so bile: bolj načelne kot konkretne in prej zadržane kot odločne.
