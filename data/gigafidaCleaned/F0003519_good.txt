Velenje - »Vlada bo pripravila ustrezne sistemske rešitve za sofinanciranje zapiranja jame Škale,« je med včerajšnjim obiskom Premogovnika Velenje (PV) povedal predsednik vlade Anton Rop.
Velenjčani bi za zaprtje jame potrebovali 6,5 milijarde tolarjev, medtem ko nameravajo v jami Pesje, ki so jo odprli pred nedavnim, v naslednjih osmih mesecih nakopati 1,2 milijona ton lignita (do konca leta načrtujejo skupni izkop štiri milijone ton).
Rop kljub nezavidljivemu položaju premogovništva v Sloveniji ne dvomi o prihodnosti PV - septembra bodo podpisali naslednjo dolgoročno pogodbo za obdobje 10 let, premier pa tudi upa, da bo vodstvo premogovnika še naprej razvijalo dopolnilne programe informacijske tehnologije, turizma, raznih storitev in zaposlovanja invalidov.
Beograd - Srbska agencija za privatizacijo je v prvih šestih mesecih letos v proračun vplačala skoraj 12 milijard dinarjev (39,6 milijarde tolarjev), do konca leta pa naj bi v proračun od privatizacije podjetij priteklo še 15 milijard dinarjev (49,5 milijarde tolarjev).
Če se bodo ocene agencije za privatizacijo uresničile, bo srbski državni proračun letos od privatizacije dobil skoraj 37 milijard dinarjev (122 milijard tolarjev), kar je precej več od napovedi finančnega ministra Mlađana Dinkića.
Ta je za letos od privatizacije državnih in družbenih podjetij napovedal 14,4 milijarde dinarjev (47,5 milijarde tolarjev) prihodkov.
Budimpešta - Primanjkljaj v znesku 1040,2 milijarde forintov (4,07 milijarde evrov) v madžarskem državnem proračunu v prvih šestih mesecih se je nevarno približal primanjkljaju, načrtovanem za vse leto.
K temu je v dobršni meri pripomogel rekordno visok junijski primanjkljaj v znesku 317,8 milijarde forintov (1,24 milijarde evrov).
Madžarska levosredinska vlada je za letošnje leto napovedala skupni primanjkljaj v znesku 1184,7 milijarde forintov (4,64 milijarde evrov) ali 4,6 odstotka BDP.
Arafat se je za zamenjavo nečaka odločil zaradi vala protestov brez primere, ki ga je povzročilo imenovanje.
Novica je konec tedna na ulice prignala na tisoče ljudi in je bila najbolj množični protikorupcijski shod doslej.
Palestinski voditelj je z umikom sorodnika poskušal pomiriti ogorčeno javnost.
Toda Musa Arafat, ki mu očitajo podkupljivost in brutalnost, ni povsem umaknjen.
Obdržal bo visoki položaj v varnostnih silah na območju Gaze.
Prog se nikoli ne naveliča.
Njegovo delo se ne spreminja, zato pa je kontekst vsakič drugačen.
Najraje opremlja prostore, kjer umetnosti skoraj ni, avtoceste, na primer.
»Izjema je bil projekt v Sowetu v Južnoafriški republiki.
Ko smo prišli tja, smo našli tako bedo, da smo stvar opustili.
Zakaj bi investirali v umetnost nekje, kjer niti vode ni?« je izjavil v intervjuju za italijanski L'Espresso .
Samega sebe imenuje »sodobni ekspresionist« in zavrača pojem konceptualizma.
»Sodeloval sem na vseh razstavah konceptualistov, pa nikoli nisem razumel, kaj hočejo povedati.
Zdi se mi, da so si to oznako izmislili kritiki, da bi v en predalček strpali vse, ki jih niso mogli nikamor drugam.«
Buren si je zato izmislil drugo, pomenljivejšo besedo: in situ, o sebi pravi, da je situacionist.
Nas pa bolj kot predalček, kamor bi ga uvrstili, zanima, ali v črtah tudi sanja.
V starosti 84 let je umrl Charles W. Sweeney, pilot letala, ki je v zadnjih dneh druge svetovne vojne vrglo atomsko bombo na Nagasaki.
Ko je 9. avgusta 1945, tri dni po bombardiranju Hirošime, pilotiral bombnik B-92, je bil star 25 let.
Debeluh (Fat Man), kakor so Američani rekli najbolj smrtonosni iznajdbi 20. stoletja, ki je razdejala Nagasaki, pa je bila prva bomba, ki jo je odvrgel.
Pokončala je več kot 70.000 ljudi.
Ptuj - Več kot desetletje dolgi premor pri načrtnem obnavljanju in revitaliziranju starega ptujskega mestnega jedra ne more ostati brez posledic za kulturno dediščino.
Pomanjkanje denarja je pri tem najpogosteje le izgovor, v resnici gre za nesodelovanje turističnega in drugega gospodarstva, ki z dediščino služi, ne zdi pa se mu potrebno, da bi jo obnavljalo in vzdrževalo.
