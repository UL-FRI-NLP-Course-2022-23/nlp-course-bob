Peking - Kitajska je v okviru vsenarodnega programa izvršila petintrideset obsodb v tednih pred kitajskim novim letom, ki bo v sredini februarja, je pred dnevi poročala državna televizija.
Obdolženec naj bi bil član »bavarske osvobodilne vojske«
Dunaj - Za »zgodovinskega« so ga v avstrijski javnosti označili še preden se je danes v Gradcu začel - namreč sodni proces zoper 49-letnega merilnega tehnika Franza Fuchsa, domnevnega (pisemskega) bombaša, ki ga sumijo vsaj soudeležbe pri štirih umorih in šestih poskusih umorov, obtožnica pa ga bremeni še najmanj enaindvajsetih poskusov povzročitve hudih poškodb, naklepnega ogrožanja javnosti z razstrelivom, povzročitve velike gmotne škode in izsiljevanja zvezne vlade, da bi spremenila politiko do tujcev.
Še pred procesom je bilo spričo obtoženčevega zagotovila, da »ne bo govoril«, v glavnih črtah jasno, kako bo potekal proces in kako se bo po vsej verjetnosti končal, čeprav seveda velja domneva nedolžnosti.
Sodišču so predloženi neizpodbitni dokazi - skladišče sestavin za cevne in pisemske bombe na Fuchsovem domu, zapiski o temah, o katerih je pisalo v priznavalnih pismih, pa tudi obtoženčevi opisi podrobnosti izvedbe bombnih napadov, ki so se ujemale z indici - kar zelo zmanjšuje možnost, da bi lahko izreklo oprostilno sodbo.
Ljubljana - V nedeljo ob 16.27 je 67-letni Anton Škofic iz Ljubljane vozil stoenko po Zaloški cesti v Ljubljani.
Pri Zaloški 206 je nenadoma zapeljal levo in čelno treščil v policijsko vozilo marico.
Škofic je bil v nesreči hudo poškodovan, 28-letni policist Milan Šiško, ki je vozil, je bil lažje ranjen, njegov kolega pa je bil le nekoliko potolčen.
Vlomil v brunarico
Veter odkril streho
