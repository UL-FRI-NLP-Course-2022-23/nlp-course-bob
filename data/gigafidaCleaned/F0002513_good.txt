Policija poizveduje tudi za nepridipravom, ki je v noči na sredo vlomil v cerkev Božje matere Marije na Podutiški cesti.
Pogrešajo za milijon tolarjev sakralnih predmetov, ki se uporabljajo med obredi.
Celje - V četrtek popoldan so v kanaliziranem travniškem potoku, v katerega se stekajo meteorne vode iz naselja Hudinja, ponovno opazili kurilno olje.
Prvo onesnaženje so v potoku, ki je speljan v reko Hudinjo, opazili v ponedeljek, v četrtek pa so predstavniki celjske ribiške družine že poročali o manjšem poginu vodnega življa.
O onesnaženju so predvčerajšnjim že drugič ta teden obvestili javno podjetje Vodovod - kanalizacija Celje.
Njihovi delavci bodo s pomočjo kanalizacijskega načrta naselja Hudinja poskušali ugotoviti, od kod izteka kurilno olje.
Domnevajo, da pušča katera od cistern v naselju z več kot sto zasebnimi hišami in okoli ducat stanovanjskimi bloki ter šolo, vrtcem, nekaj gostinskimi in trgovskimi lokali ter obrtnimi delavnicami.
Medtem imajo polne roke dela pripadniki celjske poklicne gasilske enote, ki že vse od ponedeljka olje v potoku nevtralizirajo.
Škofljica - Sedemindvajsetletni G. Z iz Ljubljane je imel v sredo slab dan.
Okrog šestih zvečer je bilo, ko se je oglasil pri 38-letni prijateljici na Brezju pri Pijavi Gorici, da bi se pomenila oziroma pogovorila, kako in kaj.
A ni šlo.
Pogovor ni stekel v pravo smer
Poklicali so policijo, patrulja je razgrajača našla na Trgu svobode.
Ko sta ga policista hotela odpeljati, je enega udaril po obrazu, drugega pa je brcnil v nogo, tako da sta ga komaj ukrotila in vklenila.
Po končanem postopku, med katerim so odredili tudi krvno preiskavo, so ga reševalci odpeljali v psihiatrično bolnišnico v Polje, kjer bo ostal na zdravljenju.
Je namreč uživalec mamil.
Zaradi napada na moža v modrem, oba je lažje poškodoval, ga bodo ovadili.
Kljub zaviranju ga je zbil
Hrušica - Jeseniški policisti so osumili Branka Š., da je v ponedeljek ponoči na počivališču na Hrušici na tovornjaku s priklopnikom z žepnim nožem prerezal ponjavo in lastnika, podjetje Proj, oškodoval za okoli 120.000 tolarjev.
Naslednji dan je nekdo na istem parkirnem prostoru na enak način poškodoval še eno tovorno vozilo istega podjetja, škode pa je za okoli sto tisočakov.
Murska Sobota - V Hotizi je v noči na četrtek skupina ljudi ukradla avtomobil.
Lastnik avta je slišal, da se je nekdo odpeljal z njegovim vozilom, zato je takoj obvestil policijo in policisti so avto odkrili v bližini Rakičana.
Ko so ga ustavljali, je iz njega pobegnilo pet ljudi, policistom pa je uspelo prijeti romunskega državljana, ki je k nam prišel ilegalno.
Lastniku tako ne bo treba po avto tako daleč, kot lastnikoma avtomobilov iz Črenšovcev in Turnišča, ki so ju zapuščena našli v Sežani in Novi Gorici.
