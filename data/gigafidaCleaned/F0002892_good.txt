Pri tem ne moremo mimo značilno italijanskih delikates, kot je na primer bela gomoljika, ki daje vsaki jedi svojo čudovito in neponovljivo osebnost.
Najdemo jo v Piemontu, v Albi in Astiju, ter v Umbriji in Markah.
Moko stresemo na delovno površino, na sredini naredimo jamico, vanjo ubijemo jajca in dodamo sol.
Jajca stepamo z vilicami in postopoma zajemamo moko.
Nato energično zgnetemo gladko in enakomerno testo.
Z dlanmi ga sploščimo, nato pa razvaljamo približno 2 mm debelo.
Izrezujemo kot ohišje kitare velike pravokotnike (abruška kitara je iz lesenega majhnega ohišja, na katerega so napete kovinske strune).
Testene pravokotnike položimo na kovinske žice in jih pritisnemo z valjarjem.
Tako dobimo ozke dolge trakove kvadratastega ali pravokotnega preseka glede na razdaljo med žicami.
Testenine skuhamo v veliki količini osoljene vrele vode, in ko so kuhane "al dente", jih odcedimo.
Postrežemo jih lahko prelite s koštrunovim ali bolonjskim ragujem ali paradižnikovo omako in baziliko.
Špagete skuhamo v veliki količini slanega kropa.
V kozici na ogretem olju prepražimo na drobne kockice sesekljan česen in feferon.
Ko so špageti kuhani "al dente", jih odcedimo, damo v kozico in primešamo nekaj vode, v kateri so se kuhali.
Umešamo peteršilj in postrežemo.
Čas priprave, kuhanja in cvrenja je 1 ura; hrušico namakamo 6 ur v hladni vodi; testo za cvrenje mora počivati 1 uro.
Čas priprave in cvrenja je 45 minut; olupljen in narezan krompir namakamo v mrzli vodi 1 uro.
Grah oluščimo, operemo in odcedimo.
V ponvi na olju 3 minute pražimo drobno sesekljano čebulo in na koščke narezano slanino.
Primešamo grah, solimo, popramo in prilijemo 1 zajemalko vode.
Jed med pogostim mešanjem na zmernem ognju dušimo 15 minut (po potrebi zalivamo z vodo).
Takoj postrežemo.
Moko stresemo na delovno površino, dodamo 65 g sladkorja, 90 g masla, jajca, rumenjak in sol.
Sestavine zgnetemo v gladko in enakomerno testo, s katerim bomo obložili 8 okroglih, z maslom premazanih modelčkov oblike majhnih košaric.
Testo tanko razvaljamo z valjarjem.
Razrežemo ga na 8 okroglih plošč velikosti notranjosti modelčkov.
Sesekljamo mandlje in jih v skledi zmešamo s sladkorjem, kakavom, piškotno moko, limonino lupinico, cimetom in soljo.
Med mešanjem z leseno kuhalnico prilijemo toliko alchermesa, da dobimo kremasto zmes.
V vsak, s testom obložen modelček damo po žlico mandjeve zmesi.
Košarice pečemo v pečici, ogreti na 190 C, najmanj 30 minut.
Postrežemo ohlajene.
Čas priprave in kuhanja je 45 minut.
V ponvi na 4 žlicah ogretega olja prepražimo česen in žlico peteršilja.
Primešamo na trakove narezano papriko in prepolovljen feferon.
Solimo in med pogostim mešanjem na zmernem ognju pražimo 5 minut.
Primešamo na koščke narezan paradižnik in kuhamo še 20 minut.
Testenine skuhamo v večji količine osoljenega kropa in jih odcedimo, kuhane "al dente".
Primešamo jih paradižnikovi omaki v ponvi in z leseno kuhalnico mešamo še 1 minuto.
Ponev vzamemo z ognja, v jed umešamo preostali peteršilj, baziliko, olje in ovčji sir ter takoj postrežemo na posameznih krožnikih.
Čas priprave in kuhanja je 35 minut.
V ponvi na ogretem olju prepražimo čebulo in česen, primešamo paradižnikovo omako in na zmernem ognju pustimo kuhljati 15 minut.
Cikorijo očistimo, operemo in blanširamo v osoljenem kropu; odcedimo, ožmemo in primešamo paradižnikovi omaki.
Makarone nalomimo na približno 7 cm dolge koščke in skuhamo v osoljenem kropu.
Skuhane "al dente" odcedimo, damo v skledo in prelijemo z omako.
Potresemo s poprom in ovčjim sirom in postrežemo na ogretem pladnju.
Čas priprave in kuhanja je 40 minut.
Sardele odpremo kot knjigo, odstranimo glave in hrbtne koščice.
V globokem krožniku stepemo jajca z malo soli.
Sardele pomakamo najprej v jajca, nato jih povaljamo v kruhovih drobtinah in ocvremo v zelo vročem olju, ki pa se ne sme kaditi.
Ocvrte odcedimo na kuhinjskem papirju in postrežemo na ogretem servirnem pladnju, ki ga okrasimo s krhlji olupljene limone in šopki peteršilja.
Zelenjavo očistimo in narežemo na rezine.
Oprane klapavice damo v pokrito kozico, postavimo na živahen ogenj in pustimo, da se razprejo.
Odstranimo prazne lupine in morsko vodo precedimo.
V naoljeno ognjevarno posodo naložimo najprej plast čebule in plast klapavic, potresemo z rezinami paradižnika, 20 g ovčjega sira in popramo.
Prekrijemo s plastjo bučk, nanjo pa naložimo še po eno plast čebule in školjk.
Ponovno potresemo s paradižnikom, ovčjim sirom in poprom.
Zalijemo s precejeno morsko vodo in poškropimo s preostalim oljem ter zloženko pečemo v pečici, ogreti na 160 C, 20 minut; postrežemo vročo.
V ponvi na olju 3 minute pražimo na kockice narezano panceto in tanko nalistano čebulo.
Dodamo na koščke narezano jagnjetino, prepražimo, primešamo še opran grah in zalijemo z zajemalko juhe.
Solimo in popramo, ponev pokrijemo in ragu dušimo približno 1 uro.
V skledi stepemo jajca z ovčjim sirom, soljo in poprom ter jajčno zmes prelijemo po jagnjetini.
Mešamo 2 minuti, da jajca zakrknejo, in postrežemo.
Zrezke rahlo potolčemo in potresemo s peteršiljem, panceto ali pršutom, česnom, ovčjim sirom, soljo in poprom.
Zvijemo jih v zvitke, prebodemo z zobotrebci in rahlo prepražimo v ponvi na olju.
Primešamo paradižnikovo omako in jih na majhnem ognju dušimo 2 uri, da se meso popolnoma zmehča.
Čas priprave in kuhanja je 50 minut.
Tanko nalistano čebulo 3 minute dušimo na olju in 3 žlicah vode.
Dodamo česen in dušimo še minuto.
Primešamo na polovice narezane paradižnike, solimo in popramo ter na nekoliko močnejšem ognju v odkriti kozici med mešanjem kuhljamo še 10 minut.
Stebla blitve ločimo od listov, operemo, odcedimo in narežemo na 5 cm dolge koščke.
V osoljeni vodi posebej skuhamo stebla in liste.
Temeljito odcedimo.
Liste in stebla razporedimo po servirnem pladnju in prelijemo s paradižnikovo omako; premešamo in takoj postrežemo.
Jajčevce očistimo, operemo, zbrišemo in po dolgem narežemo na 8 mm debele rezine.
Premažemo jih z oljem in naložimo na mrežico, 15 cm od izvora toplote.
Opekamo jih 4 minute, nato jih obrnemo in opekamo še 3 minute.
Naložimo jih na servirni pladenj.
V skledi zmešamo kis in sol, primešamo preostalo olje, na kockice narezan česen in feferon.
Stepamo z vilicami ali leseno kuhalnico, nato pa emulzijo prelijemo po rezinah jajčevcev.
Pustimo jih ohladiti in po 30 minutah mariniranja postrežemo.
Bob damo v kozico, prekrijemo z mrzlo vodo in kuhamo 20 minut.
Nato ga odcedimo in damo kuhat v novo osoljeno vodo; primešamo olupljen in na večje kose narezan krompir in počasi kuhamo tako dolgo, dokler ne izpari vsa voda.
Bob in krompir potlačimo z vilicami, nato pretlačimo skozi sito v gladek in enakomeren pire.
Začinimo ga s soljo in črnim poprom.
Mandlje za 1 minuto potopimo v vrelo vodo, nato jih odcedimo, olupimo in nekaj minut sušimo v pečici pri 200 C. Pustimo jih ohladiti, nato jih drobno sesekljamo.
Stresemo jih v skledo, primešamo moko, sol in v nekaj žlicah vroče vode raztopljen sladkor.
Sestavine zamesimo v mehko testo.
Iz testa naredimo svaljke premera 3 cm, ki jih narežemo na 3 cm dolge koščke.
Sploščimo jih na debelino 7 mm, z modelčkom izrezujemo rombe, ki jih naložimo na namaščen in pomokan pekač.
Piškote pečemo 15 minut v pečici, ogreti na 180 C; postrežemo ohlajene.
Bakalar narežemo na koščke.
Na 6 žlicah olja in 3 žlicah vode 3 minute dušimo tanko nalistano čebulo.
Dodamo koščke ribe, jih prepražimo, primešamo paradižnikovo omako, prilijemo nekaj žlic vode in dodamo še olive in ožete rozine, ki smo jih prej 15 minut namakali v mlačni vodi.
Po potrebi solimo in vse skupaj na majhnem ognju dušimo približno 40 minut.
Čas priprave in peke je 50 minut.
Čas priprave in dušenja je 1 ura in 20 minut; nasoljene jajčevce odcejamo 40 minut.
Jajčevce narežemo na kockice, solimo z grobo soljo in jih v cedilu za testenine pustimo odcejati 40 minut.
Papriko po dolgem narežemo na trakove; paradižnik narežemo na kockice, nato ga zmečkamo.
V kozici na ogretem olju, prepražimo čebulo, česen in peteršilj.
Primešamo papriko, nekoliko prepražimo, nato pa dodamo še jajčevce in paradižnik.
Zelenjavo v odkriti kozici na majhnem ognju med mešanjem dušimo 1 uro.
Kozico vzamemo z ognja, jed potresemo z baziliko in postrežemo.
V Benečiji so izredno priljubljene ribe, morski sadeži in lupinarji.
Razširjeni so tudi razni načini konzerviranja rib: baccalà - polenovko - v teh krajih pripravljajo s prav posebno ljubeznijo in na kar najrazličnejše načine.
Posebej znani jedi iz polenovke sta mešana polenovka, beneška specialiteta, in polenovka po vicentinsko, ki jo postrežejo s polento.
Od mesa imajo najraje meso s kmečkega dvorišča ali skednja: race, purane, jagenjčke, piščance in golobe, ki jih pečejo ali pripravljajo v omaki.
Čas priprave in kuhanja je 45 minut.
Z juho preliti golobi v pečici
Čas kuhanja je 2 uri in 20 minut.
Sardele položimo na rešetko 15 cm nad žerjavico, jih pečemo 5 minut in s kuhinjskim čopičem mažemo s kisom.
Nato jih obrnemo in pečemo še 5 minut.
Položimo jih na servirni pladenj, solimo, in če želimo, okrasimo s šopki peteršilja.
Sardele očistimo, jim odstranimo glave in hrbtenično kost.
V skledici zmešamo kruhove drobtine, parmezan, česen, sol, poper, 4 žlice olja in 4 žlice vode.
S tem nadevamo sardele, jih dobro zapremo in položimo na pooljen pekač, potresemo s soljo in poprom ter poškropimo s 4 žlicami olja.
Pečemo 15 minut v pečici, ogreti na 180° C.
Zraven lahko ponudimo še toplo polento.
odkriti posodi na močnem ognju toliko časa, da se odprejo, nato
jih stresemo na segreto olje, na katerem smo prepražili česen.
Prilijemo pol kozarca tekočine, v kateri smo britvice kuhali in ki smo jo precedili z gostim sitom.
Zavremo in nato postrežemo v posameznih globokih krožnikih skupaj s kockami kruha, ki smo jih zlatorumeno popekli na olju.
Čas kuhanja je 40 minut; za mariniranje potrebujemo 2 dneva.
Očiščene in oprane beluše odrežemo na enako dolžino, ovijemo s kuhinjsko nitko in jih postavimo pokonci v slan krop ter kuhamo 12-17 minut, odvisno od debeline.
Odcejene naložimo na servirni pladenj v krogu z glavicami navznoter.
Jajca olupimo in zmečkamo, jim dodamo kis, olje, sol in poper ter vse skupaj zmešamo v gladko in kremasto omako, s katero prekrijemo vršičke belušev.
Čas priprave in kuhanja je 45 minut.
Poljedelstvo in živinoreja (planšarstvo) sta prevladujoči veji gospodarstva Doline Aoste.
Bogata in krepka hribovska kuhinja te dežele uporablja kot poglavitno zabelo maslo, pač v slogu tukajšnje stoletne tradicije v predelavi mleka.
Krave se tu pasejo po prostranih pašnikih, ki se razprostirajo na pobočjih okoliških gora.
Vegetacija je bujna, sestavljajo pa jo raznolike aromatične rastline in cvetlice.
Okusno mleko predelujejo v maslo in predvsem v odlične sire, kot so toma, robiola in zlasti fontina, najbolj tipičen sirarski izdelek te dežele.
Oprano repo olupimo in narežemo na zelo tanke rezine.
V kozici segrejemo maslo, dodamo repo in kuhamo 5 minut.
Umešamo riž, kuhamo še tri minute in pri tem dobro mešamo.
Prilijemo vrelo vodo, solimo in kuhamo še 15 minut, da ostane riž "al dente".
V večjo skledo stresemo obe vrsti moke, dodamo sladkor, sol, maslo, jajca in limonino lupino ter vse skupaj zmešamo v gladko testo.
Z vrečko z gladkim tulcem nabrizgamo tanke paličice, ki jih na pekaču oblikujemo v preste.
Pečemo v predhodno ogreti pečici pri 180° C 20 minut.
Kuhinja v Emiliji-Romanji je takšna kot ljudje, ki so jo ustvarili: raznolika, bogata, okusna, obilna in prisrčna.
Tok zgodovine je v tej pokrajini pustil mnoge sledi, saj ima skoraj vsaka vas svojo trdnjavo.
Gvelfska in gibelinska obzidja si še dandanes stojijo nasproti, kot bi bilo njihovo sovraštvo še vedno živo.
Toda za mizo so vsa stara sovraštva pozabljena, kajti kuhinja vse zedinja.
Čas priprave in kuhanja je 1 ura in 40 minut; za kuhanje raguja potrebujemo 2 uri in pol.
Čas kuhanja je 30 minut.
Na 20 g masla popečemo kopunje prsi in svinjska ledja in jih drobno zmeljemo.
Zmeljemo tudi pršut, mortadelo in vse skupaj zmešamo v lončeni skledi z jajcem, 40 g naribanega parmezana, muškatnim oreškom, malo soli in poprom v nadev.
Testo (po receptu Doma pripravljene testenine) zvaljamo na debelino 1,5 mm in zrežemo 5 cm velike kvadrate.
Na vsakega položimo za lešnik nadeva in stranico diagonalno preganemo čez nadev, da dobimo trikotnik.
S prsti stisnemo stranice in oblikujemo torteline.
Kuhamo jih 5 minut v juhi in postrežemo zabeljene s preostalim parmezanom.
Čas priprave in kuhanja je 40 minut.
Iz kopunovih beder odstranimo kosti, bedra potolčemo in natremo s soljo in poprom.
V lončeni skledi zmešamo pršut, drobtine, sir, gomoljiko, jajce, sol, poper in olje.
S pripravljenim nadevom nadevamo bedra, ki jih zašijemo z nitjo, da dobijo obliko pršuta.
Bedra popečemo na stopljenem maslu, popškropimo z belim vinom in v pokriti posodi kuhamo 30 minut.
Okroglo klobaso zavijemo v belo platno in z vrvico zavežemo na
Beluše kuhamo približno 10 minut v večji količini slane vode.
Odcejene naložimo drugega zraven drugega v ognjevarni posodi, jih potresemo s parmezanom in kosi masla.
Pečemo jih 15 minut v pečici, ogreti na 180°C, in takoj postrežemo.
Čas priprave in kuhanja je 40 minut.
Čas priprave in peke je 1 ura in 15 minut.
Najbolj razširjena jed, ki jo včasih ponudimo kot samostojno jed, včasih kot prilogo, je brez dvoma polenta, včasih pa celo namesto kruha.
Jedo jo pravzaprav z vsem, kar v pokrajini pridelajo, nasi bo s sirom, mesom ali svežimi ribami, predvsem z modro ribo, pripravljeno v omaki ali na žerjavici.
Čas priprave in kuhanja je 20 minut.
Por, blitvo, ohrovt in špinačo operemo, odcedimo in skuhamo v malo slane vode.
Zelenjavo nato odcedimo, por posušimo s prtičem in zrežemo na rezine, ostalo zelenjavo pa ožmemo in zrežemo na trakove.
Vse skupaj dušimo na 30 g stopljenega masla, dodamo baziliko in žajbelj.
Posebej stepemo jajca, jih solimo, popramo in jim primešamo dušeno zelenjavo.
Dobro premešamo, da dobimo tekočo in gladko maso.
Vse skupaj stresemo v ponev, v kateri smo raztopili preostalih 50 g masla.
Jajčno omleto zapečemo z obeh strani in postrežemo toplo ali hladno na servirnem pladnju, narezano na 4 dele.
V posodi z okroglim dnom z vilicami stepamo jajca s sladkorjem, dodamo limonino lupino, žganje in malo soli.
Med stepanjem prilivamo mleko in nato vse skupaj stresemo v moko, dodamo stopljeno maslo in zamesimo testo.
Gnetemo ga, da postane gladko in elastično.
Testo razvaljamo in zrežemo na 6 cm velike kvadrate, na sredino katerih naložimo žličko marmelade.
Rob kvadrata položimo prek nadeva, da dobimo trikotno obliko, in s prsti stisnemo robove, da nadev ne uhaja.
Flancate zlatorumeno ocvremo v vrelem olju, jih osušimo na kuhinjskem papirju in postrežemo.
postopek 5-krat ponovimo.
Testo zavijemo v folijo ali na namaščen papir in damo za 1 uro v hladilnik.
Nato ga razvaljamo v dolg in ozek pravokotnik, debel približno 4 mm.
V večji skledi zmešamo sestavine nadeva.
Testo premažemo z dvema rumenjakoma, na sredino naložimo nadev, testo zvijemo, na koncih malo stisnemo in zvijemo v spiralo, tako da se konca prekrivata in sta dobro stisnjena.
Položimo ga na namazan pekač, površino premažemo z rumenjakom, ki smo ga zmešali z 1 žlico vode, in pečemo 40 minut v pečici, ogreti na 200° C. Kolač postrežemo ohlajen.
Kvas raztopimo v malo mleka, mu dodamo 2 žlici moke in pustimo vzhajati na toplem.
Po približno 40 minutah vmešamo kvas, moko, 2 rumenjaka, 2 celi jajci, sladkor, maslo, limonin sok, ščepec soli in toliko mleka, kolikor je potrebno, da dobimo srednje mehko testo.
Testo dobro ugnetemo, nato naj vzhaja, pokrito s prtičem, v toplem prostoru, da podvoji svojo prostornino.
V skledi zmešamo sestavine nadeva, pri tem rozine, ki smo jih 15 minut namakali v topli vodi, ožmemo, kandirano citronino lupino pa drobno sesekljamo.
V nadev vmešamo 2 rumenjaka in sneg 2 beljakov.
Testo razvaljamo na debelino 1/2 cm, premažemo z nadevom, ga tesno zvijemo v obliki spirale in damo v namazan in pomokan model.
Na toplem vzhajamo, pomažemo z 2 stepenima beljakoma in pečemo približno 1 uro v pečici, ogreti na 160° C.
Čas kuhanja je 2 uri.
Čas priprave in kuhanja je 1 ura in 10 minut.
Čas priprave in kuhanja je 3 ure; za mariniranje potrebujemo 24 ur.
Na segretem maslu razpustimo čebulo, jo potresemo s pekočo in sladko papriko, dodamo meso, zmečkane paradižnike, kumino, sol in juho.
V pokriti posodi kuhamo 2 uri in pol.
Golaž postrežemo vroč s kuhanim krompirjem.
Čas priprave in cvrenja je 40 minut.
Čas priprave, cvrenja in kuhanja je 50 minut.
Rezine tunine nasolimo, povaljamo v moki in rahlo zlatorumeno ocvremo v vrelem olju; odcedimo in hranimo na toplem.
V 4 žlicah olja in 3 žlicah vode 5 minut dušimo čebulo.
Primešamo kis in sladkor ter kuhamo še 3 minute; dodamo ribo in dušimo še 3 minute.
Rezine tunine postrežemo v sladko-kisli omaki.
Čas priprave je 15 minut.
Čas priprave in peke je 1 ura.
Neapelj za Zahod pomeni tudi domovino špagetov.
Ne le da znajo tu pripraviti odlične omake, s katerimi jih prelivajo, temveč so mojstri tudi v pripravljanju testa za testenine in njihovem kuhanju.
Špagete kuhajo v obilici osoljene vode in jih odcejajo kuhane "al dente", kar pomeni, da niso ne surovi ne kuhani.
V ustih moramo čutiti njihovo čvrstost, odpornost pod pritiskom zob, vendar sredica ne sme biti surova in mokasta.
Začinjajo jih z najrazličnejšimi omakami, za katere obstaja cela vrsta receptov.
Najpreprostejši preliv je paradižnikova omaka z baziliko, ki ji domačini pravijo pummarola, špagete pa prelivajo tudi z mesnim ragujem ali izredno okusnim ragujem iz kočic.
Okusna začetna jed je tudi sartu, riževa timbala z mesnimi polpetkami, piščančjo drobovino, mocarelo in zelenjavo.
Kot začetne jedi so odlične tudi testenine iz krhkega testa, ribja juha z morskimi sadeži, odišavljena s česnom in feferonom.
&fotografija& Majhna ribiška barka simbolizira eno poglavitnih dejavnosti regije.
Za testenine potrebujemo:
V veliki kozici na ogretem olju prepražimo strok česna.
Dodamo še v možnarju strt drugi strok česna in peteršilj.
Primešamo paradižnikov pire in obilno popramo.
Po 15 minutah primešamo školjke.
Pustimo, da se razprejo, odstranimo prazne lupine in juho postrežemo z opečenimi rezinami kruha.
Čas priprave in kuhanja je 50 minut.
Rezinam kruha odrežemo skorjo; mocarelo narežemo na tanke rezine.
Pare rezin kruha nadevamo z mocarelo, kruh postavimo v vrsto, tako da se rezine stikajo, skozenj prebodemo paličico in namočimo v testo, ki smo ga pripravili iz moke in vode; kruh pustimo v testu.
Z vilicami v globokem krožniku stepemo jajca s soljo in mešanico prelijemo čez napolnjene rezine.
Ocvremo jih v močno segretem olju, nato odcedimo na kuhinjskem papirju, ki popije odvečno maščobo.
Zlatorumeno ocvrto mocarelo v kočiji postrežemo zelo vročo.
Čas priprave, kuhanja in peke je 1 ura in pol.
Za polpetke potrebujemo:
Na delovno površino stresemo moko in sladkor, dodamo dišavnice, vaniljo, sol, amonijev bikarbonat in 1/2 kozarca mlačne vode.
Zgnetemo trše testo in ga razvaljamo 5 mm debelo; testo narežemo na 10 cm široke trakove, te pa na rombe.
Rombe naložimo na namaščen pekač, oškropimo z mrzlo vodo in pečemo v pečici, ogreti na 180 C, 4 minute na eni in prav toliko na drugi strani.
Pustimo jih ohladiti.
Pripravimo glazuro: v kozico damo žlico sladkorja, marmelado, žličko vode in na majhnem ognju vse skupaj mešamo 7 minut.
V drugi kozici razpustimo preostali sladkor, grozdni sladkor in kakav.
S polovico zgoščene kakavne zmesi premažemo rombe, nato premažemo še z marmelado, po vrhu pa še enkrat premažemo s kakavno glazuro.
Pustimo, da se glazura osuši, in postrežemo.
Mocarelo in kruh narežemo na enako debele rezine.
Menjaje (rezina sira, rezina kruha) jih natikamo na 4 nabodala (1 nabodalo na osebo); končamo z rezino kruha.
Na šibkem ognju razpustimo 60 g masla.
Nabodala naložimo v pekač, tako da so konci paličic naslonjeni na robove pekača in se ne dotikajo dna.
Narahlo jih potresemo s soljo in poprom in jih za 15-20 minut damo v pečico, ogreto na 200 C; večkrat jih poškropimo s stopljenim maslom.
Medtem očistimo inčune, jih namočimo v mlačno vodo, da se izloči odvečna sol, nato jih narežemo na koščke in na šibkem ognju na 80 g masla pustimo razpustiti.
Nabodala naložimo na krožnike in jih prelijemo z vročo omako iz inčunov.
Črevo narežemo na 10 cm dolge in 1 cm široke kose.
Na kuhinjski deski sesekljamo čebulo, zeleno in feferon.
Zelenjavno sekanico prepražimo na ogretem olju.
Dodamo na koščke narezano črevo in ga z vseh strani prepražimo.
Solimo, popramo, zalijemo z vinom in pustimo, da tekočina izpari.
Paradižnike po dolgem prepolovimo, filetiramo in zmečkamo z vilicami.
Primešamo jih črevesu in kuhamo v pokriti kozici na majhnem ognju 1 uro.
V večji količini vrele osoljene vode skuhamo makarone.
Kuhane "al dente" odcedimo in naložimo v veliko skledo.
Začinimo z ovčjim sirom, omako in koščki črevesa.
Naglo premešamo in postrežemo na posameznih krožnikih.
V lončeni kozici na ogretem olju prepražimo sesekljano čebulo in pršut.
Dodamo jagnjetino in jo pražimo nekaj minut, solimo, zalijemo z vinom in pustimo, da delno izpari, nato primešamo limonin sok.
V pokriti kozici na majhnem ognju vse skupaj dušimo 35 minut; med dušenjem po potrebi prilivamo mlačno vodo.
V skledi z vilicami stepemo rumenjaka, muškatni orešek, poper, česen, peteršilj in ovčji sir.
Kozico vzamemo z ognja, jajčno omako primešamo mesu in jo dobro premešamo s sokom, ki je nastal pri dušenju.
Jagnjetino, prelito z omako, postrežemo na servirnem pladnju.
Čas priprave in kuhanja je 4 ure in 30 minut.
Čas priprave in kuhanja je 50 minut.
Artičokam odrežemo bodičaste konce, odstranimo zunanje liste in peclje.
Razpremo jih s prsti in potresemo z mešanico soli, popra, česna in kruhovih drobtin.
Naložimo jih v lončeno kozico in prelijemo z oljem.
Zalijemo z večjo količino vode in v pokriti kozici na majhnem ognju kuhamo 45 minut.
Artičoke odcedimo, naložimo na servirni pladenj, prelijemo s sokom, ki je nastal pri kuhanju, in postrežemo.
Artičokam odstranimo najtrše liste.
Narežemo jih na krhlje, odstranimo volnaste dele in jih pomakamo v okisano vodo, da ne potemnijo.
V kozici na ogretem olju prepražimo čebulo.
Artičoke odcedimo, zbrišemo s kuhinjsko krpo, dodamo čebuli in prepražimo.
Primešamo grah in na trakove narezan pršut.
Prelijemo z juho, solimo, popramo in v pokriti kozici kuhamo 20 minut.
Artičoke naložimo na sredino servirnega pladnja, okrog pa v vencu naložimo grah.
Mastne dele pršuta sesekljamo in razpustimo v kozici skupaj s 30 g masla.
Primešamo šalotko, jo prepražimo, nato dodamo grah in nekoliko solimo.
Obrizgamo z vinom in tekočino pustimo izpareti.
Prilijemo 1/2 zajemalke juhe, kozico pokrijemo in grah na majhnem ognju med pogostim mešanjem in postopnim prilivanjem preostale vroče juhe kuhamo 20 minut.
V gotovo jed umešamo peteršilj, na trakove narezane puste dele pršuta in nekaj kosov masla.
Jed potresemo s poprom in postrežemo na servirnem pladnju.
Če želimo, lahko zraven ponudimo na maslu opečene rezine kruha.
Belušnemu radiču odstranimo zunanje in zelene liste ter otrdele dele.
Operemo in brste po dolgem tanko narežemo.
Namočimo jih v mrzlo vodo, v katero smo dali ledene kocke, in jih namakamo približno 1 uro (proti koncu namakanja se brsti nakodrajo).
Inčunoma odstranimo koščici, očistimo in namočimo v mlačno vodo, da se izloči odvečna sol.
Omako pripravimo z ročnim mešalnikom: v mešalno posodo damo inčune, česen in 4 žlice olja.
Med mešanjem z ročnim mešalnikom postopoma prilivamo preostalo olje.
Solimo, popramo in kisamo.
Belušni radič odcedimo in dobro osušimo.
Naložimo ga v veliko skledo, temeljito premešamo z omako in solato postrežemo.
Mandlje oluščimo in jih neolupljene drobno sesekljamo.
V veliki skledi jih zmešamo s sladkorjem, moko, maslom, cimetom, jajcem, naribano limonino lupinico in soljo.
Iz sestavin brez vode zgnetemo vlažno in enakomerno testo.
Oblikujemo svaljke premera 1 cm in pol in jih narežemo na koščke, ki jih sploščimo in jim damo obliko velikega boba.
Piškote pečemo v namaščenem in pomokanem pekaču v pečici, ki smo jo že prej ogreli na 160 C, 20 minut.
Postrežemo ohlajene.
Čas priprave in peke je 1 ura in 25 minut.
Ligurija, mejna dežela, ki je bila izhodišče za tisočera potovanja, je bila pogosto priča sijajnih mornarskih podvigov.
Stoletja so mornarji, trgovci in prevozniki ligurskih dišav na svojih dolgih plovbah hrepeneče sanjarili o okusih in vonjih svoje zemlje.
Prav zato se je ligurska kuhinja imenovala " kuhinja vrnitve".
Njena posebnost so jedi, ki zahtevajo dolge ure dela in potrpežljivega čakanja; v preteklosti so jih namreč pripravljali, da bi proslavili vrnitev mornarjev po dolgih mesecih, ki so jih prebili z doma.
Čas priprave in kuhanja je približno 2 uri in pol.
Čas kuhanja je 30 minut.
Čas priprave in kuhanja je 2 uri in 40 minut; 24 ur potrebujemo za namakanje čičerke 9 ur za fižol in žito.
Boreč in solato operemo, odcedimo in kuhamo v pokriti posodi 4 minute, nato ju odcedimo, ožmemo in sesekljamo.
V kozici na olju prepražimo šalotko, por, sesekljano blitvo in vrtno krešo.
Primešamo kuhano zelenjavo, solimo, popramo in kuhamo na zelo počasnem ognju 30 minut.
Umešamo sir in stepena jajca, počasi mešamo in kuhamo v vodni kopeli še 30 minut.
Ohladimo, in ko se zmes popolnoma strdi, jo narežemo na večje trakove, ki jih stresemo v vrelo juho in postrežemo v posameznih globokih krožnikih skupaj z juho.
Čas kuhanja je 30 minut.
Čas priprave in kuhanja je 50 minut.
Čas priprave in kuhanja je 3 ure in 30 minut; za hlajenje mesa potrebujemo 4 ure.
Koruzo so v Italijo uvozili iz Novega sveta v 16. stoletju in danes jo med vsemi italijanskimi pokrajinami prav Lombardija pridela največ.
Bolj ali manj drobno mleto koruzno moko kuhajo v vodi v klasičnem bakrenem kotličku in jo zabelijo na najrazličnejše načine, pač v skladu z navadami kraja.
Nekoč je bila tipičen primer skromne prehrane, ki so jo po navadi postregli kot samostojno jed, danes pa sodi med začetne jedi.
V Valtellini, ki nekdaj ni bila del Lombardije, sta se ohranili dve odlični jedi: široki rezanci, zabeljeni z ohrovtom, maslom in sirom (i pizzoccheri), ter polenta taragna, obe pripravljeni s koruzno moko.
Sladice so po sestavinah zelo enostavne, pogosto suhe, med njimi jih je veliko narejenih iz kvašenega testa.
Od slednjih moramo omeniti panettone, bogat božični kolač s kandiranim sadjem, medom in orehi, ki je simbol Milana.
Tudi koruzna moka je sestavina sladic, saj iz nje na primer pripravljajo pan di miglio (pan de mei), drobno pecivo iz mešane moke, ter drobljivo torto (torta sbrisolana), mantovansko specialiteto.
Čas priprave in kuhanja je približno 30 minut.
Čas priprave in kuhanja je približno 30 minut.
Jetra operemo, očistimo, narežemo na rezine in pražimo na maslu tri minute.
Solimo.
V vrelo juho primešamo riž in kuhamo 15 minut.
Dve minuti, preden juho odstavimo z ognja, primešamo jetrca, dodamo peteršilj, parmezan in postrežemo.
Riž kuhamo v vreli juhi približno 15 minut.
Posodo nato odstavimo z ognja, vmešamo maslo, peteršilj in nariban parmezan, premešamo, solimo in postrežemo.
Čas priprave in kuhanja je približno 25 minut.
Ribe očistimo, jim odstranimo drobovje, jih operemo in filetiramo.
Fileje malo posolimo, pomokamo, pomočimo najprej v stepenih jajcih, nato še v drobtinah in cvremo približno 5 minut v ponvi, v kateri smo raztopili maslo.
Dosolimo, kolikor je potrebno, in toplo postrežemo.
Čas priprave in kuhanja je približno 2 uri in pol.
Čičerko namakamo 24 ur v vodi, ki smo ji dodali sodo bikarbono, nato jo kuhamo približno 3 ure v neslani vodi.
V drugi posodi 1 uro kuhamo ledja in ličnice z narezano zelenjavo, zelišči, soljo in poprom.
Vsebino obeh loncev združimo in kuhamo še 15 minut.
Fazana oskubimo, očistimo in operemo, mu odstranimo notranjost in posebej shranimo želodec in srce.
Nazadnje ga osmodimo nad
Hmeljeve vršičke operemo in odcedimo.
V skledi stepemo jajca, jih solimo in popramo.
V ponvi raztopimo maslo, dodamo cime skupaj z 1/4 zajemalke vode, dušimo 5 minut in solimo.
Prilijemo olje in jajca ter pečemo na vsaki strani 4 minute.
Bučke operemo, temeljito zbrišemo, odrežemo konce in pustimo cele in neolupljene.
Z nožem za dolbenje izdolbemo notranjost.
Paradižnik olupimo, odstranimo semenje in narežemo na koščke.
V veliki kozici na 30 g masla in 3 žlicah vode dušimo drobno sesekljano čebulo.
Primešamo paradižnik, sol, sladkor in omako kuhamo 15 minut.
V drugi kozici razpustimo preostalo maslo in na njem prepražimo meso.
Preložimo ga v skledo, pustimo ohladiti in primešamo parmezan in peteršilj.
Solimo in popramo.
Bučke napolnimo z nadevom, ocvremo v ponvi v olivnem olju in ocvrte v eni plasti naložimo v kozico v vročo paradižnikovo omako.
Takoj postrežemo.
Iz koruzne moke in osoljene vode skuhamo mehko polento.
Med stalnim mešanjem jo kuhamo 45 minut.
Rozine in fige za 15 minut namočimo v mlačno vodo, nato jih sesekljamo in skupaj z grobo sesekljanimi orehi primešamo polenti.
Primešamo še mošt in 5 žlic olja.
Maso damo v namaščen in z drobtinami potresen tortni model premera 26 cm.
Površino premažemo z oljem in prekrijemo z aluminijasto folijo.
Torto pečemo v pečici, ogreti na 180 C, 30 minut.
Ko je pečena, jo zvrnemo na servirni pladenj in postrežemo vročo ali hladno.
Moko stresemo na delovno površino ali v veliko skledo.
Dodamo na koščke narezano maslo.
Zmečkamo jih z blazinicami prstov.
V drugi skledi zmešamo jajca, sol in sladkor.
Jajca primešamo moki in testa ne obdelujemo preveč.
Oblikujemo kroglo, jo zavijemo v prozorno kuhinjsko folijo in testo najmanj za 1 uro postavimo v hladilnik.
Krhko testo: glej gornji recept.
V skledi stepemo jajca in sladkor.
Moko in maslo zgnetemo, dodamo jajca, liker in limonino lupinico.
Zgnetemo mehko in enakomerno testo; po potrebi dodamo 2 žlici vode.
Testo naj počiva najmanj 1 uro.
Oblikujemo kot oreh velike kroglice.
Naložimo jih na namaščen pekač, nekoliko oddaljene drugo od druge, po vrhu vsake križno zarežemo in jih zlatorumeno spečemo v pečici, ogreti na 150 C.
Piemont je značilen primer takega vplivanja: dežela z bogato zgodovino, ki je doživela številne spremembe, a je vendarle v svoji sredini ohranila trajnost, ki je kasneje dobila nacionalen pomen in je kot združujoč dejavnik prispevala k oblikovanju politične identitete dežele, če ima ta dejavnik sploh lahko univerzalen pomen v tako raznoliki deželi, kakršna je Italija še danes.
Etimologija nekaterih imen sega še v antični svet, ki ne zajema le vsepovsod prisotne rimske civilizacije (Torino izhaja iz Augusta Taurinoruma: Taurini so bili prebivalci tega območja, ki so nato prišli pod nadoblast Rima), ampak tudi drugih civilizacij, saj ime mesta Vercelli izhaja iz antičnega Wer-Celt, centra, ki so ga v letu 600 pr. n. š. ustanovili Kelti.
Gre torej za daljne korenine in za dolgoletno tradicijo, kar pomeni, da je pokrajina skozi stoletja srkala različne vplive pokrajin in ljudstev, ki so živela okoli nje.
Toda samozadostni piemontski svet je zavračal simbiozo z drugimi in gojil kult tradicije, zato ni tako lahko odkriti tujkov.
Povedati moramo, da je piemontska kuhinja predvsem kuhinja jeseni in zime, saj so njene najbolj tipične specialitete darilo prav teh dveh letnih časov.
To ne pomeni, da je v Piemontu premalo sonca - pomislimo le na sonce, pod katerim vsako leto dozori grozdje, iz katerega nato pridelajo nekatera najboljša italijanska vina - gre le za povezanost psihe in narave.
Najbolj značilni pridelki te pokrajine se razcvetijo v vseh vonjavah in lepoti šele jeseni ali kasneje.
Hude zime v teh krajih kar vabijo k razmišljanju ter upočasnijo ritem vsakdanjih aktivnosti, da bi lahko človek prisluhnil ritmu lastnega jaza, ki prav spregovori le, če ga nagovorimo v tihoti, a intenzivno.
Bistvo Piemonta je v veliki meri kmečko, zato njegova kulinarična zgodovina vsebuje mnoge sicer skromne, a kalorične jedi, kot je polenta, pripravljena na številne načine, vključno z značilno polento iz sosednje pokrajine Doline Aoste.
Zato namenjajo veliko pozornost sirom in mesu, katerih kvaliteta je od nekdaj odlična zaradi odličnih pašnikov.
Katere so najpomembnejše med značilnimi jedmi te kuharske umetnosti?
Najbolj značilen kruh je biova, močno vzhajan hlebec z malo sredice, ki ga poznajo tudi v manjši različici, imenovani biovetta; omeniti moramo tudi grissine, pecivo v obliki paličic, ki je obstajalo že v 17. stoletju in ga dobijo tako, da debelino testa za paličice zreducirajo na minimum.
Pecivo je nadvse cenil že Napoleon, saj si ga je velel pošiljati prav iz Torina.
Tradicionalen začetek obeda v Piemontu so prekajeni izdelki (salumi), na primer surova ali kuhana klobasa, ki jo ponekod konzervirajo v lastni maščobi, prav tako slastna predjed pa so tudi nadevane paprike in razne solate.
Med slednjimi omenimo solato iz jurčkov ali karžljev ter solate iz surovega mesa, piščanca ali gomoljike.
Nekam med predjed in začetno jed se uvrščata zelo značilni vroča omaka (bagna caôda) in piemontska finančniška omaka (finanziera piemontese).
Gre za dve, po izvoru povsem različni jedi.
Finančniška omaka, ki je bila sprva zgolj način, kako uporabiti vse, kar nam pride pod roke in česar običajno ne uporabljamo, je danes oplemenitena, postrežejo pa jo v mehkih vol-au-vent.
Bagna caôda je ena najbolj tipičnih piemontskih jedi in kaže na to, kako so na piemontsko kuhinjo v preteklosti vplivale druge pokrajine.
V Piemontu namreč ni ne inčunov ne olja, to je sestavin, ki so prihajale v Piemont po "cesti soli" iz Ligurije; to je nazoren dokaz, kako so v Piemontu znali asimilirati tuje sestavine in jih ponuditi kot novo, originalno jed.
Čas priprave in kuhanja je približno 50 minut.
Čas priprave je približno 20 minut.
Omako precedimo in z njo prelijemo rezance.
Potresemo jih z naribanim parmezanom.
Čas dušenja je približno 2 uri; za mariniranje potrebujemo 12 ur.
Čas priprave in pečenja je 1 ura in 15 minut
Čas priprave in pečenja je približno 50 minut
Sestavine ločimo med seboj, nato jih povaljamo v moki, raztepenih jajcih in drobtinah ter rahlo ocvremo v mešanici vročega olja in masla.
Koromač in artičoke moramo pred tem popariti, mandeljeve piškote pa namočiti v mleku in iztisniti.
Upoštevati moramo različne čase pečenja posameznih sestavin.
Cvrtje odcedimo na kuhinjskem papirju, solimo, popramo in postrežemo.
Čas priprave in pečenja je 1 ura in 10 minut.
Bučke operemo, obrišemo, prepolovimo in z žlico izdolbemo sredico.
Drobno sesekljano čebulo dušimo 4 minute s 6 žlicami vode, nato jo odstavimo z ognja in dodamo vse ostale sestavine razen masla.
Vmešamo tudi stepeno jajce.
Izdolbeno sredico bučk kuhamo nekaj minut, jo sesekljamo, solimo in popramo.
V sopari ali majhni količini zelo slane vode na hitro pokuhamo bučke, tako da so še skoraj surove.
Napolnimo jih s pripravljenim nadevom in naložimo v dobro namazan pekač.
Po vrhu potresemo kose masla in pečemo v pečici, ogreti na 180 C, približno 15 minut.
Skuto zmešamo s sladkorjem, dodamo rumenjake, rum in marsalo ter vse skupaj dobro premešamo.
Počasi vmešamo stepeno smetano.
V mrzli vodi namočimo krpo, jo ožmemo in položimo na pravokoten pekač.
Zmes vlijemo v pekač in damo za vsaj tri ure v hladilnik.
Stresemo na servirni pladenj in postrežemo.
Čas priprave in kuhanja je 25 minut; za izčiščenje kočic potrebujemo 2 uri.
Čas priprave in kuhanja je 1 ura.
Star kruh eno uro namakamo v mleku.
V skledi zmešamo sesekljan peteršilj, česen, slanino, sesekljana jetra, dobro ožet kruh, kruhove drobtine, rumenjak, sol in poper.
Zmes temeljito premešamo z vilicami in z njo premažemo rezine mesa, ki jih zvijemo v zvitke in povežemo z nitko.
Naložimo jih v naoljeno ognjevarno posodo, vmes pa razporedimo na 1/2 cm narezane rezine krompirja.
Pokapamo s preostalim oljem, potresemo z rožmarinom, poprom in soljo ter zvitke pečemo v pečici pri 180 C 30 minut.
Vzamemo jih iz pečice in postrežemo.
Čas priprave in dušenja je 45 minut.
Mandlje za eno minuto potopimo v vrelo vodo, odcedimo, olupimo in nekaj minut sušimo v pečici pri 170 C. Pustimo jih ohladiti, nato jih drobno sesekljamo.
V kozici v 1/2 kozarca vode zavremo sladkor.
Primešamo mandlje, limonino lupinico, 2 žlici vode cvetov pomarančevca in sol.
Vse skupaj mešamo na majhnem ognju tako dolgo, da izpari vsa tekočina, nato kozico vzamemo z ognja in zmes pustimo ohladiti.
Z rokami, ki jih pomakamo v vodo cvetov pomarančevca, iz testa oblikujemo figurice v obliki živalic in cvetov.
Naložimo jih na z maslom pomazan in pomokan pekač in 10 minut pečemo v pečici, ogreti na 170 C. Sladkorno moko zmešamo z vrelo vodo, da dobimo gladko glazuro.
Ohlajene piškote premažemo z glazuro, ki jo na toplem pustimo osušiti, nato piškote postrežemo.
Za sladokusce je otok pravi raj, saj poznajo tukaj vrsto sladic, kot so preproste in okusne prestice in različne marcipanove sladice.
Čas priprave, kuhanja in peke je 55 minut.
1 sipa
Morske mačke operemo pod tekočo vodo, jim odrežemo glave, narežemo na koščke in damo v ponev za pripravo rib.
Prekrijemo jih z vodo, solimo, dodamo čebulo, korenček, zeleno in limono.
Kuhamo 10 minut, koščke ribe odcedimo in naložimo na servirni pladenj; vodo, v kateri so se kuhali, prihranimo.
Ribo pustimo ohladiti na sobno temperaturo.
V možnarju stremo pinjole in orehe.
V majhni kozici na olju segrejemo drobno sesekljan česen, orehe in pinjole, nato zalijemo s kisom in kuhljamo 5 minut.
Sestavine premešamo z vilicami in omako prelijemo po koščkih ribe.
V tako pripravljeni marinadi ribe mariniramo najmanj 12 ur, nato jih postrežemo.
Sardele oluskamo, zunaj in znotraj temeljito operemo v vreli vodi, zbrišemo, solimo, potresemo s poprom in pokapamo z oljem.
Naložimo jih na žar, ki mora biti 15 cm oddaljen od izvora toplote.
Sardele pečemo 3 minute, nato jih s pomočjo lopatke in kuhalnice obrnemo in pečemo še 3 minute.
Postrežemo jih na servirnem pladnju, pokapane z limoninim sokom in okrašene z drobno sesekljanimi lističi bazilike.
Maialino da latte allo spiedo
Čas priprave in cvrenja je 55 minut.
Značilna jed tega področja je kruh.
Imenujejo ga tudi plehki kruh, ker je brez soli, obdrži pa se zelo dolgo; nepogrešljiv je pri pripravi različnih predjedi, od katerih sta najbolj klasični opečene rezine kruha in poletna kruhova solata (panzanella).
Opečene rezine kruha obložijo z odlično pasteto iz piščančjih jeter in telečje vranice, kaper in masla.
Panzanello pa pripravljajo iz starega kruha, namočenega v vodo, svežega paradižnika, čebule, bazilike in kisa.
Sladice odsevajo preprostost celotne kuhinje.
Znano je predvsem preprosto drobno pecivo: piškoti iz Prata, prepečenci, mandljevi rombki, medeni kolački iz Siene ter janeževo pecivo.
Najbolj klasična sladica je kostanjev kolač iz kostanjeve moke, pečen v pečici in začinjen s pinjolami, oljem, rožmarinom, pogosto pa mu dodajo tudi rozine.
Srednjeveški božični kruh panforte iz Siene, ki je znan po vsem svetu, je bogato odišavljen in poln kandiranega sadja in mandljev.
Znamenita florentinska specialiteta je zuccotto, ohlajena smetanova sladica v obliki kupole, ki spominja na veličastno katedralo sredi mesta.
Čas priprave in cvrenja je 40 minut.
Čas priprave in kuhanja je 2 uri in 20 minut.
Na kuhinjski deski sesekljamo zeleno, čebulo, korenček, por in strok česna ter vse skupaj prepražimo na olju.
Primešamo fižol, ki smo ga kuhali 30 minut, in na večje kose narezano zelje.
Prilijemo 1 liter vode, solimo in kuhamo najmanj 1 uro.
Tretjino zelenjave pretlačimo, nato pa pretlačeno skupaj s parmezanom in paradižnikovo omako primešamo ostali zelenjavi.
Kuhamo še 40 minut.
V pečici opečemo rezine kruha in jih natremo s strokom česna.
Razporedimo jih po dnu lončene kozice, prekrijemo z zelenjavo in pustimo počivati 12 ur.
Tik preden jed postrežemo, jo pustimo vreti 3 minute, pokapamo z neprečiščenim olivnim oljem, popramo in postrežemo.
Čas priprave in kuhanja je 1 ura in pol.
Čas priprave, peke in kuhanja je 25 minut.
Čas priprave in dušenja je 40 minut.
Fižol damo v mrzlo osoljeno vodo in kuhamo 20 minut.
V kozici segrejemo olje in na njem prepražimo žajbelj.
Primešamo odcejen fižol in previdno mešamo 2 minuti; nato dodamo paradižnikovo omako in prilijemo kozarec mlačne vode.
Rahlo dušimo 20 minut.
Ogenj ugasnemo in jed obilno popopramo.
Čas priprave in kuhanja je 35 minut.
V kozici segrejemo olje ter na njem prepražimo na trakove narezano panceto in strt česen.
Primešamo grah in ga prepražimo.
Zalijemo z juho in kuhamo 20 minut; grah potresemo s sladkorjem, kozico takoj vzamemo z ognja in jed potresemo še s peteršiljem; postrežemo v servirni skledi za zelenjavo.
Čas priprave in peke je 1 ura in 20 minut.
Po svojih mojstrovinah pa daleč naokrog slovi tudi peruško slaščičarstvo.
Naj omenim le slaščice z mandlji, sladki venec in kačo velikanko.
V ponev vlijemo belo in rdeče vino, dodamo oprano in na koščke narezano neolupljeno limono in kuhamo tako dolgo, da izpari polovica tekočine.
V drugo ponev damo 3 žlice olja, sesekljan česen in tanko nalistano šalotko, podušimo in primešamo na koščke narezano gnjat ter oprana in na koščke narezana piščančja jetra.
Solimo in kuhamo približno 10 minut.
Gnjat in jetra drobno sesekljamo in damo ponovno v ponev, dodamo preostalo olje, brinove jagode, paradižnik, rožmarin, žajbelj, poper, kis, sladkor in reducirano vino ter kuhamo najmanj 15 minut, da se omaka dobro zgosti.
Golobe nataknemo na raženj.
Natremo jih s soljo in poprom in naoljimo s kuhinjskim čopičem.
Raženj damo na ogenj in podstavimo ponev, ki prestreza maščobo.
Med peko golobe pogosto premažemo s sokom, ki se nabira v ponvi.
Ogenj postopno zmanjšujemo in po 1 uri peke raženj vzamemo z ognja.
Golobe razkosamo na polovice, razporedimo po posameznih krožnikih, prelijemo z vrelo omako in takoj postrežemo.
Čas priprave in peke je 1 ura.
Čas priprave in peke je 1 ura in 20 minut.
