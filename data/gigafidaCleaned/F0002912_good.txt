Nič slabšalnega ne mislim s tem.
Samo, da je treba obisk umestiti tja, kamor spada.
Neprimerno bi mu bilo pripisovati tone in podtone, ki jih nima.
Velikega pomena je, če se predsednik Združenih držav Amerike odloči obiskati državo, katere edina referenčna točka onstran Atlantika je, da je tisti del nekdanje Jugoslavije, ki je neproblematičen.
Mimogrede, po stopnji varnosti obiska sodimo ta hip, vsaj formalno gledano, med rizične, čeprav je najbrž laže poskrbeti za Clintonovo varnost v Ljubljani kot pa v katerem od bistveno bolj »civiliziranih« okolij.
Nima pa smisla iskati v tem obisku sofisticiranih primesi.
Kdor bi počel to, bi bil razočaran.
Bistvo bivanja ameriškega predsednika v slovenski prestolnici ne bo politični dialog na najvišji ravni, z malo zlobe, to bo njegov stranski produkt, temveč Clintonov javni nastop, namenjen slovenskemu avditoriju.
Določene poudarke programa narekujejo tudi varnostni razlogi.
Eno od velikih razočaranj za gostitelje je bilo, ko so izvedeli, da želi predsednik prenočiti v prestolnem mestu in da zategadelj kakršno koli paradiranje po Sloveniji odpade.
Predsednikova varnost ne dovoljuje gibanja dlje kot 20 kilometrov od točke nastanitve.
Bled, ki se zdi Slovencem obvezna destinacija ob podobnih priložnostih, je zdaj rezerviran le za prvo damo, katere program obiska, prav tako popularno naravnan, zveni precej ambiciozno.
Z gostom in soprogo in njunim obsežnim spremstvom, v katerem naj bi bil še kak član ameriške administracije, verjetno Madeleine Albright, ter prek tisoč ljudi in ogromno opreme, med drugim tudi lastna prevozna sredstva, bo prišlo še nekaj sto novinarjev.
Medijsko spremljanje Clintonovega obiska, v katerem bo več spektakla kot protokola, bo sploh poglavje zase.
Slišati je, da utegne obisk izzveneti brez tiskovne konference, morda bi prišla v poštev le skopa izjava za tisk, ker da se želi predsednik ogniti vprašanjem.
Želja organizatorjev je, da bi Clintonovo sporočilo Sloveniji presojali na podlagi javnega nagovora njenim prebivalcem.
Leta 1994 je Anton Drobnič sprejel pobudo takratnega višjega javnega tožilca iz Ljubljane Pavla Dolenca za napredovanje Antona Ribnikarja z utemeljitvijo, da izpolnjuje vse strokovne zahteve, da ima veliko izkušenj pri tožilskem delu, izkazal pa naj bi se tako pri strokovno poglobljenem reševanju zadev kot tudi pri vodenju radovljiške enote.
Državni zbor ga je tako imenoval za namestnika ljubljanskega višjega javnega tožilca.
Na višjem tožilstvu, na katerem se je ukvarjal predvsem s kaznivimi dejanji zoper gospodarstvo, je bil do 20. maja letos, ko ga je vlada imenovala za vrhovnega državnega tožilca.
