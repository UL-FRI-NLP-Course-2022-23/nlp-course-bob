Priznanje talibov najodločneje zagovarja Vladimir Žirinovski, podpredsednik dume in vodja LDPR.
»Zavračanje pogajanj s talibi je velika napaka.
Moskva bi jim po logiki stvari pravzaprav sama morala priskočiti na pomoč v boju s severno alianso Rabanija, Masuda, Hekmatjarja in Dustuma, saj so prav ti možje med afganistansko vojno tolkli po sovjetskih četah in pobili več tisoč naših vojakov,« pravi Žirinovski.
Talibi po njegovih besedah ne bodo prekoračili tadžiške in kirgiške meje, saj jim to ne ustreza.
Zapleti v Srednji Aziji so po volji le nekaterim zahodnim državam, ki bi tod rade zakuhale novo vojno.
Iz nje bi največ potegnile ZDA, Kitajska, Turčija in Iran, velika poraženka pa bi bila spet predvsem Rusija, je prepričan Žirinovski.
Prve podpore časopisov kažejo, da imajo raziskave javnega mnenja prav.
Demokratski in republikanski predsedniški kandidat sta si po možnostih za zmago prav neznosno blizu, nihče drug pa nima niti možnosti, da bi bil opažen.
Al Gore je dobil podporo Washington Posta, ki je osrednji časopis prestolnice.
Konkurenčni in močno konservativni Washington Times je podprl Georgea W. Busha.
Republikanskega kandidata sta nekoliko presenetljivo podprla tudi Detroit News, ki izhaja v tradicionalni industrijski trdnjavi demokratov, in Seattle Times iz države Washington, ki bi moral biti zaradi ekologije bolj naklonjen Goru.
Ob Bushu trdno stojita glavni teksaški dnevnik Dallas Morning News in Cleveland Plain Dealer iz Ohia.
Zadnje je za Busha zelo dobra novica, saj je brez zmage v Ohiu težko postati predsednik ZDA.
Edino veliko presenečenje predsedniških volitev je uravnoteženost obeh kandidatov.
Al Gore nastopa kot kandidat administracije, ki je Ameriko vodila skozi najdaljše obdobje gospodarske rasti v vsej njeni zgodovini.
Vsi ekonomski kazalci so prav strašljivo močni.
Brezposelnost je zanemarljiva, kriminal upada, v osmih letih je bilo ustvarjenih dvajset milijonov novih delovnih mest, inflacije skoraj ni.
Amerika očitno ne potrebuje spremembe politične smeri, in vendar je vsaj polovica Američanov pripravljena glasovati za spremembe.
