Ta nakup bi Mercatorju prinesel kar nekaj pozitivnih učinkov.
Na Hrvaškem je Era s predlanskim nakupom lokalnega trgovca Tornado dobila 68 prodajanih mest, nekaj tudi pod blagovno znamko Adut , v severovzhodnem delu države.
Mercator bi lahko obdržal tudi dostop do ugodnih nabav prek mednarodne nabavne verige CBA, katere članica je tudi Era.
Tako bi lahko okrepil tudi svojo konkurenčnost glede na druge hrvaške trgovce.
Proti Erinemu makedonskemu zemljišču, Skopskem saemu , so v Mercatorju pogledovali že dlje časa.
Sploh, ko niso smeli sodelovati na (zdaj razveljavljenem) razpisu za nakup zemljišča pri makedonski centralni banki v Skopju.
Era tam gradi trgovsko središče po vzoru BTC Cityja, kamor naj bi prišlo tudi precej slovenskih družb.
Z Mercatorjevimi načrti o prevzemih (še vedno je aktualen tudi drugi največji hrvaški trgovec Getro ) je povezana tudi dokapitalizacija.
Nanjo se pripravljajo že dlje časa - najbolj intenzivno potem, ko je postalo jasno, da menedžerji in uprava ne bodo dobili zelene luči za menedžerski odkup.
Odvisna je od dveh vélikih mož, ki uživata podporo nove vlade - Igorja Bavčarja in Matjaža Gantarja .
Gantar bi se igro menda šel, če bi se jo tudi Bavčar.
Bavčar se bo odločil po svoje, čeprav naj bi projekt požegnal celo sam premier Janša .
Odvisna je tudi od razpleta sestanka pred sejo nadzornega sveta, ko se bo Janković sestal s predstavniki paradržavnih skladov.
O dokapitalizaciji bi se nadzorniki morali odločati že na nekaj prejšnjih sejah.
Na dnevni red pa se točka nikakor ni uvrstila, češ da še ni dozorela.
Če Jankovića kadovci in sodovci ne bodo zatrli še pred nadzornim svetom, bi bil skoraj čudež, če bi to točko Janković spet umaknil.
Skoraj pravimo zato, ker smo pri njem že vajeni presenečenj vseh vrst.
Eno od teh je tudi predpogodba z Ero.
