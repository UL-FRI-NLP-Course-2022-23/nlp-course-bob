»Očitno se na strelišču nisem dovolj umirila in osredotočila na strelski nastop.
Tokrat mi pač ni bilo usojeno,« je pristavila 30-letna Nemka, ki za slabo streljanje krivi izključno sebe.
»Vseh pet metkov sem ustrelila nekaj centimetrov niže, kot bi bilo potrebno, da bi se črne tarče pobelile.
Ne vem kaj je vzrok za to.
Najbrž sem se ustrašila Norvežanke Liv-Grete (Skjelbreid-Poire, op. p.), ki se je postavila poleg mene.
To je bila moja napaka, saj nikakor nisem našla pravega ritma,« je svoj nenavaden spodrsljal ocenila Dislova, ki bo poskušala čimprej pozabiti tokratno tekmo.
»Zasledovalnega nastopa ne mislim podrobneje analizirati, ampak se bom poskušala kar najbolje pripraviti na naslednje preizkušnje.
Nenazadnje sem na zadnjem strelišču petkrat zadela v polno, s čimer sem dokazala, da nisem pozabila streljati.
To je bil nekakšen obliž na tistih usodnih pet zgrešenih strelov.
Enajsto mesto sicer ni ne vem kaj, toda tako slabo pa spet ni,« se je tolažila Dislova in že v naslednjem trenutku dodala, da bo na jutrišnji individualni tekmi spet stara »turbo diesel«.
Za Marka Dolenca (27.), Saša Grajfa (29.) in Janeza Ožbolta (35.) je bila usodna nenatančnost na strelišču, a preplaha med njimi ni bilo čutiti.
Dobro smo pripravljeni in prepričan sem, da ne gre za kakšno hujšo krizo,« je omenil Ožbolt.
Grajf je bentil nad izbiro smuči (»Sam sem si kriv.
Za ta sneg sem si izbral napačne, serviserja pa sta se trudila po najboljših močeh.«), Dolenc pa se je kljub 5 spodrsljajem na strelišču izkazal z lepim tekom in uvrstitvijo med dobitnike točk za svetovni pokal, kar se mu ob sobotnem uvodu ni posrečilo.
V ruskem taboru so slavili še drugo zmago Rostovceva, ki je na 3. postanku zgrešil trikrat, a nato le dobil veliki dvoboj s Francozom Poireejem.
A tudi slednji, vodilni v svetovnem pokalu, je bil vesel: njegova soproga Liv Grete je dobila žensko tekmo.
Žensko zasledovanje je minilo brez tako silovitega finiša kot moško, pa tudi med našimi navijači je bilo, razumljivo, malce manj navdušenja.
A kljub napakam na strelišču so glasno pozdravili domače reprezentantke, predvsem Andrejo Grašič (20.), ki ji zlasti prav zadnji zgrešeni strel ni šel v račun.
Njen krik jeze je bilo slišati daleč naokrog!
»Prevečkrat se mi to ponavlja, da sem pred zadnjim strelom v mislih že na progi,« je omenila Grašičeva, a daleč od tega, da bi bila res - tako kot pogosto lani - zagrenjena.
»Dan počitka mi bo prišel prav.
Corinne Niogret (Fra): »Presenečena sem nad odzivom gledalcev, saj sem lani tukaj na tekmi svetovnega pokala tekla v domala praznem avditoriju.
V primerjavi z zadnjim SP na Holmenkollnu pa je bila tu proga zelo zahtevna, tako da sem nad svojim nastopom kar presenečena.«
St. Anton po japonsko: SP duši preobilica snega
