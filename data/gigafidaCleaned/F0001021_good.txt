In druga ključna ugotovitev: projekt lokalne samouprave še vedno ni končan in pokrajin (ali regij) še vedno ni.
Zakon o spodbujanju regionalnega razvoja pa regijo opredeljuje kot planski inštrument, ki je nujno potreben za izvajanje regionalne politike.
Zato bo nujna prehodna ureditev; uporabljene bodo statistične regije, ker so najustrezneje funkcijsko zaokrožene enote.
Začasno dolenjsko, gorenjsko, goriško, koroško, obalno-kraško, kraško, osrednjeslovensko, podravsko, pomursko, savinjsko, spodnjesavsko in zasavsko statistično regijo bo brez večjih težav - napovedujejo v ministrstvu za ekonomske odnose in razvoj, ki je pripravilo gradivo - mogoče nadomestiti s pokrajinami.
Projekt ne bo poceni, že zaradi nujnega dodatnega zaposlovanja.
Vendar: »Škoda, ki nastaja, ker Slovenija zamuja z novo regionalno politiko, in potencialna škoda, ki lahko nastane, če bo Slovenija zamudila tudi z vključitvijo v strukturno politiko EU, je izmerljiva in je neprimerljivo večja od možnih proračunskih prihrankov pri zaposlovanju.«
Tudi Peterle je na svoji tiskovni konferenci spregovoril o kulturnem sporazumu z Avstrijo.
Najbolj ga moti procedura, saj naj bi zunanji minister Frlec v pogajanjih nastopal brez podpore koalicijskih partnerjev, katerih mnenja so si nasprotujoča.
