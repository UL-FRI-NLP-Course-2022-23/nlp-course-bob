Brane Oblak, trener Rudarja: »Sprva je bilo težko, čakali smo, kdo se bo prvi odprl.
Ko se je Olimpija le povlekla, se je začela igra na en gol.
Trajala je kar 60 minut. .
Kljub porazu je bila to ena najboljših tekem doma, kjer pa igramo slabše kot v gosteh.
Gostje so srečno zmagali, saj so le enkrat streljali, nam pa žoga ni in ni hotela v mrežo.
V petkovi napovedi je Iztok Puc zgrešil 2. in 3. par.
Pravilni tip 8. para bo določil žreb.
»Vijoličastim« se v Ljudskem vrtu obetajo hudi trenutki, predvsem v režiji zvenečih imen.
Argentinec Juan Veron, za katerega Mihajlović pravi, da je trenutno zvezni igralec št. 1 na svetu, se je komaj v petek - naravnost v Videm - vrnil iz Argentine, kjer je igral prijateljsko tekmo s Kolumbijo.
V soboto pa je blestel, kot da je počival nekaj tednov.
»Moja telesna ura je šest ur zadaj.
Tekma se je začela ob treh popoldne, toda zame je bila že ob 9. uri zjutraj,« je razlagal »motor« Lazia, ki je navkljub zvezdniški zasedbi tako rekoč nezamenjliv član prve enajsterice.
Rimska ekspedicija po tekmi ni ostala v bližini Slovenije, temveč se je vrnila v večno mesto, od koder bo danes dopotovala v Maribor.
Edin Osmanovič, trener HIT Gorice: »Na Prevalje smo prišli z željo, da iztržimo vsaj neodločen rezultat.
Prvi smo dosegli gol in bili v prvem polčasu tudi boljši tekmec.
V nadaljevanju smo postavili igro, ki je temeljila na branjenju izida.«
Domžale - Vsi ljubitelji nogometa so pričakovali juriš Celjanov, ki pa se v Domžalah ni zgodil.
Od prve minute dalje so tempo narekovali domači, številne priložnosti pred celjskim vratarjem so se kar vrstile.
Igralo je eno samo moštvo in ko je novinec v domžalskem moštvu Oskar Drobne zapravil že tri izredne priložnosti, so se mnogi začeli že spraševati, ali se bo domača učinkovitost, ki traja že dlje časa nadaljevala?
Ali je Drobne spoloh sposoben zadeti?
Na prvo vprašanje so okrepljeni domači navijači Ravbarji štiri minute pred koncem polčasa dobili odgovor.
Po številnih priložnostih in obleganju Publikumovih vrat je Kalinič z dolgo žogo našel Protego, le ta pa jo je najprej spravil čez Mujčinoviča, ki je zapustil svoja vrata in jo nato z glavo potisnil v mrežo.
Po odmoru so domači prepustili pobudo gostom in kar trikrat je bilo vroče pred Pintolovimi vrati.
V tretje je po strelu Georgijevskega in neposrečenemu izletu domačega vratarja žogo z golove črte izbil Kušar.
V trenutkih celjske pomoči pa so domači navijači dobili odgovor še na drugo vprašanje.
Drobne je po hudi napaki Križnika izkoristil svojo priložnost in potrdil vodstvo domačih.
Kriza Domžalčanov je bila pozabljena in začel se je njihov ples.
Kot za stavo so se sprehajali skozi gostujočo obrambo in vratar Mujčinovič je kljub kar nekaj ubranim strelom še trikrat žogo pobral iz svoje mreže.
Mihajlo Petrović, trener Domžal: »Pomlajeni Celjani imajo svoj stil igre, ki pa v Domžalah ni zaživel.
Krvavo smo potrebovali tri točke, ki nas nekako še vodijo proti sredini lestvice.
Absolutno smo bili boljši v prvem polčasu, po katerem pa smo na začetku drugega popustili.«
V primorskem derbiju dveh sosedov so končno zmagali Sežanci in prekinili dolgoletno tradicijo zmag jadranovcev.
Z lepo in zasluženo zmago so se utrdili na prvem mestu na lestvici.
Povedli so po kotu Spasojeviča, Stanič pa je s treh metrov z glavo prvič ugnal Boršiča.
Gostitelji so povišali vodstvo z enajstmetrovke, potem ko je Radič nepravilno zaustavil Grlja, Arandjelovič pa je bil uspešen realizator.
Pet minut kasneje je vratar gostov zrušil Spasojeviča v šestnajstmetrskem prostoru, Arandjeloviču pa je drugi kazenski strel Boršič lepo ubranil.
