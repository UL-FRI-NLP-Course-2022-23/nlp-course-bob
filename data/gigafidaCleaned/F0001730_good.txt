Protitalibske sile so po lastnih trditvah včeraj zavzele še zadnje položaje pripadnikov Al Kaide v gorovju Tora Bora v vzhodnem delu Afganistana, ki so jih znova silovito napadala tudi ameriška bombna letala B-52.
»Ubitih je bilo 200 pripadnikov nasprotne strani in 25 ujetih, je dejal njihov poveljnik Hadži Mohamed Zaman.
Večina preostalih gverilcev naj bi zapustila to območje in poskušala pobegniti v Pakistan.
Vendar je meja med državama na tem delu močno zastražena, pakistanska vojska pa je v soboto ujela 31 pripadnikov Al Kaide, večinoma državljanov Jemna, ki so se hoteli prebiti na zanja varna območja severovzhodnega Pakistana, kjer uradne pakistanske oblasti nimajo nikakršnega nadzora.
Podobno se je dogajalo že v prejšnjih dneh.
Prav tako v nedeljo so bili v eksploziji na letališču v Kandaharju v južnem Afganistanu ranjeni trije pripadniki ameriških marincev.
Vzrok je bila eksplozija na južnem delu letališke steze.
Ameriške enote so nadzor nad letališčem prevzele v petek, njihova glavna naloga pa je prav odstranjevanje min in nato ureditev taborišča za vojne ujetnike, ki bi sprejelo do 300 ljudi.
Na laekenskem vrhu so državniki Unije po oceni Janeza Drnovška pregnali dve bojazni kandidatk, saj so zagotovili, da bo finančni okvir Agende 2000 zadostoval za sprejem vseh desetih kandidatk, pogajanja pa bodo potekala na podlagi sedanje zakonodaje skupnosti, ne da bi čakali na novo kmetijsko ali regionalno politiko.
Toda vse nevarnosti niso odstranjene, kajti utegnila bi nastati razmišljanja, da sedanji institucionalni okvir ne zadostuje, in bi zato širitev kazalo odložiti do prihodnje medvladne konference.
Prav slednje je slovenskega premiera na sobotnem kosilu spodbudilo k opozorilu, da pogodba iz Nice omogoča sprejem vseh novih kandidatk, zato »bi bilo slabo, če bi širitev začeli povezovati z razpravami o prihodnosti Unije«.
Drnovšek pričakuje, da nobena novinka, predvsem pa Slovenija, ob vstopu v bruseljsko blagajno ne bo plačevala več, kot bo iz nje dobivala.
Rogaška Slatina - Na slovesnem odprtju prenovljenega hotela Donat je Jože Pipenbaher, direktor in lastnik Term Rogaška, povedal, da je njegova družba Svit iz Slovenske Bistrice prodala Donat ljubljanskemu podjetju ERS, katerega lastnik je Študentski servis iz Maribora.
Kot je razložila predsednica statutarno-pravne komisije pri SLS SKD Margareta Borsellino, bo glavni odbor danes o spremembi imena odločal v okviru številnih vloženih statutarnih dopolnil.
Gre pravzaprav za izvršitev sklepa zadnjega kongresa SLS SKD (ta je bil marca v Murski Soboti).
Takrat so sklenili, da o številnih dopolnilih ne morejo takoj odločati in so glavnemu odboru naložili, naj to opravi v prihodnjih mesecih.
Slovenska ljudska stranka je bila ustanovljena 12. maja 1988 kot Slovenska kmečka zveza, ki se je 1. februarja 1990 preimenovala v Slovenska kmečko zvezo - Ljudsko stranko, 27. junija 1992 pa v Slovensko ljudsko stranko.
Minister gre na morje
Velika Britanija vidi Slovenijo kot zanesljivega partnerja, tako v dvostranskih odnosih kot pri stabilizaciji razmer v jugovzhodni Evropi in v boju proti mednarodnemu terorizmu, je predsednik Milan Kučan povedal po srečanju z britanskim premierom Tonyjem Blairom v Londonu.
Kučana je kraljica Elizabeta II.
(prihodnje leto bo proslavila 50-letnico vladanja) odlikovala z velikim križem sv. Mihaela in sv. Jurija, dobila pa je zlati znak svobode Republike Slovenije.
Kdo bosta nova ustavna sodnika?
Predsednik Milan Kučan je razpisal (do 12. februarja 2002) kandidature za prosti mesti dveh (od devetih) ustavnih sodnikov, saj se bosta Francu Testenu in Lojzetu Udetu 9-letna mandata iztekla 24. maja 2002.
Ustavne sodnike tajno volijo poslanci, zahtevanih je 46 glasov podpore za kandidata (star najmanj 40 let, pravni strokovnjak).
Ljubljana - Državni zbor bo na redni seji, ki se bo začela prihodnji torek, na predlog vlade po hitrem postopku predvidoma obravnaval novelo zakona o kazenskem postopku.
Novela prinaša kar nekaj sprememb, glavne pa so: zvočno in slikovno snemanje glavnih obravnav, možnost, da preiskovalni sodnik na obrazloženi predlog državnega tožilca odredi pridobitev podatkov od bank, hranilnic in drugih izvajalcev finančnega prometa v vseh primerih, ko gre za sum storitve kaznivega dejanja, ki se preganja po uradni dolžnosti, pa niso izrecno povezana s pridobitvijo premoženjske koristi.
Na Okrožnem sodišču v Ljubljani so eno razpravno dvorano poskusno opremili z napravo za zvočno snemanje, po opravljenih simulacijah pa so ugotovili, da naprava le načeloma ustreza in da bodo potrebne še precejšne izpopolnitve, zagotoviti pa bo treba tudi ustrezne kadrovske in prostorske razmere, kakor tudi celovito usposabljanje.
Predlagatelji novele zato predlagajo črtanje določbe o obveznem snemanju glavnih obravnav v kazenskih zadevah, ki bo po izčrpni proučitvi in pripravi nato uvedeno ob sistemski spremembi zakona o kazenskem postopku.
Posledično bo treba znova uvesti določbe o pisanju zapisnika o glavni obravnavi, kakor so veljale pred uveljavitvijo določb.
»Javni uslužbenec ne sme zahtevati ali sprejemati daril, uslug, gostoljubnosti ali druge koristi zase ali za svojo družino, bližnje sorodnike, prijatelje, osebe javnega ali zasebnega prava, s katerimi ima ali je imel poslovne ali politične stike, ki bi lahko vplivali ali ustvarjali videz, da vplivajo na nepristranskost, s katero opravlja javne naloge, oziroma ustvarjajo ali bi lahko ustvarjali videz, da so nagrada v zvezi z opravljanjem javnih nalog.
To ne vključuje običajne gostoljubnosti ali daril majhne vrednosti,« pravi kodeks.
Kaj je še sprejemljivo kot dejanje običajne gostoljubnosti ali darilo majhne vrednosti, smo povprašali direktorja urada za preprečevanje korupcije Boštjana Penka .
Povedal je, da je Svet Evrope sprejel priporočilo, po katerem je najvišja dovoljena, še sprejemljiva vrednost darila do 100 mark (nekaj čez 11.000 tolarjev).
Vendar je tudi to treba gledati s stališča motiva tistega, ki daje darilo.
Gneča je postajala čedalje večja, parket tivolske dvorane je bil zapolnjen do zadnjega kotička.
Ob robu košarkarskega igrišča je bilo zloženih približno tri tisoč parov čevljev, ki so si jih verniki pred molitvijo sezuli, ker tako veleva vera.
Ura je bila 8 in 17 minut.
Začela se je osrednja bajramska molitev.
Muslimani, z glavo obrnjeni proti vzhodu, so s tiho polurno molitvijo obljubili Alahu, da mu bodo sledili.
Ko je bil obred končan, se je na obrazih navzočih zarisal nasmeh.
Mesec dni posta, ki jim ga je vsemogočni zapovedal v poglavju Korana Bekare (Krava) v 183. verzu, se je končal.
Vsem, ki so se postili, so bili s tem tudi oproščeni grehi.
»Vsakomur, ki se se posti v mesecu ramadanu, z iskreno vero in upanjem v nagrado, se oprostijo vsi prejšnji grehi,« piše v Sunni.
Na stenah hodnikov bo galerija podob pomembnih Knafljevih štipendistov in na razobešanje čakajo umetniška dela slikarske delavnice, ki jo je priredil kulturni center Korotan.
Znanstvenikom in študentom namenjena stanovanjska hiša bo tudi s kamnitim grbom s pročelja prvotne hiše iz leta 1676, in z ureditvijo Luki Knaflju posvečene sobe, ostala vidni spomenik slovenske kulturne zgodovine, hkrati pa bo po sanaciji še nadalje uresničevala prvotno funkcijo.
Ljubljana - Betlehemsko luč miru, ki jo je v soboto iz Avstrije v Maribor prinesel izbranec slovenskih skavtov 12-letni Rok Ozebek, so včeraj slavnostno sprejeli v tudi Ljubljani.
Plamen miru so najprej počastili verniki med sveto mašo v stolni cerkvi, po bogoslužju pa so mu namenili še krajšo prireditev pred Mestno hišo.
Iz rok meščanov bo šla lučka na pot k predsedniku države Milanu Kučanu, nadškofu dr. Francu Rodetu in k poslancem državnega zbora.
Prinašalci lučke zbirajo med ljudmi prostovoljne prispevke, ki jih bodo tokrat namenili otrokom iz revnih družin.
Glavni nosilec projekta luč miru iz Betlehema je tudi letos Združenje slovenskih katoliških skavtinj in skavtov, ki je skupaj s sorodnimi organizacijami po vsej Sloveniji pripravilo več podobnih prireditev.
Plamen so tako v soboto zvečer sprejeli verniki v stolni cerkvi v Mariboru, kjer je tudi prenočil, potem pa so ga odpeljali z vlakom in avtobusom veselja, kot so ga poimenovali organizatorji, proti glavnemu mestu.
Skupina skavtov ga namerava prihodnjo soboto in nedeljo odnesti tudi na Triglav.
Ne vemo, ker je vse, kar se bo v prihodnje dogajalo v zvezi z denarjem in za denar, precej zamegljeno.
Eksotika tega dogajanja je primerljiva s tisto pred začetkom procesa slovenskega osamosvajanja: nekateri so se še nekaj dni pred začetkom invazije JLA proti mejnim prehodom zavzemali za »demilitarizirano Slovenijo« (peticijo je menda podpisal tudi sam sedanji predsednik republike), drugi so pač poprijeli za orožje.
Tako imenovani nacionalni interes je bil transparenten, vsaj za večino.
Deset let pozneje smo v novem položaju: »nacionalni interes« branijo tiste sile, ki so v osamosvojitvenih procesih, blago rečeno, malce zamudile, razprodaja nacionalnega premoženja pa je pod moralnim pooblastilom prav tistih, ki so zahtevali slovenstvo, svoje na svojem ...
V obrambi ni vse opravičljivo
Italijanski premier je na evropskem vrhu preprečil dogovor o evropskih agencijah in na evropsko sceno prenesel domače zdrahe
Olimpijske igre, ki jih bodo v Pekingu organizirali leta 2008, bodo pogoltnile ogromne investicije v preobrazbo glavnega mesta, podeželje bo tudi v tej generaciji žrtev urbanizacije in vstopanja v svet, nogomet pa bo ostal šport številka ena.
Ne glede na to, kako se bo Kitajska izkazala na svetovnem prvenstvu, pa tudi ne glede na to, da sta »mlajši« generaciji voditeljev - povečini starih blizu 60 let - bolj pri srcu golf in plavanje.
Jiang Zemin je nadaljeval Dengovo zunanjepolitično strategijo, a je v njeno središče postavil idejo o vzpostavitvi močne države.
V zavest Kitajcev se je tako naselilo prepričanje, da je njihova država na poti, da postane nova svetovna velesila, ki bo na geopolitični tehtnici 21. stoletja v celoti zamenjala nekdanjo Sovjetsko zvezo.
Črta nasprotovanja interesov z ZDA je še vedno ostajala daleč stran, vsaka ameriška poteza večjih razsežnosti pa je Kitajce opozarjala na razliko, ki je med njimi zbujala čedalje večji strah.
Sami so imeli zapleteno ideologijo in preprosto vojaško silo, Američani pa so v svoje vojne vstopali s preprosto ideologijo in nedosegljivo zapleteno vojaško opremo.
Na kitajski televiziji ni prizorov trupel in lačnih otrok.
Prikazuje se samo kaos, to pa je stanje, ki se ga Kitajci instinktivno najbolj bojijo, zato država, v kateri vlada kaos, odvrača vsakršno njihovo zanimanje.
Ko je šest kitajskih diplomatov prejšnji teden napovedalo prvi obisk v Kabulu, kjer naj bi si ogledali, v kakšnem stanju je zapuščeno veleposlaništvo, so novinarjem govorili predvsem o svojem strahu, kaj vse se jim lahko tam primeri; poudarili so, da bodo imeli s seboj varovalne jopiče.
Kaj bo delalo kitajsko veleposlaništvo, ko ga bodo obnovili, kakšno politiko bo izvajalo in kakšno Kitajsko bo zastopalo v prestolnici 'Velike igre', ki se ponavlja - za zdaj niti v kitajskem zunanjem ministrstvu ne ve nihče.
Vsi čakajo na četrto generacijo voditeljev - in na spremembo v zunanjepolitičnem mišljenju, ki pa je za zdaj še ni slutiti.
Carmina Slovenica žela ovacije
Rogaška Slatina - Obnovljeni hotel Donat, ki je sprejel goste že sredi leta, konec tedna pa dobil s Hitovo igralnico in bazenom pravo podobo, je spet zaživel v polnem sijaju.
Na slovesnem odprtju je Jože Pipenbaher, direktor in lastnik Term Rogaška, v okviru katerih posluje hotel, povedal, da je njegova družba Svit iz Slovenske Bistrice prodala Donat ljubljanskemu podjetju ERS, katerega lastnik je sicer Študentski servis iz Maribora.
Povedal je še, da ta teden pričakuje podpis kupo-prodajne pogodbe s Slovensko investicijsko banko za najstarejše slatinske hotele Zdraviliški dom, Strossmayer in Styrijo.
Vprašanje je, ali gre zgolj za finančno transakcijo in začasno naložbo ali pa bo Študentski servis v Rogaški Slatini kdaj pozneje zajemal z večjo žlico.
Nikomur se ni zdelo potrebno, da bi od odprtju hotela predstavil tudi direktorico novega lastnika Zdenko Ploj .
Petkovo odprtje Donata ni bil edini, pozornosti vreden slatinski dogodek, kajti istega dne so članice konzorcija podpisale sporazum o skupnem trženju, ki bo odslej pod okriljem delniške družbe Zdravilišče Rogaška.
Predsednik njene uprave Edvard Lesnik nam je povedal, da ta družba ostaja tudi članica Skupnosti slovenskih naravnih zdravilišč.
Branku Kidriču, županu slatinske občine, še predlagajo, da bi v okviru Zdravilišča Rogaška izpeljali naloge lokalne turistične organizacije, ki se zdaj ubada z ustanovitvenimi težavami.
Prav utemeljitve pobudnikov za ustanovitev nove občine so očitno spodbudile oblikovanje predloga (podpisal ga je novogoriški župan Črtomir Špacapan) za tretjo drobitev občine, ki naj bi bila pravzaprav dokončna.
Na zdajšnjem območju mestne občine naj bi oblikovali štiri nove občine, hkrati pa naj bi se spet združili (potlej občutno zmanjšana) mestna občina in šempetrsko-vrtojbenska.
Predlog je v novogoriški občini (in tudi šempetrsko-vrtojbenski) močno razvnel razprave.
Mestni svet je o tem razpravljal na izredni seji v maju in na seji konec junija, zaradi številnih, predvsem nasprotujočih si mnenj, pa ni podprl ustanovitve novih občin.
Slišati pa je bilo tudi mnenje, naj se pač prebivalci krajevnih skupnosti, ki naj bi ustanovile novo občino Renče - Vogrsko, sami odločijo na referendumih.
V šempetrsko-vrtojbenski občini so hkrati odločno zavrnili možnost za ponovno združitev z novogoriško občino.
Tekstov, ki jih je v morda bodočem učbeniku Afrike treba prebrati in ob njih spreminjati tudi lastno vídenje in védenje, je seveda veliko (»hitri« bralci si lahko pomagajo tudi s sicer ne vsemi povzetki v treh jezikih).
Med njimi tudi slovenski delež ni skromen, avtorji pa se lotevajo posameznih zgodovinskih, antropoloških in kulturnih tem (Zmago Šmitek navzočnosti Egipta v slovenski zavesti, Borut Brumen ljudstva Tuaregi, Liza Debevc prehrane - prva antropološka študija o prehrani naj bi bila narejena prav v Afriki -, Boštjan Plut zgodovinskih trenutkov, Ičo Vidmar afriških godb, Sarah Lunaček filma, Pina Stepan in Suzana Koncut literature, poleg že omenjenega Baskarja pa objavljajo tekste še Tomo Križnar, Barbara Skubic in Sonja Porle).
Cankarjev izrek govori o izbiranju med tremi vejami krščanstva, od teh se mu je pokazala za Slovence zavezujoča katoliška.
O možnosti izbire med krščanstvom, islamom in budizmom ni rekel ničesar.
Kot da Slovenec ne more biti musliman, hindujec ali budist, če naj bo zares Slovenec.
Cankar ni na glas povedal tistega, kar si je rekel na skrivaj.
»Če bi bil Arabec, bi bil musliman, če Indijec, bi bil hindujec ali budist, ker sem Evropejec, sem kristjan.«
Evropa brez krščanstva je prazen nič.
Cankarjev predsmrtni izrek pa pove, da je za Slovence od vseh krščanskih verstev najbolj naravno katolištvo, z njim smo nastali, skozi zgodovino nas je najdlje in najbolj določalo.
V nekaterih medijih je bilo v zadnjem času izpostavljeno vprašanje izpisa številke šasije vozila na nalepko za tehnični pregled vozila, češ da si bodo tatovi vozil potem, ko bo ta identifikacijski znak vsakega vozila izpostavljen na vidnem mestu, prepisali številko, po kanalih naročili ključ vozila pri uradnem pooblaščencu za izdelavo kodiranih ključev in neovirano odpeljali vozilo, oškodovancu pa tudi zavarovalnice ne bodo priznale kasko zavarovanja za krajo vozila.
V zvezi s tem želimo pojasniti naslednje:
Sečovlje, Izola - V soboto zjutraj je prišlo na ravni cesti med Sečovljami in Dragonjo do prometne nesreče, v kateri se je huje ranil 21-letni Pirančan A.
P. Vozil je citroen ax od Dragonje proti Sečovljam in na ravnini iz neznanega vzroka zapeljal na nasprotno stran ceste v trenutku, ko mu je nasproti pripeljal 46-letni hrvaški državljan z renaultom 19.
Vozili sta čelno trčili, pri tem pa jo je huje skupil Pirančan.
Celje - Ob koncu prejšnjega tedna se je nekdo odpravil po priboljške, ki jih potrebuje za bližajoče se praznike.
Vlomil je v klet občana V. D. v stanovanjskem bloku Pod lipami in odnesel pršut ter ducat buteljk različnega vina.
Voznik umrl na kraju nesreče
V renaultu meganu je bil en človek laže ranjen.
V fordu escortu sta bila dva huje, trije pa laže ranjeni, medtem ko v službenem BMW ni bil poškodovan nihče.
Po nesreči so ministra odpeljali na preventivni zdravniški pregled v ljubljanski klinični center, kjer niso ugotovili posebnosti, tako da so ga po pregledu odpeljali domov.
Pri reševanju poškodovanih (te so odpeljali v ljubljanski klinični center) so pomagali gasilci iz Postojne, zaradi nesreče pa je bila avtocesta od Postojne do Logatca zaprta za promet dobri dve uri.
Pomembna novost, ki jo nameravajo pri Intelu predstaviti danes, 17. decembra, pa bodo osnovne plošče s čipovnim naborom i845D, ki bo podpiral tudi pomnilnik DDR SDRAM PC2100.
Intelovo hitenje tokrat ni presenetljivo, saj so tovrstni čipovni nabor, P4X266, že poleti prvi predstavili pri VIA.
Intel še vedno toži VIA zaradi domnevne kršitve licenčnih pravic.
Februarja naj bo dobili še novo vrsto mikroprocesorjev za strežnike z nizko porabo električne energije z oznako pentium III-S z jedrom tualatin, ki bodo delovali pri frekvencah do 800 MHz.
Marca naj bi na trg prišli 2,2 GHz xeoni z jedrom prestonia, v prvi polovici prihodnjega leta pa naj bi dobili celo 1,4 GHz pentium III xeon z jedrom tualatin .
Pri VIA so letošnjo jesen začeli s proizvodnjo že tretje različice procesorja C5, C5C - ezra, ki jo izdelujejo z 0,13-mikronsko tehnologijo in deluje pri taktih med 800 in 1 GHz.
V začetku prihodnjega leta nameravajo najprej izdelati C5M - ezra, ki bo deloval pri enakih frekvencah, in na koncu leta še C5N - ezra-T, s takti med 900 MHz in 1,2 GHz.
Zgodilo se je, kar so v političnih in informacijskotehnoloških vrhovih napovedovali že od letošnjega poletja.
Zgodilo se je pred dnevi v Pragi, ko je Bill Gates, predsednik nadzornega sveta in upravnega odbora razvoja programske opreme Microsofta, največje programske hiše na svetu, podpisal dogovor o strateškem sodelovanju na področju informacijske tehnologije s srbsko in jugoslovansko vlado.
Gre za podpis triletnega licenčnega sporazuma med Vlado Republike Srbije, Zvezne republike Jugoslavije in družbo Microsoft.
V imenu jugoslovanske vlade je pogodbo podpisal Dragan Domazet, minister za znanost, tehnologijo in razvoj v Vladi Republike Srbije, ki je dal intervju tudi za Delo .
Tako je, imeti bi morala enak status kot podružnici v Sloveniji in na Hrvaškem.
Kako je z njim v Srbiji, kako boste zatrli črni trg?
Avtor si je zastavil vprašanje, "ali sme SiOL s prevladujočim tržnim deležem ponujati neko storitev z zavestno izgubo z namenom izriniti s trga vsa konkurenčna podjetja"?
Če bi podjetja na (retorično) zastavljeno vprašanje odgovorjala negativno, bi imelo to naslednje posledice: uporabniki bi imeli bistveno manj novih storitev, cene bi bile visoke, konkurence ne bi bilo, tudi razvoj bi bil počasnejši.
Verjetno si tudi regulatorji tega ne želijo.
Dejstvo, da med vsemi internetnimi ponudniki samo SiOL lahko storitev ADSL ponuja po pogojih, določenih s strani Telekoma Slovenije, prav gotovo ni problem SiOL-a.
Po zakonu o funkcionarjih v državnih organih pripada razrešenemu prejšnje delovno mesto.
Za kazen je namestnik danes na mestu državnega podsekretarja, čeprav ne več na istem delovnem mestu, pa vendar v isti službi.
Pravzaprav je vse skupaj smešno.
Zato ker odstavljeni ne more biti več funkcionar, mu je pripadla najvišja funkcija upravnega delavca.
In to v istem organu, pri katerem so inicialno nastale kršitve.
Res, kdo si ne bi želel tega dobro plačanega delovnega mesta, čeprav bi bil osumljen povezav z nečednimi posli v vrednosti 1800 povprečnih slovenskih plač.
So filmu šteti dnevi?
Lucas kategorično zatrjuje, da za Epizodo 2 niso porabili niti metra filmskega traku, a zanika zmotno prepričanje, da bo digitalni video povsem nadomestil film.
Lucas je prepričan, da mu bo le prevzel večinski delež.
Tako kot nista izumrla ne nemi ne črno-beli film, tako bodo v prihodnje ljudje še vedno snemali na filmski trak.
Le čedalje manj jih bo.
Večina rešitev temelji na priporočilih, ki jih je izdala organizacija za ekonomsko sodelovanje in razvoj (OECD), dogovor o razreševanju sporov pa sta na evropski ravni dosegli tudi evropska potrošniška organizacija BEUC in evropsko združenje delodajalcev UNICE.
Temelj vseh tovrstnih rešitev so tako imenovani znaki zaupanja, ki s strogimi kriteriji in predvsem dobrim nadzorom že navzven ločijo dobre e-trgovine od slabih.
Prav bi bilo, da takšen znak zaupanja še pred božičnimi nakupi dobimo tudi v Sloveniji, saj je le tako mogoče zagotoviti popolno zaupanje kupcev v e-trgovino.
Ampak to so želje za prihodnje leto.
La Villa - Drobni in skorajda sramežljivi Francoz Frederic Covili, presenetljivi zmagovalec ledeniške premiere v Söldnu, je prvi v tej zimi matiral Američana Bodeja Millerja, potem ko ga je primoral, da je v tveganju stopil korak predaleč.
Coviliju sta družbo na zmagovalnem odru delala veleslalomski grof Michael von Grünigen in tokrat prvič tudi Finec Sami Uotila.
Slovenska ekipa je s 13. mestom Uroša Pavlovčiča in 18.
Jerneja Koblarja tik pred domačo tekmo končno le ugledala luč na koncu veleslalomskega tunela.
»Glede na to, da sem v drugem nastopu zagrešil dve večji napaki, sem lahko zadovoljen s to tekmo,« pa je pribil Jernej Koblar.
Sedaj precej lažjega srca čakamo na veleslaloma v Podkornu (četrtek in petek), kajti veleslalom našim smučarjem ni več uganka.
Lillehammer - Na uvodni tekmi evropskega pokala v akrobatskih skokih na Norveškem je zmagal Čeh Aleš Valenta (217,16 točk) pred edinim slovenskim predstavnikom Mihom Galetom (182,58) in Švicarjem Kristianom Kaufmannom (177,79).
Gale je prvič na tekmovanju izvedel nov skok, trojni salto s tremi vijaki, pri katerem je prvi salto iztegnjen, drugi z dvema vijakoma in tretji z enim vijakom.
Janez Ožbolt je s hitrim prebojem na 11. mesto nakazal, da ponovitev polomije s prejšnje štafetne tekme v Hochfilznu, ko so naši pristali na klavrnem 16. mestu, tokrat ne pride v poštev.
Ker pa je bil zaostanek za 8. mestom že ob prvi predaji več kot pol minute, se je potrditev olimpijske norme zdela le še pobožna želja.
V okviru pokljuških tekmovanj so priredili tudi ekshibicijsko tekmo v lokostrelskem biatlonu.
Med moškimi je bil v konkurenci 14 »Robinov Hoodov na smučkah« najboljši Rus Andrej Markov s časom 20:13,3 (2 kazenska kroga), edini Slovenec Andrej Zupan pa je s tremi zgrešenimi tarčami pristal na 2. mestu (18,7).
Rusko zmagoslavje je dopolnila Olga Kozlova, ki je ugnala vso konkurenco med dekleti (21:31,0, 3 kazenski krogi), Mirjam Černe pa je bila z 10 zgrešenimi streli zadnja, enajsta (9:19,8).
Stephan Eberharter je na 40. klasičnem smuku v Val Gardeni slavil tretjo letošnjo zmago - Pen tokrat 27., Šparovec padel
Davos - Norvežani so znova dokazali, da so vodilna velesila v smučarskem teku.
Na tekmah svetovnega pokala v mondenem Davosu so poželi kar tri zmage: Bente Skari v teku na 10 km klasično, Erling Jevne na 15 km klasično in ženska štafeta 4 x 5 km, medtem ko so bili v moški štafetni preizkušnji 4 x 10 km najhitrejši Švedi.
Med svetovno elito je znova blestela tudi najboljša slovenska tekačica Petra Majdič, ki je v soboto zasedla 9. mesto, v štafeti pa poskrbela, da so Slovenke po četrtini proge celo vodile.
Toda nadaljevanje boja za izpolnitev olimpijske norme ni bilo tako uspešno in naša dekleta so namesto želenega 8. mesta zasedla 14. mesto oziroma 11. v točkovanju za svetovni pokal.
Odločilen za uspeh Švedov je bil sijajen nastop Elofssona, ki je po 3,5 km nadomestil 16 sekund zaostanka za Rusi in Norvežani, po nadaljnjih dveh kilometrih pa je napadel.
New York - Usoda slovenskih ambasadorjev v NBA je v zadnjih dnevih prišla do nenadnega razpotja.
Rašo Nesterović je konec tedna dosegel 11 in 12 točk v dvobojih Minnesote s Sacramentom in Dallasom ter se vnovič približuje čarobni meji 10 točk v sezoni.
Trenutno je s povprečjem 9,5 točke peti strelec Gozdnih volkov, z 51,3-odstotnim izkoristkom metov iz igre pa celo 10. najnatančnejši košarkar v vsej NBA.
Nekoliko manj je zadnje obdobje naklonjeno Primožu Brezcu.
Zaradi poslabšanja poškodbe gležnja so ga pri Indiani uvrstili na seznam poškodovanih, kar pomeni vsaj pet tekem obveznega počitka.
Faruk Kulenović, trener Rogle: »Napravili smo več kot deset neumnih osebnih napak in prehitro izkoristili bonus.
Za povrh smo imeli preveč izgubljenih žog in katastrofalen met od daleč (3:20).«
Polzela - Po slabem začetku so se prvi prebudili Savinjski Hopsi in proti Zagorju Banki Zasavju prešli v vodstvo s 17:4.
V nadaljevanju pa jih je prednost uspavala.
Trenerju Kroflu sta uspeli obe menjavi, saj sta Kandžič in s tremi zaporednimi trojkami tudi Žarković prispevala levji delež, da so se gostje približali na le tri točke zaostanka (24:27).
Ko so pri domačih spet zaigrali Ručigaj, Tovornik, Perković, Hughes in Cizej, je prednost Polzelanov znova narasla na zanesljivih 10 točk, v 34. minuti pa so vodili že z 82:71.
Kateri so poglavitni dejavniki uspeha rdečega-črnega moštva?
Pomlad obeta krčevit boj štirih moštev z naslov prvaka.
Ali Primorje lahko zdrži dirko z največjimi tekmeci?
»Naše možnosti za prvo uvrstitev na EP so zelo velike.
Samozavest nam dajeta tudi pripravljalni tekmi pred SP, na katerih smo brez Anje Frešer, Ine Dolgun in Mire Vinčič dvakrat prepričljivo premagale Slovakinje,« je bila slovenska kapetanka Branka Mijatovič zadovoljna z žrebom, ki je naši reprezentanci namenil lažjo tekmico tudi, ker je bila uvrščena med nosilke.
To pa ji je tudi prineslo povratno tekmo doma.
Vprašanja ali Evropa izgublja primat, so tako povsem odveč.
Njena pozicija še močnejša, kot je bila.
Bolj zanimivo pa je vprašanje, kako je znotraj evropskih meja.
Zahod je spet zaostal, prednost Vzhoda je vsekakor večja, kot je bilo pričakovati.
Čeprav je imela Rusija (spet) le enega polfinalista, pa marsikdo še vedno prešteva vse, ki so bili v nekdanji skupni državi.
V tem pogledu pa je Sovjetska zveza še naprej velika, nedosegljiva velesila.
Med šestnajsterico jih je imela kar enajst, iz spodnjega dela tabele pa jih je bilo na primer vseh osem možnih!
V Žužemberku je Topolšica z vodstvom 17:13 v prvem ter 20:13 v drugem nizu napovedala polom domačih, ki Šoštanjčanom ob mreži niso bili kos, pa tudi pri začetnih udarcih so zaostajali.
V 3. nizu je Žužemberku sicer dolgo kazalo bolje (18:15), toda pri 21. točki so jih gostje ujeli in z več sreče jim je tudi uspelo.
Izvrsten je bil David Sevčnikar, medtem ko si domača ekipa s klopjo vred za pristop zasluži grajo.
V Kopru so imeli srečo, ko so registrirali Natašo Stanić.
Med tednom poškodovano podajalko Špelo Legac je namreč prav dobro zamenjala, in le v 3. nizu, ko so ji pošle moči, je bilo nekaj nezbranosti.
Koprčanke so imele v vsakem nizu svojih pet minut in prednost znale obdržati.
Znova velja pohvaliti mlado Cvetanovičevo.
Slovenija je igrala v postavi - vratarja, Glavič, Mohorič; 1. peterka: Ciglenečki - Beribak, Polončič - T.
»V Kanalu so pokazali interes za dolgoročno in načrtno delo z mladimi, ki naj bi v prihodnosti klubu vrnili staro slavo.
Zato po dveh letih oddiha od moške odbojke nisem veliko premišljeval o vrnitvi h klubu.
Dejstvo je, da ta čas moji igralci še niso dovolj zreli za kontinuirane kvalitetne predstave, toda naslov pokalnih prvakov je bil potrditev pravilno začrtanega dela in velika psihološka spodbuda za fante.
Cilj sicer ostaja, da se šele čez leto ali dve znova vrnemo na slovenski vrh in evropska tekmovanja, kar pa seveda ne pomeni, da ne bomo že v tej sezoni naskakovali tudi naslova državnih prvakov,« je z začetkom sezone zelo zadovoljen 49-letni hrvaški strateg, a se zaveda, da mu za nastopanje v evropskih tekmovanjih manjkajo še kakovosten podajalec in visoki blokerji, ki jih v Sloveniji že kronično primanjkuje.
»V poštenem pogovoru sem mu pojasnil, kako krut je lahko evropski kruh.
Najprej se mora namreč igralec uveljaviti v matičnem klubu, nato v reprezentanci in šele potem se lahko ustrezno iztrži tudi v Evropi.
Sašo je velik talent, ima zelo dobre telesne sposobnosti, a še veliko rezerve, predvsem v igri v polju in bloku,« meni Šuker.
V dveh dneh je moralo po šest udeležencev v vsaki konkurenci opraviti po tri nastope, ki so h končni oceni prispevali po 20, 30 in 50 odstotkov ter zahtevali veliko naporov.
Jagudin je v zadnjem nastopu izvedel dva četverna toeloopa in pet trojnih skokov, zmago pa mu je prinesel boljši sobotni program, čeprav je do takrat vodil njegov rojak Jevgenij Plušenko.
Slednji je pred tekmo dobil injekcijo in je moral zaužiti zdravila, da je ublažil bolečine v gležnju.
Izvedel je četverni toeloop in sedem trojnih skokov, prvi četverni skok pa je skrajšal.
Američan Timothy Goebel je edini izvedel četverni salchow in zasedel 3. mesto.
»Zmaga mi pomeni veliko,« je dejal trikratni svetovni prvak Jagudin, ki je v zadnjem letu izgubil serijo dvobojev s Plušenkom, med drugim tudi svetovni naslov.
Konec tedna se bosta velika tekmeca potegovala za naslov ruskega prvaka.
V dvoboju za 3. mesto sta se pomerila Branik Broker in Olimpija.
Mariborčani so bili boljši s 4:2 (40:20) - zmage za Štajerce so prispevali Kirbiš, Bevc, Mihalina in Rajh (b. b.), za Ljubljančane pa Jereb in Mihelič.
Takole po vrsti: aprila na SP v kratkem bazenu merim na naslov svetovnega prvaka, saj mi ta še manjka, tudi na julijskem EP v Berlinu bi rad na 200 m mešano stopil na oder in dobil katero od kolajn, čez eno leto pa me čaka novo 'kratko' EP, kjer bo kajpak treba braniti prigaran ugled iz letošnjega Antwerpna ...
Woodgate bo 100 ur koristil družbi
»Toda verjemite ali ne, nisem razočaran.
Thomas je priplaval v cilj s svetovnim rekordom, bil je nepremagljiv.
Sam sem s svojim časom zadovoljen, storil sem preprosto vse, kar je bilo mogoče.
Če bi si kaj lahko zameril, bi bilo najbrž drugače, tako pa ni težav.
Tole srebro zame poseben lesk,« nam je pripovedoval 27-letni Šved, že vrsto let udarni adut moškega plavanja v svoji domovini.
Prejšnji mesec je bil na smrt obsojen zdravnik Li Qiang, ker je razstrelil avtobus v mestu Linyiu (provinca Shandong), v katerem se je peljala njegova noseča žena.
Ubil jo je zato, ker se je bal, da s svojo majhno plačo ne bo mogel preživljati družine.
Medtem ko je posest strelnega orožja na Kitajskem strogo prepovedana, pa ni težko dobiti kemičnih sestavnih za pripravo eksploziva, zato je slednje tudi najpogostejše sredstvo v medsebojnih obračunih.
Marca letos je odpuščeni delavec, da bi se maščeval bivši ženi in njeni družini, razstrelil cel stanovanjski blok in pri tem ubil 108 stanovalcev.
Skupaj s tremi ljudmi, ki so mu prodali eksploziv, je bil obsojen na smrt, vendar to ni zaustavilo vala podobnih akcij različnih motivov.
