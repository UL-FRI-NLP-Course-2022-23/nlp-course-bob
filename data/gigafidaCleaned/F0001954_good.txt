V NLB uprava ne spoštuje sklepov svojih nadzornikov, saj Voljč bolje od njih ve, kaj je v korist banke.
Zato po njegovem tudi nima smisla, da resno jemlje leto dni star sklep NS, s katerim so mu naložili, da proda vsaj 27 odstotkov Banke Celje.
Ker Voljč tako ali tako že nekaj let daje vtis (pa ne samo vtis), da ne jemlje kaj prida resno ničesar drugega razen golfa, bi njegovo ignoranco do sklepov NS banke pripisali njegovim dosedanjim podvigom v NLB in rekli, če mu to pustijo tako tuji kot domači lastniki, ni kriv on, temveč oni sami - centralne banke pa ni upoštevala niti majhna banka, kot je SIB , zakaj bi jo potem velika NLB.
