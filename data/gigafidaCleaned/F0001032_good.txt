Ker morajo države na prehodu nadomestiti zaostanek za članicami Unije, bodo ministri namenili posebno pozornost srednjeročnim in dolgoročnim gospodarskim perspektivam, ukrepom za večjo učinkovitost finančnega sistema, stanju v javnih financah in gibanju zadolževanja.
V tej razpravi bodo upoštevali merila, ki jih evropska komisija uporablja v rednih letnih poročilih o kandidatkah, da bi ugotovila, ali so vzpostavile delujoče tržno gospodarstvo in ali so zmožne kljubovati pritisku konkurence in tržnih sil v Uniji.
Trpljenje sužnjev nacistov ne bo nikoli poplačano; sporazum je predvsem simbolična gesta, ki potrjuje, da se Nemčija zaveda svoje odgovornosti za preteklost
Tiskovni predstavnik odškodninskega sklada Wolfgang Gibowski je posvaril nemška podjetja, da zdaj nimajo več nikakršnega izgovora za odlaganje plačila.
Doslej je v sklad prispevalo že več kot 3000 podjetij - kljub temu so se nabrale le tri izmed petih dogovorjenih milijard mark.
Nemški kancler Gerhard Schröder je zato minuli konec tedna podjetja pozval, naj čim prej nadomestijo razliko.
