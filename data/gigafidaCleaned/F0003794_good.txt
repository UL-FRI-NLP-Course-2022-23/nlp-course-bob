Zakaj je Akademija filharmonikov zamrla?
Krog enako mislečih in ambicioznih ljubljanskih patricijev, ki je želel času primerno postati nosilec določene kulture, se je izpel, za nadaljevalce tradicije pa ni poskrbel, saj formalnih ustanov kot nosilk organiziranega ter kontinuiranega glasbenega izobraževanja in udejstvovanja ni bilo.
Očitno pa je bil spomin na prvo akademijo tako močan, da je že leta 1794 nastala nemška Filharmonična družba, prav tako eno prvih podobnih združenj v tem delu Evrope.
Italijanski baročni vpliv je nadaljeval dunajski glasbeni klasicizem s Haydnom in Mozartom.
Ljubljana se je nedvomno izkazala kot spretno mesto; znala je gledati tako na levo kot desno, imela je nos, kaj se kje dobrega dogaja.
In glasbo je imela rada.
1794 - Ljubljanski meščani, glasbeni diletanti Carl Moos, Carl Bernhard Kogl, Josef Jellemitzky in Josef Flickschuh, so ustanovili godalni kvartet in Musikalische Gesellschaft (Glasbeno družbo); določili so društvena pravila in dve leti pozneje natisnili statut.
1998 - Vodstvo ustanove je prevzela prva ženska v njeni zgodovini - muzikologinja Mojca Menart.
Dosežki Slovenske filharmonije doma in v svetu, tudi izjemni, so znani.
Nanje bodimo ponosni in veselimo se novih!
Za nadaljnji razvoj pa orkester zagotovo potrebuje vsaj nekaj tistega, kar imajo najboljši.
Verjemimo, da se bo to v prihodnosti v skladu z možnostmi tudi dogajalo, pa brez neokusne tekmovalne mrzlice!
Namesto »jaz« pride »mi«
To čudno ime so si izmislili arhitekti, da bi označili njihovo ponovno zanimanje za zgodovino, za sintezo različnih stilov, za mešanje raznolikih estetskih prijemov, skratka zanimanje za to, kar je že nekdaj bilo, ne samo v Evropi, ampak tudi v drugih oddaljenih kulturah.
Asimiliranje, integracija, sinteza bi bili pojmi, ki ustrezajo želji po mirnejši, neagresivni arhitekturi.
Ostre kote so zamenjale obline - pomislimo na škatlasto obliko avtomobilov izpred tridesetih let in na današnjo, podobno formi padajoče vodne kapljice.
Piše Vinko Globokar
Preteklost je avantgardo šestdesetih let bolj malo zanimala.
Njen pogled je bil usmerjen v sedanjost ali nekako utopično prihodnost.
Videti je, da je obsedeno iskanje vedno novega in še ne zapisanega, iskanje novih zvočnih materialov, novih izraznih možnosti in kompozicijskih tehnik postalo naslednji generaciji mladih komponistov problematično.
Ta nenehni beg v še neodkrito bodočnost, to skoraj bolestno iskanje vedno novih zvočnih materialov, je postalo zanje preutrudljivo, verjetno tudi nezanimivo.
V sedemdesetih letih je avantgardna gibanja polagoma zamenjal postmodernizem.
Tu ni bilo treba minirati trdnjave, ki je tako ali tako ni bilo.
Prehod iz anarhističnega stanja v umirjen konservativni red je bil skoraj neopazen.
Napačno bi bilo misliti, da je glasbena estetika enotirno prešla iz enega obdobja v drugega.
V zadnjih tridesetih letih smo priča pravemu ognjemetu v rojevanju novih glasbenih smeri: serielna glasba, svobodna ali pripravljena improvizacija, instrumentalni teater, repetitivna glasba, meditativna glasba, politična glasba, konceptualna glasba, neoromantična glasba, sodobna glasba, mešana z jazzom ali rockom, elektronska glasba in ne nazadnje glasba, ki jo produciramo z računalnikom.
O tej je vredno spregovoriti še nekaj besed.
Nato so prišla, vsaj po mojem subjektivnem mnenju, mračna leta Marjana Gabrijelčiča in Antona Nanuta.
Do mene sta se obnašala neprimerno, s svojim ravnanjem in politično determiniranim delovanjem pa sta, lahko rečem, škodila tudi ustanovi sami, ker je v njunem času raven orkestra začela padati.
Mene sta se hotela znebiti tako, da mi je Filharmonija ponudila službo učitelja solfeggia na šentviški glasbeni šoli.
Ponujenega mesta nisem hotel sprejeti in tako sem bil sicer osem mesecev na plačilni listi SF, vendar nisem niti enkrat stopil na dirigentski oder.
Delovno sta me hotela povsem onemogočiti, pri čemer jima je bil v veliko pomoč mestni partijski komite.
