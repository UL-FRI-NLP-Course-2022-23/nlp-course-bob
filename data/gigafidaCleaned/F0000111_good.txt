ŠMARJETA - Na šmarjeških tekih, ki sta jih prejšnjo soboto pripravila šmarješko turistično društvo in tamkajšnje zdravilišče, je nastopilo 120 tekačev, od domačih tekmovalcev pa je največ dosegel Šinkec iz Šmarjete, ki je zmagal med starejšimi dečki.
KRŠKO - Konjeniški klub Posavje iz Krškega bo v soboto, 1. julija, ob 15.30 na hipodromu Brege pripravil veliko kasaško dirko, na kateri bodo v devetih točkah sporeda nastopili skoraj vsi najboljši slovenski kasači, deseta točka pa bo tekmovanje domačih dvovpreg, med katerimi bo nastopil tudi par ponijev.
Prizadevni organizatorji bodo ob obletnici ustanovitve kluba pripravili tudi zabavno prireditev z glasbo za ples, jedačo in pijačo.
