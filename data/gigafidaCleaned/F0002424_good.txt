Svetovno industrijo celuloze je letos zelo prizadel padec cen celuloze.
Te so še ob koncu lanskega leta na svetovnem trgu dosegale raven nad 600 dolarjev za tono, letos pa so strmo padle že za okrog 30 odstotkov, na manj kot 500 dolarjev za tono.
Vodilni izdelovalci, ki so sicer vajeni občasnih padcev cen, zdaj še ohranjajo svoj položaj na trgu.
Vendar pa jih že skrbijo precej neugodne napovedi, da letos še ni pričakovati želenega skoka cen, to pa lahko za sabo potegne plaz padcev cen v vseh panogah, ki so vezane na trg celuloze.
Eden glavnih krivcev za takšne razmere na trgu je azijska kriza.
Zaradi te so vsi glavni proizvajalci celuloze letos že ob velik del prihodka, s tem pa so se tudi popolnoma izjalovile napovedi, da si bo papirna industrija letos opomogla in si izboljšala položaj na trgu.
Pesimizem na trgu je sredi septembra še poglobila vest, da so se avgusta še povečale zaloge celuloze na trgu.
Najbolj so se povečale pri severnoameriških in vodilnem skandinavskem proizvajalcu Norscan, ki imajo zdaj kar za 92.000 ton oziroma za pet odstotkov več celuloze, kot je potrebujejo.
Na SRD trenutno še ne razkrivajo kart, kaj nameravajo s papirnico v prihodnje.
Majda Šantl, članica uprave SRD, pravi, da je ena od možnosti prodaja podjetja.
»Ocenili smo, da bi pri prodaji Goričan dobili precej več, če odkupimo delež obeh avstrijskih partnerjev.
Še vedno pa ostaja na mizi tudi predlog o povezovanju Goričan, Radeč in Palome v skupno podjetje.
»Vendar le, če bo združeno podjetje več vredno.«
V lasti Slovenske razvojne družbe je tudi sladkovrška Paloma.
Ta pod okrilje SRD sicer ni prišla kot sanacijsko podjetje, vendar pa je prav sanacija eden od najbolj potrebnih ukrepov, če hoče tovarna obstati na trgu.
Sladkogorska je namreč močno zadolžena in likvidnostno izčrpana, izgubila pa je tudi nekaj strateških kupcev svojih izdelkov.
V podjetju in pri SRD, ki je trenutno še stoodstotni lastnik podjetja, sicer vidijo možnosti za obstoj Palome, vendar le pod pogojem, da se bo rešila velikih dolgov iz preteklosti.
