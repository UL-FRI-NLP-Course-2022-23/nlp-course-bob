S Kongresnega trga v Ljubljani se bomo podali na pot ob 7. uri.
Pot nas bo vodila skozi Kranj in Kranjsko Goro do mejnega prehoda Rateče.
Po opravljenih obmejnih formalnostih bomo nadaljevali pot skozi Trbiž in Žabnico do Ovčje vasi.
Leta 1360 je nek pastir našel v grmu lesen kip Marije z Jezusom, zato so tam postavili najprej kapelico, nato pa cerkvico.
Višarsko cerkev so večkrat uničile strele in vojne, a svetišče so vedno znova obnovili, nazadnje leta 2000.
Notranjost cerkve krasijo Marijin kip, čudovite freske Toneta Kralja in lepo obarvana okna.
V novi meganovi vrsti bo pet karoserijskih različic in dve dolžinski enoprostorca scenica
Pa tudi iz njega, saj so naši gostje, slovenjgraški oktet Lesna, prekrižarili že pol sveta - Prihodnji četrtek skupaj na velekoncertu Nedeljskih 40
Marija je doživela doma popolno zakonsko polomijo.
Ob tem, da je imela bolnega otroka, ji je partner, s katerim je najprej živela dvanajst let na koruzi, nato pa šest let v zakonski zvezi, nekega dne pripeljal v zakonsko posteljo še ljubico.
Menda so teden dni spali skupaj, nato pa se je Mariji, ki se je zadrževala in se spraševala po ženski zlobi, "odtrgalo".
Vse, kar je šlo v jugeca, se je z njo odpeljalo novemu življenju naproti.
Morala je poiskati možnosti za preživetje in bivanje.
Ponudila se je "kot pomoč v gospodinjstvu" pri ostarelih in invalidnih ljudeh in še danes ima dobre stike z njimi, za praznike se kličejo in si pišejo.
"Preveč je kurbarije.
Če poznate Mursko Soboto, veste, kaj pomeni Markišavski log.
Tudi za okolico ribiškega doma pri kamenšnici velja, da tam najdete najuglednejše Sobočance, ki se mečkajo s tujimi ženskami.
Jaz tega nočem.
Rad bi imel pošteno žensko, ki me bo znala imeti rada."
Konec: Slovenci smo še vedno vredni svetovne pozornosti.
Medtem ko večina narodov govori v himnah o svoji mogočnosti, o uničevanju, vojaških uspehih in o podobnem, govori slovenska drugače.
Gre za besede humanosti in bodočnosti človeštva:
Takole pravi Peter Colnar: "Narod je kot gozd, njegova drevesa pa so ljudje.
Gozd seveda ne more obstati, če nima dreves z močnimi poganjki, če niso tako močno ukoreninjena, da lahko njihove veje dajejo zavetje tudi naslednikom.
Slovenski narod je imel ukoreninjena drevesa, veliko takšnih dreves, ki so zarisovala pota njegovega razvoja.
To so bili stebri slovenstva, ki so dajali utrip našemu bitju in bivanju takrat in v sedanjosti.
Peter Colnar, lahko rečemo kar Dnevnikov novinar, saj je preživel v naši hiši skoraj trideset let svojega novinarskega življenja in bil med prvimi zunanjimi dopisniki iz Gorejske in Kranja, kjer je doma, je bil in je še vedno poln idej in delovne vneme.
Pisal je članke, komentarje in odmevne intervjuje z navadnimi ljudmi in delavci v proizvodnji.
Njegov moto je bil: "Daj možnost sogovorniku in se pri tem ne delaj prepametnega."
Bil je stalen gost rubrik Na robu in Povedano na uho in s kolegom Petrom Kavalarjem, celjskim novinarjem, vodil rubriko Od Petra za Petra.
NASTOP SLOVENSKE NOGOMETNE REPREZENTANCE NA SVETOVNEM PRVENSTVU SE JE KONČAL S ŠKANDALOM
"Ja, gol je treba dat'!"
Najmanjši z največjim škandalom, tako je žal izzvenel prvi nastop Slovenije na svetovnem prvenstvu v nogometu.
Zamenjava Zlatka Zahoviča na uvodni tekmi s Španijo se je sprevrgla v eno največjih afer v vsej slovenski nogometni zgodovini, ki se je po nekaj razburljivih nočnih preobratih razpletla z izgonom slovenskega nogometnega genija z najbolj sveto nogometno številko 10 na hrbtu iz reprezentance.
Posledice za slovenski nogomet so dolgoročne.
Slovenska reprezentanca je izgubila tudi selektorja Srečka Katanca, v navezi z igralci glavnega "krivca", da se je Slovenija sploh zapisala na evropski in svetovni nogometni zemljevid.
Katanec je bil namreč edini trener, ki je lahko slovensko reprezentanco mimo vsake zdrave nogometne logike pripeljal na evropsko in svetovno prvenstvo.
Začele so se delitve na Štajerce, ki podpirajo Zahoviča, in ostali del Slovenije.
V Mariboru celo omenjajo, da bodo postavili spomenik Zahoviču, ki je bil ob Katancu resnično gonilna sila slovenskega nogometnega preporoda.
"Igralci morajo v zahvalo Katancu, da jih je uveljavil, postaviti največji možen spomenik v Ljubljani.
Slovenija ima le dva igralca, Zahoviča in Knavsa, ki sta resnično nekaj vredna na mednarodni nogometni borzi," je iskrivo pripomnil razočaran slovenski nogometni navijač sredi Južne Koreje in med solzami dodal: "Če so se že morali skregati, naj bi počakali vsaj do konca tekmovanja."
So Metalko res lastninili z njej ukradenim denarjem - Kdo in zakaj je zadržal že posnet in montiran prispevek o Metalki za nacionalno televizijo - Počasno delo sodišč povzroča milijonsko dolarsko škodo ogoljufanim, a tudi obtožencu ni v prid, saj dobro desetletje ne more dokazati svoje nedolžnosti, o kateri je trdno prepričan - Plačali, a nikoli dobili naročenega blaga - Kam so izginili milijoni dolarjev
Bivši direktorji so hudi
Mož je odločno zavrnil pogovor za Nedeljski dnevnik.
Taki očitki da so mu pod ravnjo.
Je pa stopil pred televizijsko kamero.
Na vprašanje, koliko podjetij ima, je odgovoril, da je to na pamet težko povedati, ker aktivno deluje na borzi.
V Metalki Trgovini naj bi imel osebno ali prek podjetij, ki jih obvladuje, približno 50 odstotkov.
Lastništvo podjetja Facig Hardware je zanikal, češ da tudi nikoli ni bil njegov lastnik.
Za obtožnico je potrdil, da je ne razume, zatorej tudi ne more povedati, kaj ga moti v njej.
Se mu pa zdi smešno, da naj bi takrat poznal finančnico v Metalki, saj je bilo na Ekonomski fakulteti, na katero sta hodila, 2000 študentov.
Vsak bi torej lahko prišel k gospe N. in ji rekel, naj mu odpre dva milijona?!
Z velikim poslom da on ni prišel k menihom v samostan, kjer bi moral risati vsako podrobnost.
Posel je delal s štirimi diplomiranimi ekonomisti in pravniki.
Če posel propade, gre pač za slabo ekonomsko odločitev.
Da je denar, tista dobra dva milijona dolarjev, dobil na račun, prizna, a dodaja, da z zamudo.
Sicer res prej kot določa 90-dnevni rok akreditiva, a ne v času, za katerega so se domenili.
Ker je denar namesto junija prišel julija, ki pa je poletni mesec, se je zapletlo.
S kakšno namero goljufije pa da to nima nobene zveze.
Poudaril je še, kako misli, da je dober gospodar, goljuf pa le, če je goljufija tudi sama trgovina kot taka, ko skušaš poceni kupiti in drago prodati.
In tudi gospa M. N. iz Metalke od njega ni dobila provizije, stanovanje je kupila s posojilom.
Več v interesu obrambe in po odvetnikovem nasvetu ni hotel povedati.
Podjetij pa ima lahko 18, po kolikor ga sprašujejo, ali pa tudi 35 po merilu, ki ga je omenil na začetku pogovora.
(Čeprav pogovor z nami zavrača, smo skušali pri njem preveriti vsaj njegove izjave televiziji.
Ni nam ga uspelo priklicati, tajnica je rekla, da je v Nepalu.)
Prepiri in boljši nasprotniki pokopali naše nogometne želje in poslali Slovenijo domov, zato pa nam ostaja novo upanje: na lotu že skoraj dva meseca ni bilo sedmice, tako da znaša dobitek tega tedna že več kot pol milijarde tolarjev - Kdo vse se bo prijavil na tekmo, ki bo jeseni prinesla predsednika države
Pojdimo po vrsti.
Tisti, ki poznajo nogomet od znotraj, vedo, da izrazoslovje, ki ga uporabljajo naši (in verjetno tudi tuji) nogometaši, ne sodi prav v leposlovje.
Kletvice in prerekanje, zamere, grožnje in besedni obračuni so sestavni del tudi tega športa in je povsem nesmiselno iz tega delati posebne zgodbe.
Zato je prav neverjetno, kako malo modrosti je pokazalo dobro plačano vodstvo slovenske nogometne reprezentance, ko je dovolilo, da mu glavo razbije pobalinski spor med nadutima zvezdnikoma.
Pri taki izjavi in vseh pohvalah na naš račun bi se seveda spodobilo, da bi v Nedeljcu objavili tudi fotografijo naše bralke.
Tu pa se je zapletlo.
"Vse vam povem, slikati pa se ne pustim.
Kaj pa, če bi enkrat obrnili ploščo, in bi jaz fotografirala vas?" se je veselo smejala gospa Milica.
Iz torbice je potegnila fotoaparat, nas pritisnila trikrat okoli ušes, oprostite, na sprožilec, naš fotoreporter David Oprešnik pa je izkoristil gnečo in gospe predlagal, da posebno ekipo Nedeljskega v postavi Tone Fornezzi - Tof, Tomaž Bukovec, Tomaž Florjančič, Marjana Grčman, David Oprešnik in "oficir za zvezo", domačin Franjo Murko, fotografira še za Nedeljca.
Koroški se obetajo boljši časi
"Recimo tako, morda pa kakšno leto prej.
Prav v teh dneh se kot regija lotevamo te težave organizirano, ker uresničujemo regionalni prostorski načrt za Koroško, ki smo ga že sprejeli.
Eden od bližnjih ciljev (zapisali smo leto 2006) je avtocestna povezava ali vsaj hitra cesta za povezavo z avtocesto.
Ta projekt pripravljajo tudi na ravni republike, prav tako pa intenzivno razmišljamo tudi o ponovni vzpostavitvi železniške proge med Velenjem in Dravogradom.
Brez ceste in proge bomo težko preživeli, saj smo ena redkih regij, ki ni povezana z avtocestnim križem."
Slovenj Gradec je edina mestna občina, ki ima kar dve letališči z asfaltno stezo.
Glavno v občini in "podružnico" v Mariboru, bi se lahko pošalili.
Vodilno občinsko, koroško in tudi slovensko podjetje Prevent je namreč pred časom kupilo letališče Maribor in predsednik družbe Jože Kozmus pravi, da načrtujejo popolno oživitev letališča v petih letih (pogovor z njim bomo objavili prihodnjič).
Na seneni nahod naj bi bilo po podatkih zdravnikov občutljivih več kot četrtina vseh odraslih.
Glavni razlog za morda tudi nenadni pojav alergije na cvetni prah je zmanjšana odpornost, za katero vemo, da se spreminja vse leto, tudi v vseh življenjskih obdobjih, in je povezana predvsem s tem, kako skrbimo za svoje zdravje.
Na osnovi dobljenih testnih rezultatov zdravnik predpiše način zdravljenja.
Tudi pri nas so na voljo tri vrste zdravljenja, ki se med seboj dopolnjujejo, razlikujejo pa se predvsem po učinkih in pomembnosti.
To so: izogibanje alergenom, zdravljenje z zdravili - najpogostejši so antihistaminiki v obliki tabletk ali sirupa, ter imunoterapija, ki je dolgotrajno zdravljenje z vbrizgavanjem ponavljajočih in vedno večjih doz alergena.
Slednja je največkrat najpomembnejša prav ob res hudih in pogostih reakcijah, o čemer odloča specialist.
Ne bodite ponosni na način, da drugim govorite, katere so njihove napake.
Pokažite svoje vrline.
Četudi nekdo oporeka, veste, da so to slabosti.
Tam, kjer imate največ energije, tam imate največ moči.
To ugotovite po delu, ki ga opravljate, po mislih, ki se znova vračajo, po tipih ljudi, ki jih srečujete.
Morda boste v tem času spoznali svoje življenjsko poslanstvo.
Kaj lahko še storite za ljudi?
Kako osrečujete?
Ne mislite, da se stvari dogajajo same, ali pa se ne.
Niti ni potrebno imeti posebne sreče, da se znajdete tam, kjer vas čakata uspeh in napredek.
Ko hodite po svoji poti, dobite občutek, da ste vedno na pravem mestu.
Včasih to vidite kot izziv, drugič kot potrditev.
Načrtujte torej v skladu s tistim, kar v sebi čutite v trenutku notranje tišine, miru.
Na svoji poti občasno tudi spremenite odločitev.
Marija Vipotnik ne skriva veselja.
Njeni družini se je uresničila največja želja, po dobrem letu dni od zapika prve lopate se je te dni vselila v novo, prostorno pritlično hišo, petinpolletnega Žana, ki ima mišično obolenje in ki je na vozičku, poslej ne bo več treba nositi po strmih stopnicah dol in potem spet gor, sanje so postale resničnost.
"Saj še kar ne morem verjeti, da nam je uspelo.
Res je, precej težav smo morali premagati.
Če ne bi bilo toliko dobrih ljudi, ki so pomagali, ne bi zmogli, vsaj v tako kratkem času ne.
Najhujše je za nami, pomembno je, da smo notri."
Njen nasmeh je ena sama sreča in veliko iskrene hvaležnosti.
Marija iz Gorice pri Šmartnem blizu Celja je resnična mati Korajža.
Ko so lani februarja na domačem dvorišču zastavili gradnjo hiške brez stopnic za invalidnegaŽana, je njo in moža Andreja preganjala le ena misel, da morajo graditi - za sinovo prijazno in varnejšo prihodnost.
A kako graditi zgolj z moževo plačo, ki je komaj dovolj velika za preživetje?
Vipotnikova je namreč doma in skrbi za kmetijo, imata pa še sedemnajstletno šolarko Katjo.
Odločilna je bila Iskrica
"Kar vprašajte," je dejal fant.
- Cela štiri desetletja ste preživeli v svetu glasbe.
Trobento ste igrali v narodni noši in škornjih ter v večerni obleki z metuljčkom in v salonarjih.
Verjetno poleg veselja v tem času ni manjkalo niti nizkih udarcev, pritiskov, viharjev...
"Ko sem bil mlad, smo oddajo Četrtkov večer poslušali pri sosedu, ki je imel radio.
To so bili časi, ko ni bilo računalnikov, televizije in drugih elektronskih aparatov, ki bi nam ,kradli' čas.
Glasbeniki smo uživali že v tem, da so nas ljudje poslušali takšne, kakršni smo pač bili, saj ni bilo mikrofonov, ozvočenja, svetlobnih efektov in drugih tovrstnih pripomočkov.
V glasbi je bilo čutiti dušo in srce.
Skratka, v tistih časih je bila pomembna le glasba, danes pa poslušalci skladbe vse bolj poslušajo z očmi."
"V času sodelovanja z ansamblom Vita Muženiča sem se največ naučil od vodje, veliko koristnih napotkov pa sem dobil tudi od pokojnega Franca Korena, pevca ansambla Avsenik, ki je nekaj let sodeloval tudi z Muženičevo zasedbo.
Za to, da sem se kasneje odločil za drugačno glasbeno zvrst, ki ji strokovnjaki pravijo kar slovenska duhovna glasba, pa ima največ zaslug akademik dr. Anton Trstenjak.
Ob neki priložnosti mi je dejal: ,Ljudi naj zabavajo mlajši, vi, ki ste dozoreli, pa se posvetite glasbi, ki je primerna vašim letom.
Naredite mi claydermanovsko trobento, da umirite dušo in telo, kajti glasba tudi zdravi ljudi.'"
Iskrenost podira pregrade
- Tako kot povsod drugod so tudi v glasbi začeli prevladovati stroji.
Kaj menite o tem?
Dražba je, če jo primerjamo z veliko večjimi in pravimi dražbami, lepo uspela, prodali so približno tretjino vseh razstavljenih predmetov.
Zato jo bomo morda še kdaj ponovili, a ne pred jesenjo.
Estetski učinek in pašo za čebele bi dala facelija (modro-vijolični cvetovi), ki jo lahko sejemo spomladi ali pozneje, če le ni prevelikega vpliva suše.
Navedena kultura pa ni primerna za prehrano živali, običajno jo jeseni kar zaorjemo.
1. vrsta težje uganke z več pravokotniki, v katere se vpisujejo besede, 7. opijanje, 13. ameriški filmski igralec (Christian, Ime rože, Intervju z vampirjem), 14. divje lovne živali z užitnim mesom, 15. pozicija, položaj, 16. z drevjem porasel svet, gozd, 18. kemijski znak za neon, 19. mogočna gora, vršac, 20. pogrinjek na mizi za serviranje hrane, 21. ime angleškega režiserja Annakina, 22. ime pevke Dežman, 23. mariborski nogometni trener (Matjaž), 24. najsevernejši med grškimi Jonskimi otoki, znan po turizmu, 25. nizek ženski glas, 26. črn nadev v gibanici, 27. čilski tenisač (Marcelo), 29. začetnici pesnice Novy, 30. sveta knjiga muslimanov, 32. mozoljavost, 33. gozdna ptica pevka z zelo pisanim perjem, 35. vdolbina, ki jo naredi voda, 37. kršenje reda, izpad, izgred, 38. izdelovalec predmetov iz dragocene kovine.
- Zbudi me, ko bom žejen.
- Nimam pojma.
Morda jih bo dal predelati in jih bom potem moral nositi jaz, tako kot njegove stare hlače.
- Grof je sedel v gradu, učitelji pa so hodili na tlako.
- Kje pa imaš ženo?
- Ne boš verjel, komaj sem jo popihal, da me šef ni dobil.
Tako je zvit, da me je čakal kar doma.
Debel pacient je prišel k zdravniku:
Zakladnice se odpirajo.
Na voljo so lepi obrtni izdelki, lepi kamni in kovine, skratka, umetniški predmeti.
Tokrat gre za zapuščino že pokojne perzijske cesarice Soraje.
Dražba je bila v Parizu, kjer so njeni biseri dosegli sanjske cene.
Nakit in drugi predmeti "sanjske princese" so zamenjali lastnika za 3,908 milijona evrov.
Najvišjo ceno, 900000 evrov, je dosegel platinasti prstan z 22,37-karatnim diamantom.
Kdo ga je kupil, niso sporočili.
Ena od "dobrot" motorizacije po svetu je iskanje parkirnih mest v gosto naseljenih krajih.
Nikjer jih ni dovolj, odročna so in še draga povrhu.
Kjer je še kaj praznega prostora, tam stojijo stebrički in voznikom parajo živce.
Hvala tistemu tovornjaku, ki je poškodoval ta hamburški stebriček in oblastem povedal, kaj si mislijo vozniki o tej napoti.
Dejanje je kaznivo, o tem ni dvoma, pomanjkanje parkirišč je pa tudi resen problem.
V Hamburgu zdaj iščejo vmesno rešitev, ki bo zadovoljila obe strani.
Lahko jim zaželimo le čim več uspeha.
Gospod Krivic, tokrat pa nimate prav
70-letnik zasilno pristal z bojnim letalom
Vprašanje: Imate nezakonskega otroka, za katerega ste ves čas mladoletnosti skrbeli in ga obiskovali.
Sedaj z njim nimate nobenih stikov več, saj vas ne obiskuje niti v času bolezni.
Sprašujete, kakšni so pogoji za razdedinjenje.
Vprašanje: Vaša mati je z izročilno pogodbo izročila premoženje enemu izmed otrok.
Ostali otroci ste se odpovedali dedovanju.
Ker je mati po sklenitvi te pogodbe pridobila še nekaj denarnih sredstev, sprašujete, kdo bo ta podedoval.
"Velika verjetnost je, da ne bo več možno narediti lažjega aerogela od tega, ki smo ga naredili sedaj, saj se molekule silicija ne bodo povezovale.
Prav tako ni možno narediti snovi, ki bi bila lažja od gostote zraka (ta ima težo 1,2 miligrama na kubični centimeter)," dodaja dr. Steven Jones.
Že omenjena vesoljska sonda Stardust bo uporabila aerogel za ujetje delcev s kometa Wild 2.
Predvidevajo, da se bo to zgodilo leta 2004.
Sonda je sedaj že nekaj časa v vesolju.
NASA je aerogel uporabila tudi kot toplotni izolacijski material pri zelo uspešni sondi Mars Pathifinder, s katero so raziskovali Mars v letu 1997.
Prav tako ga bodo uporabili pri dvojici novih sond za raziskovanje Marsa v letu 2003.
Gre za sondi 2003 Mars Exploration Rovers, ali v letu 2003 mobilnima ali gibljivima in samohodnima sondama, ki bosta na večjem področju raziskovali površino Marsa.
* uporabili so ga pri malem mobilnem ali samohodnem vozilcu sonde Mars Pathfinder (Marsov Stezosledec)
Prišel je čas komarjev.
Toplota in vlaga sta jih spravila pokonci in zdaj trepetamo pred njimi.
Komarje "ljubkovalno" imenujemo tudi mali vapirji.
Če morda ne veste, je zanimivo to, da samci ne pijejo krvi, ampak sesajo cvetlično medico.
Samice pa so zelo krvoločne, pravzaprav vampirske.
Kri potrebujejo za preživetje vrste, natančneje zaradi proteina, ki je nujen za tvorjenje jajčec.
Morda ne veste tudi tega, da je na svetu vsaj tri tisoč vrst komarjev.
Dandanes so odkrili že toliko različnih mazil in pršil, da se lahko učinkovito zaščitimo pred nadležnimi malimi vampirji.
SPsihiatri in psihologi pravijo, da se pomanjkanje spolne želje pojavlja kot najpogostejša pritožba na področju spolnosti in da ima eden od petih ljudi zmerno do resno težavo s spolno željo.
"Zagotovo," odgovarja Bojan Logar.
"Že od samega začetka, ko smo začeli nastopati skupaj, je bil to naš cilj.
Čeprav izhajamo iz različnih glasbenih smeri, od jazza naprej, smo skupaj našli tisto, čemur se reče dobra glasba.
Glasba, ki je ne igraš na veselicah, pač pa na koncertih in različnih kulturnih in drugih prireditvah.
Igramo vse od šansona do muzikala, jazza, popa in poprocka.
Kar veliko igramo.
Poleg tega pa končujemo tudi našo drugo zgoščenko, ob tem pa imamo pripravljenega že tri četrt materiala tudi za tretjo.
O izidu se resno pogovarjamo z ZKP, in mislim, da jo bomo tam tudi izdali.
Seveda pa nastopamo tudi v drugih zasedbah, kjer igramo drugačno glasbo."
"To je dolga zgodba," pravi Simon.
"O imenu smo se veliko pogovarjali in imeli veliko različnih predlogov.
Tudi Borci za severno mejo smo hoteli biti.
Želeli smo ime, ki bi nekaj povedalo o nas.
Potem pa smo uporabili NORD, kar pomeni sever, ki je povezan z generalom Maistrom in njegovim bojem za osvoboditev Slovenije, istočasno pa je povezano še z najbolj znanim slovenskim strokovnjakom za vesolje.
In tako je nastal NORDunk."
Se z glasbo profesionalno ukvarjate ali ob tem počnete še kaj drugega?
Kako načrtujete vaje, glede na številne obveznosti, ki jih imate?
Vse te negativne objave v tisku o njem so preglasile pogled na umetnika, ki je v dveh pogledih pisal operno zgodovino.
Prvič, ker si je kot prvi operni zvezdnik prislužil veliko denarja z reklamo in svojim izrazitim poslovnim smislom, kar je dokazal tudi z donosnim milijonskim podvigom Trije tenoristi, ki cvete že od leta 1990, in z drugimi prireditvami, na katere je vabil različne pop zvezdnike.
Nekateri v takih lokalih lovijo dekleta.
Eden od njih je Diego v diskoteki Centro 63.
Dvajsetletni Ekvadorec čaka.
Posel obeta biti dober.
Dve dekleti mu izročita svoji telefonski številki.
V diskoteki je pisana mešanica narodnosti.
Med njimi je Kanadčan Dough, ki mu je uspelo, da je zapustil WC, ne da bi ga prijeli.
Kdor v Singapurju pozabi na javnem stranišču potegniti vodo, plača preračunano 500 evrov kazni.
Tudi zato lahko mirne duše kot uvod v letošnjo Drugo godbo štejemo nastop portugalske pevke Misie v Gallusovi dvorani ljubljanskega Cankarjevega doma deset dni pred uradnim začetkom Druge godbe 02.
Prav tako lahko, z nekaj prostodušnosti, ob bok letošnjim nastopajočim postavimo Manuja Chaa, ki je nastopil med festivalom in za povrh še na njegovem prizorišču, torej v razprodanem Poletnem gledališču Križank, čeprav v organizaciji drugega prireditelja.
Manuja Chaa bi lahko celo postavili ob bok dvema drugima dobro obiskanima nastopoma v okviru Druge godbe in vsem trem bi za povrh našli še stične točke, namreč propagiranje revolucije na tem ali onem koncu sveta, in to ne z jeznimi in ostrimi zvoki, temveč s prijetnimi, plesnimi, vendar še vedno dovolj udarnimi in prodornimi napevi.
Prvi je kajpak alžirski Rachid Taha, ki nas je 23. maja uvedel v letošnjo Drugo godbo in ki je svoj nastop razpel od izročila do tehna s hipnotičnim, zanesenim raverskim transom vred, s katerim je končal svoj dolgi nastop.
Drugi so člani mehiške "zapatistične" druščine Los de Abajo, ki so v izteku letošnje Druge godbe pripravili privlačen, razgiban, z občasno kar tremi tolkalci podprt in nadvse prijeten, prav prisrčen nastop, s katerim so navdušili resda zaradi utrujenosti že vse bolj razredčene vrste obiskovalcev 5. junija zvečer.
Azija je poleg Evrope postala najmočneje rastoč trg nogometnega posla.
Adidas, že drugič Fifin uradni partner, bo odštel za letošnje svetovno prvenstvo 40 milijonov evrov.
NADALJUJEMO PRIPOVED JANJE KOVAČIČ, KI S SVOJIM SOPROGOM HOWARDOM POTUJE S KONJI PREKO JUŽNE AMERIKE
Brezbrižnost je po mojem mnenju najpogostejsi vzrok revščine, zato verjamem, da so najboljši vojaki v boju proti revščini ljudje, ki izobražujejo, kot so gospa Kristina ter njeni pomočniki in pomočnice.
Skupina TangoLey&d. je izkoristila tudi zanimivo priložnost, da je lahko v Ljubljani gostila odličnega učitelja tanga, Argentinca Mauricia Castra, ki se je na svoji turneji po Evropi prvič ustavil tudi v Sloveniji.
Tečajnikom je predstavil metodo Tango Discovery (www.tangodiscovery.com), ki tistim, ki se želijo izražati s tangom, omogoča, da v sebi odkrijejo vrsto doslej morda nezaznavnih plesnih potencialov.
Mauricio Castro je tudi avtor trenutno bržkone edine knjige o tangu, ki predstavlja izčrpno strukturalnost plesa v vseh njegovih različicah in kombinacijah.
Ob tem učbeniku je na voljo tudi zbirka CD zgoščenk, kjer si lahko vsak tudi ogleda te kombinacije.
Castrova skupina je poleg tega razvila prvi sistem certifikatov s področja tanga, ki lahko predstavlja velik korak naprej na področju te plesne stroke.
Zadeva je potekala takole.
V torek popoldne ga je začelo boleti v predelu trebuha.
Odpeljali smo ga na urgenco Kliničnega centra Ljubljana.
Pri pregledu in rentgenskem slikanju niso ugotovili nič posebnega, zato so nas poslali domov.
Bolnik je dobil še injekcijo proti bolečinam, vendar ni učinkovala.
Ko sem v nosečnosti izvedela, da bodo trojčki, nisem verjela, da je res.
In še tik pred porodom si nisem znala predstavljati, da bodo res trije.
Šele ko sem jih držala v rokah, sem vedela, da je res.
Prvo leto sta mi veliko pomagali mama in tašča, saj sama ne bi zmogla.
Pri osmih oziroma devetih mesecih, ko se začnejo plaziti in hoditi in ko res potrebuješ nekoga, ker potrebujejo stoodstoten nadzor, pa sem imela pomoč prek javnih del.
"Ne vem.
Pri nas je bilo tako, da tudi shodili niso hkrati, tako da ni bilo težav.
Nejc, ki je bil že ob porodu najtežji, je prvi shodil.
Še vedno je težji in večji od deklet."
To rubriko in tudi sosednjo Zakaj sem osamljen spremljam vse od takrat, ko sem z namenom, da spoznam sorodno dušo, poskusil z oglasom in - doživel polom.
Odziva namreč ni bilo.
Morda sem bil v svoji neposrednosti preveč povprečen, morda sem deloval hladno, brezčutno, kakor koli že, nobena ženska ni v oglasu prepoznala tistega, kar bi jo spodbudilo k odgovoru in poskusu srečanja.
Tega mi je bilo žal, saj sem dolgo tuhtal o oglasu in kar precej poguma me je stalo, da sem naredil ta korak.
Največji problem so najini odnosi.
Ves čas zakona (poročila sva se mlada) sem bila doma, skrbela za dom in družino in - čakala...
Čakala, da pride.
Jem, torej hujšam
Zadnje čase pa prevladuje formula, ki se imenuje indeks telesne teže.
Izračunamo ga tako, da težo (v kilogramih) delimo s kvadratom višine v metrih.
Vendar so pri tej formuli različna mnenja o vrednostih, ki jih daje.
Montignac na primer trdi, da indeks od 20 do 23 pomeni normalno postavo, od 24 do 29 preveliko telesno težo in nad 30 debelost.
(Pri tem ni jasno, kaj početi z vmesnimi dobljenimi vrednostmi od 23 do 24 in od 29 do 30 oziroma kaj pomenijo.)
Na medmrežju boste lahko dobili še več drugih tolmačenj formule indeksa telesne teže.
Mimogrede: v lekarni na Miklošičevi cesti št. 24 v Ljubljani imajo napravo, ki človeka stehta, elektronsko izmeri njegovo višino in čez nekaj trenutkov izbruhne listek, na katerem je označen indeks telesne teže.
Poleg piše, kakšen je nasploh indeks telesne teže, kadar je premajhen, normalen, čezmeren in kadar gre za debelost.
Tehtate se v obleki, vendar pa brez čevljev in prvo tehtanje je zastonj.
Nak, voditi ljudi ni enostavna znanost.
Zmaga tisti, ki zna najti pravo mero.
Jaz zgodbo o Katancu in Zahoviču zato zelo razumem, čeprav fantje niso vlekli jader, ampak samo brcali žogo.
Princip je enak, vse ostalo so itak podrobnosti.
Kar zadeva pri vaših letih opisane spremembe vaše mrežnice, menim, da ste glede oslepitve lahko brez skrbi, saj je današnja kirurgija tudi pri odstopu mrežnice zaradi njenega raztrganja v večini primerov lahko dovolj uspešna.
Pomembna je kakovost steklovine, to je dela očesa za očesno lečo, ki izpolnjuje večino zrkla in kot prozoren gel nalaga na mrežnico.
Le okrog en odrasel človek od 10.000 ima odstop mrežnice zaradi njene raztrganine, pogosteje tisti s slabo kakovostjo steklovine in mrežnice, pri določenih očesnih boleznih in poškodbah.
Pri nepravilnih zrasteh steklovine in mrežnice ali slabo prekrvljenih mest na mrežnici lahko bolnik ob hitrih gibih zazna bliskanje, pri določenih razvitih degenerativnih spremembah mrežnice pa lahko pride do raztrganine mrežnice.
Ob vdoru utekočinjene steklovine pod mrežnico ta odstopi, kar bolnik opazi kot senco v vidnem polju, ki je ves čas na istem mestu, pri večji površini odstopa mrežnice celo kot zaveso, če pa ta zajame rumeno pego, mesto najostrejšega vida, se vidna ostrina zelo zmanjša, ki pa se ob uspeli operativni terapiji lahko zelo popravi.
Raztrganine v mrežnici običajno nastanejo na njenih tanjših degeneriranih mestih, ki so pogosto neopazna in ki ob primerni kakovosti steklovine in ostale mrežnice niti ne povzročajo težav, zato je laserski poseg navadno indiciran le takrat, kadar gre za obliko sprememb, ki bi lahko vodile v napredovanje bolezni.
Žal je narava laserja kot pospešene svetlobe taka, da z njim povzročimo na mrežnici mikro opeklino, ki ob brazgotinjenju omeji določene bolezenske procese mrežnice, ni pa učinkovit za vse, kar si ljudje želijo oziroma predstavljajo glede na dovršen aparat.
Tudi pri zelo slabi zgradbi mrežnice in steklovini ni možno z laserjem ob še tako zgodnjem posegu preprečiti ali ustaviti procesa, saj je stanje, preprosto rečeno, lahko podobno kot pri krpanju stare tkanine, ko poleg stare nastane nova raztrganina.
Takrat je potreben večji kirurški znotrajočesni poseg.
Pri vas stanje očitno ni tako kritično, zato le živite normalno, seveda pa ne pretiravajte s težaškimi deli in hitrimi nenadnimi gibi s stresanjem glave.
Tudi ob napenjanju pri kašlju, bruhanju, slabi prebavi lahko ljudje opazijo predvsem več motnjav v steklovini, ni pa rečeno, da bi ob popolnem mirovanju ne prišlo do enakega stanja.
Za ilustracijo še to, da ima le malo boksarjev težave z odstopi mrežnice.
Svetujem pa vam, da se predvsem dobro opazujete, vse spremembe vida, da redno obiskujete svojega oftalmologa, ki vas že dobro pozna, in da ga kljub gneči le kaj več povprašajte o stanju svojih oči.
V Sloveniji, pa tudi marsikje drugje po Evropi, je perzijka najbolj razširjena pasemska mačka, in to zaradi svoje privlačne zunanjosti in prijetnega značaja.
Perzijka je zelo primerna za hišno žival.
Božanje njenega mehkega kožuha človeka sprošča in ga razbremenjuje.
Pasemska perzijka stane približno 100.000 tolarjev.
Informacije o leglih lahko dobite pri predsednici vzrejne komisije Mojci Godek (tel. št. 01/5192-319), ki je velika poznavalka mačk in ki vam bo svetovala tudi vrsto perzijke.
Zaščiten je tudi ta golob, posebej tudi s strani Lovske zveze Slovenije.
Med vsemi štirimi vrstami je največji, saj je dolg kar 40 centimetrov.
Je selivec in po podatkih (Izstok Geister: Ornitološki atlas Slovenije, 1995, in druga literatura) pri nas prebiva od marca do oktobra ali celo novembra.
Gnezdi od marca do novembra, iz Nemčije pa smo dobili zanimiv zapis, v katerem piše, da tam gnezdi le od aprila do julija, kar pomeni, da geografska lega nekega območja igra pomembno vlogo v njegovi biologiji.
se srečala, z očmi objela sva se,
odšla sva dalje, vsak po svoji poti.
Smo že sredi junija, zato se bliskovito približujejo težko pričakovane počitnice, ko se bodo mnogi vsaj za teden ali dva prepustili užitkom morja in vetra, vpetega v jadra, ali pa svežini gorskega zraka, jezer in šumenju gozdov.
Ob pristnejšem stiku z naravo bomo seveda močneje izpostavljeni tudi sončnim žarkom, temu magnetnemu sevanju iz središča Osončja.
Nasvet vsebuje tudi napotilo, naj obujemo primerne nogavice, raje športne oziroma debelejše, če gre za pohodništvo, kot pa navadne.
V športnih trgovinah nam bodo postregli tudi s športnimi nogavicami, med ponujenimi pa velja upoštevati kakovost in ne le ceno.
