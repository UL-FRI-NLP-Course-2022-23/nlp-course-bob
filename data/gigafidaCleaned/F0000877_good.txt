SDoglasje je ključna beseda.
Na njej temeljijo najboljše stvari v medčloveških odnosih.
Denimo tako veliki projekti, kakršen je partnerstvo za mir, saj je samo med partnerji mogoče dosegati soglasja.
Soglasje je domala čudežno sredstvo, ki lahko ohranja največje sisteme in najzahtevnejše projekte.
Ob osamosvojitvi Slovenije je bilo najpomembnejše soglasje.
Pred največjim izzivom Slovenije, vstopom v Evropsko unijo in obstankom na mednarodni sceni, predsednik republike Milan Kučan predlaga, da poiščemo novo, tretje soglasje.
Za izhodišče rabi ocena, da novinarji informativnega programa na nacionalni televiziji ne delajo tako, kot naj bi glede na naravo medija.
Da so torej pristranski.
V Sloveniji se še ni zgodilo, da bi bila oblast kdaj zadovoljna z delom novinarjev, ki pokrivajo politiko.
V tem ni nič slabega in to ni nič novega.
Ker pa naj bi urednik tega programa Lado Ambrožič selektivno poskrbel za takšno sestavo kolektiva, da bi bil ta pripravljen samo njemu v nedogled dajati soglasje k imenovanju za urednika, naj bi to zahtevalo poseg lastnika, to je države oziroma parlamentarne večine.
Odslej ne bodo nič več, tako kot včasih, »delavci izbirali, kdo jim bo direktor«.
Po izbranih vzorcih iz kapitalizma jim ga bo izbral lastnik, v primeru nacionalne televizije politične stranke v svetu RTV.
Kar je pri vsem daleč najbolj strašljivo, je ošabno glorificiranje postavljene sheme, samozaverovanost v ocene, ki izvira iz moči, in hkratni izrazito ponižujoč pogled na ostale.
Po njem so »delavci« v uredništvih RTV podkupljiv in manipulabilen, sicer pa »potrošni« material, tako kot drugod.
Dobrega šefa tako ali tako ne znajo prepoznati niti izbrati.
Njihovo soglasje je brez vrednosti in pomena.
Vse mora namesto njih izbrati nekdo drug, pametnejši, močnejši, bolj bogat, ki bo odločal tudi o njih.
Tako kot poslancem ni treba poslušati teh, ki jih zadevajo njihove sporne odločitve, šefu - uredniku, direktorju, predsedniku - ni treba iskati soglasja s tistimi, ki jih je dobil v upravljanje.
To je model, ki na drobnem primeru zakona o RTV kaže mentaliteto večine oblasti.
Doslej se še noben tak model ni končal v uspehu.
Bilo je krasno, ampak zdaj je nastopila kriza Ȕ ali pa vsaj streznitev.
Mogoče kdo ugovarja: reformacija se je res začela z odporom do rimske požrešnosti, a bila je in ostala predvsem religija, udejanjena v številnih, še zdaj obstoječih cerkvah, ki jim po svetu pripada kakih 400 milijonov vernikov; družbeni gibanji, kakršni sta bili meščanska in francoska revolucija, pač nista niti religiji niti cerkvi.
Ugovor drži, a samo delno.
Obe veliki revoluciji novega veka sta se v svojih začetkih odevali v različne religiozne preobleke.
Francoska revolucija je instalirala lastno revolucionarno religijo, kult Razuma in Najvišjega bitja.
Veliki guru komunizma pa je sam zatrdil, da postane ideja materialna sila, ko zajame množice.
Religijo je najprej razkril kot opij ljudstva, nato pa je njegov lastni nauk postal največji opoj stoletja.
