začel komaj uvajati v gospodarjenje, dedovanja pa sploh ni dočakal.
Čeprav so bili to knezi visokega rodu, industrialci in veleposestniki, so z domačim prebivalstvom živeli v dobrih odnosih.
V stiskah so bili pripravljeni priskočiti na pomoč, predvsem pa niso izkoriščali ljudi, kar so počenjali nekateri izmed domače jare gospode.
Zaposlovali so veliko gozdnih delavcev, furmanov, cestarjev, dninarjev, logarjev, žagarkih delavcev in kmetov spolovinarjev.
In vsi so zaslužili za preživetje, če ne še več.
"Princ se sprehaja pri ribniku!"
Zadenjski se je odmaknil in zaloputnil težka vrata.
"A tako, potem pa si Francetov, če kaj vem!" je Schonburg zadevo dokončno razčistil in vzel ponujena mu kljunača.
Dvignil ju je proti soncu, ju obračal in z zanimanjem ogledoval.
Nato mi ju je vrnil, rekoč:
Matevž je očitno nejevoljen vzel kljunača, ko pa sem mu povedal ceno, je strmo zapičil pogled vame in piskajoče potegnil zrak skozi nos.
Segel je v žepek na črnem telovniku in izvlekel kovanec, na katerega obodu je pisalo "Bog čuvaj Jugoslaviju".
Ko mi ga je spuščal v nastavljeno roko, je gledal nekam visoko čezme.
Za nekaj dni sem postal zagotovo najbogatejši šolar, z veliko prijatelji, dokler denarja nismo pretopili v sladkarije v Mlakarjevi trgovini.
Ja, ubogi ded, tedaj je še vedel, kako se takim rečem streže.
Z drugim primerom sem se seznanil pozneje in imel dokaj sitnosti, preden sem ga vsaj za silo razčistil.
Po vseh naporih sem dedu povedal celo zgodbo.
