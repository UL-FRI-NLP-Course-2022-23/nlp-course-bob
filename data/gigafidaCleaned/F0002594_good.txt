Podgorica - V Črni gori so objavili rezultate najnovejše raziskave Centra za demokracijo in človekove pravice iz Podgorice, v kateri so izprašali 1453 ljudi.
Ugotavljali so, koliko podpore imajo posamezne črnogorske parlamentarne stranke.
Največ bi jih glasovalo za Demokratično stranko socialistov Mila Đukanovića, in sicer 30,2 odstotka vprašanih.
Pred referendumom, ki ga je Đukanovićeva vladajoča koalicija »Za boljše življenje« napovedala najpozneje julija prihodnje leto, se lahko zgodi marsikaj.
Iz različnih interesnih sfer prihajajo govorice, da je Đukanović zadnji diktator iz krvave balkanske skupine (Milošević, Tuđman, Izetbegović, Karadžić) in da ga je treba čim prej odstraniti.
Še posebej zato, ker se nova beograjska oblast kaže v popolnoma drugi luči kot Miloševićeva: je strpna, kar zadeva pogajanja s sestrsko republiko, in se ne meni za Đukanovićeve napovedi o referendumu za samostojnost.
Ni jih namreč malo, ki verjamemo v teorijo korenčka in palice: beograjska politika bi ponudila roko Podgorici in tako izpeljala že vnaprej pripravljeni unitaristični načrt.
Po nekaterih podatkih naj bi se iz Beograda širila organizacija Odpor v Črno goro, nastala naj bi že v Cetinju in Nikšiću.
Njen cilj je izzvati proteste in poskušati zrušiti Đukanovićevo oblast.
Odpor v Črni gori naj bi deloval z izgovorom, da nadaljuje demokratične spremembe, ki so se začele v Srbiji, in jih prav tako zahteva črnogorski narod.
Da vse to ni nesmiselno, potrjujejo tudi domneve, da naj bi za vsem stala Srbska pravoslavna mladina (cerkev), ki je podpirala in morda celo organizirala odstranitev Slobodana Miloševića z oblasti.
Indijski premier Behari Vadžpaji je pred časom poslal pismo članicam Varnostnega sveta Franciji, Rusiji, Britaniji in ZDA in jim poskušal pojasniti, da je Indija junija 1998 opravila pet podzemeljskih jedrskih poskusov predvsem zaradi strahu pred kitajskim jedrskim orožjem in zaradi obojestranskega nezaupanja.
Vadžpaji je ob tej priložnosti Kitajsko tudi obtožil, da je pomagala Pakistanu postati jedrska sila in da mu tudi dobavlja rakete.
