Gluhi otroci morajo začeti z učenjem čim prej, pri tem pa jim je v največjo pomoč surdopedagogika, veja defektologije, ki se ukvarja z učenjem komunikacije gluhih.
Tudi surdopedagogika se je z leti močno spremenila.
Starejši strokovnjaki s tega področja se dobro spominjajo, kako so v prejšnjih časih pred, denimo, dveletnega gluhega otroka, ki sploh ni mogel dojeti, kaj od njega pričakujejo, potisnili mikrofon in mu zaman dopovedovali, naj začne ponavljati govor.
Kretnja je bila prepovedana, ker naj bi zavirala učenje jezika.
To je bil za gluhe otroke čas brez pravljic, čas brez informacij.
Kaj je kaj in zakaj?
Surdopedagoginja Tanja Mlakar Štebih uči gluho deklico govoriti in razumeti jezik.
Štiriletna Daša Peperko si je v vrtcu ustvarila ugled »profesorice za branje z ustnic«.
Nihče v družini Peperko ne sliši.
V Sloveniji je skoraj 3500 gluhih oseb.
Naglušnih je okoli deset odstotkov prebivalcev, kar je približno dvesto tisoč ljudi.
