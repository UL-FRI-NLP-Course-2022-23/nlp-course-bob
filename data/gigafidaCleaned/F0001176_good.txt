»Prepričani smo, da bi združitev naših podjetij zagotovila nadaljnjo rast tržnega deleža in dobičkov, tako pa tudi dividend,« je izjavil predsednik upravnega odbora Vodafone AirToucha Chris Gent.
Tiskovno predstavništvo britanske telekomunikacijske nadnacionalke je že pred štirimi dnevi na svetovnem spletu objavilo domnevne pozitivne učinke tega največjega prevzema v zgodovini: skupno podjetje bi - če gre verjeti objavljenim podatkom - služilo 42 milijonom strank (od tega jih 30 milijonov živi na stari celini), bilo bi vodilni operater mobilne telefonije v petih evropskih državah (Britaniji, Nemčiji, Grčiji, Belgiji in Romuniji) in drugi največji operater v šestih (Italiji, Franciji, Španiji, Portugalski, na Nizozemskem in Poljskem).
Poleg tega bi nadzorovalo največje omrežje mobilne telefonije na svetu.
Mogetova komisija potrdila, da je bila trgovina z orožjem v rokah vojaške tajne službe - Zanesljivo je mogoče reči, da je imela koristi od kupčij z orožjem država
Ljubljana - Ministrstvi za obrambo in za notranje zadeve sta pred osamosvojitvijo države in po njej na Hrvaško in v Bosno prodali in podarili več orožja in vojaške opreme.
Ministrstvo za finance trdi, da se denar od orožja ni stekel v državni proračun, Janez Janša pa, da so Hrvati plačevali tujim dobaviteljem za orožje, namenjeno slovenski TO.
»Tako se je Slovenija zavarovala, saj se ni pojavljala kot kupec,« nam je povedal Janša.
Organizacijo, ki ji bo po novem letu predsedoval avstrijski zunanji minister Wolfgang Schüssel, čaka v bližnji prihodnosti poleg Čečenije še veliko dela: organizacija volitev na Kosovu, pomoč pri demokratizaciji ZRJ, armensko-azerbajdžanski spor zastran Gorskega Karabaha, težave v gruzinskih pokrajinah Južna Osetija in Abhazija, demokratizacija v Belorusiji ...
Vsekakor pa naj bi OVSE po mnenju norveškega zunanjega ministra že precej storila, saj so dosegli sporazum o postopnem umiku ruskih enot iz Gruzije, leta 2002 pa naj bi zadnji ruski vojak zapustil Moldavijo.
V petek je na srečanju nastopil tudi slovenski premier Janez Drnovšek, ki je napovedal slovensko kandidaturo za predsedovanje OVSE leta 2005.
Če bo kandidatura sprejeta, bo takratni slovenski zunanji minister član trojke od leta 2004 do 2006.
Drnovšek se je v petek srečal tudi s predsednikom danske vlade Poulom Nyrupom Rasmussenom.
