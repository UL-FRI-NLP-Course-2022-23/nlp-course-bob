Bojan Pečnik, sekretar sekcije za cestni promet pri Obrtni zbornici Slovenije je menil, da zbornici ne moreta nositi odgovornosti za razmere, saj denimo nista delili dovolilnic.
Res pa sta sodelovali pri oblikovanju ustreznega pravilnika.
Z njim bi šele 1. marca prihodnje leto dobili pravico do delitve dovolilnic in nadzora nad njihovo uporabo.
»Sami ne moremo vplivati na to, da bi bilo dovolilnic več, saj moramo upoštevati tudi meddržavne dogovore.
Zavedamo se težavne naloge, zato bomo skušali oblikovati tako delitev, ki bo v skladu z zakoni in podzakonskimi akti in ki bo karseda prijazna do avtoprevoznikov.«
