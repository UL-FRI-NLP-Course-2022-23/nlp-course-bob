Prej sem govoril, da sem jugoslovanist, v nasprotju z germanistom.
Zdaj imamo slavistiko, srbistiko, hrvatistiko, ne vem, kako bi poimenoval bosnistiko?
Upam, da se bo to počasi umirilo.
V zagrebškem časopisu sem pred kratkim našel karikaturo, v kateri se oče in mama pogovarjata o svojem sinu, ki se ne uči dobro in ni za nobeno rabo.
Nič, pravi eden od njiju, dala ga bova za prevajalca iz hrvaščine v srbščino.
Z njim sem se srečal prek Krleže, ki je bil moj dobri prijatelj.
Vidmarja sem kot literarni zgodovinar dokaj dobro poznal, čeprav se kot literarni ideolog in kritik ni umeščal v zame sprejemljiv koordinatni sistem.
O njem sem vedel tudi to, da je on predlagal podelitev maršalskega naslova Titu.
Srečala sva se v neki vili blizu Tržiča, kamor me je Krleža povabil za prvomajske praznike in jo je uporabljala tedanja elita.
Kot človek blizu Titu je užival poseben položaj, zato je bil zelo zanimiv Krležev odnos do njega, saj je imel Krleža pri Titu podoben položaj.
Krleža je bil znan kot človek, ki se je ljudem znal lepo prilagoditi, a je znal biti zelo oster in z ljudi ni ravnal v rokavicah.
Tudi do Vidmarja je imel poseben odnos: apostrofiral ga je za Josipa Vidmarionoviča drugače od Josipa Visarjonoviča.
Krleža je bil takrat že dlje časa Titov intelektualni prijatelj, kar mu je bilo všeč.
A še nekaj let prej ni vedel, ali bo sploh preživel.
Zaradi kritike stalinizma pred drugo svetovno vojno mu je grozila smrt.
Likvidirati bi ga moral Djilas.
Mislim, da je po vojni naredil kompromis, a zamenjal je bolj držo, svojih idej niti ni občutneje spremenil.
Danilo Kiš, sin Madžara in Črnogorke, je bil v podobnem položaju - srbski pisatelj, rojen v mestu z večinskim madžarskim prebivalstvom.
Pisal je samo v srbskem jeziku.
Toda tudi on bi kmalu postal dvojezični pisatelj.
Iz Subotice ga je oče, madžarski Žid, med vojno poslal na zahod Madžarske, kjer je Kiš obiskoval šolo, in je obstajala nevarnost, da bo celo pozabil na srbski jezik.
Toda mati ga je po očetovi smrti v koncentracijskem taborišču sprejela nazaj.
Tako je Kiš postal srbski pisatelj.
Odtlej je z madžarsko kulturo samo koketiral, kar je najlepše počel pri prevodih madžarskih pesnikov 20. stoletja v srbščino.
Dobro poznavanje obeh kultur je dobro izkoristil.
Nedavno sem odkril neki njegov zgodnji potopis z začetka petdesetih let, objavljen v beograjskem časopisu Delo.
V njem v Pariz potuje tako, da ga prepoznava iz življenjepisa madžarskega pesnika Adyja, ki je tam preživel velik del življenja.
Kiš je v Budimpešto veliko prihajal.
Na Madžarskem se je dobro znašel.
Domačini so ga sicer prepoznavali po ljubkem tujem naglasu, toda slovnično je govoril tako pravilno, da je popravljal celo Madžare.
Mimogrede, taisto jaz počnem s Srbi.
Njegova Grobnica za Borisa Davidovića je bila v starem madžarskem režimu prepovedana, tu so jo izdajali podtalno, kot samizdat, kar je Kišu ugajalo.
Bil je zelo povezan s Pétrom Esterházyjem.
Ta je v enega svojih del vključil tudi zgodbo iz Kiševe Enciklopedije mrtvih, v kateri je glavni junak njegov soimenjak Esterházy.
Tako ga je zelo duhovito vključil v svojo prozo.
Srbski kulturni krog bo ostal.
Vprašanje je samo, ali bo vezan na Srbijo ali na svet.
Po duhu bo srbska literatura ostala homogena, vendar se bo geografsko verjetno razpršila.
To za našo duhovno kulturo ni nič novega.
Sodobna srbska književnost je v 18. stoletju nastajala zunaj Srbije, eni njenih središč sta bili ravno Budim in Pešta.
Veliki srbski pisci 20. stoletja so povečini živeli in umirali zunaj Srbije.
Rastko Petrović je leta 1949 umrl v ZDA, še prej leta 1943 Jovan Dučić, Crnjanski se je po 25 letih izgnanstva sicer vrnil v Beograd, a samo, da bi tam umrl; pred desetimi leti je v Londonu umrl Danilo Kiš, še prej Borislav Pekić.
To je pet opredeljujočih imen srbske književnosti 20. stoletja.
Kljub temu položaj z literarnega vidika ni videti tako črn.
Madžarska je na primer po trianonskem šoku leta 1920, ko je za madžarskimi mejami ostalo ogromno Madžarov, prišla v obdobje razcveta svoje literature.
V Klepetih nove številke Primorskih srečanj so objavljeni pogovori s fotografom Lucianom Kleva, dobitnikom Kocjančičeve nagrade za leto 1998, in tržaškim pisateljem in alpinistom Dušanom Jelinčičem.
V leposlovnem delu so objavljena nagrajena in izbrana besedila, ki so prispela na peti literarni natečaja Primorskih srečanj.
Kratki zgodbi in ljubezenskim zgodbam so tokrat sledili nekrologi, prvo nagrado pa je dobil Andrej Šušteršič.
Nova številka glasila slovenskih društev na Švedskem s kratkim zapisom in štirimi pesmimi med drugim (objavljeno je, denimo, še poglavje iz knjige Branka Šömna Med v laseh) opozarja na pesniško zbirko Jožice Simončič Ravnovesja - izšla je v zbirki ekološke proze in poezije Onežimo svet, ki jo v Ljubljani izdaja ekološko-kulturološko društvo Jasa.
Ustaviti se kaže tudi pri samih potih oziroma pri sistemih poti.
Nekaj možnosti: Dom - Svet - Dom (dokaj često); Dom - Svet (npr. Jug: od doma v Argentino), Svet (avtor začenja svoj potopis v svetu; npr. Bezenšek, Prežihov Voranc, Neubauer, Likar, Flisar, Cestnik idr.).
Sam »Dom« je pravzaprav zanikanje poti, morda pa bi lahko v ta razdelek uvrstili Erjavčevo potopisno parodijo Pot iz Ljubljane v Šiško.
Gombrowicz skuša z ostro analizo razgraditi pojav oziroma temo, ki ga trenutno vznemirja, to pa vselej znova tako, da osvetljuje njegove že davno izoblikovane in s tem obče prepoznavne poteze, ki so nemalokrat v disonantnem odnosu z vsem neizoblikovanim, dinamičnim in spontanim.
Redu zoperstavlja kaos, mirovanju gibanje, intelektu telo.
Od tod njegovo obsesivno naskakovanje t. i. Forme, vsega dokončnega, vsega, kar je s svojim reproduciranjem enakega že zapisano ohlajanju.
V tem smislu je prav fascinantno Gombrowiczevo odkrito oboževanje mladosti, njene spontanosti, anarhičnosti in muhavosti.
Nekje celo ugotavlja, da se posameznikovo življenje deli na dve obdobji, na fazo rasti in fazo odmiranja, na imperij samozadostnega ognja in prostranstvo razkrajajočega se ledu.
S kakšnim navdušenjem se spominja svojih prvih argentinskih let in bratenj z neukrotljivimi mornarji v revnem predelu Buenos Airesa!
Kako torej kljub krhanju telesa in hkratnemu dozorevanju v realizmu ostati mlad, vstopati v stik s svetom brez bergle polikanih komunikacijskih obrazcev?
Kako ohraniti čut za neodgovornost?
To vprašanje je ključna Gombrowiczeva dilema: zanj, ki je doživel dve mladosti, prvo poljsko in drugo argentinsko, mučno, a hkrati kaotično in svobodno.
Dnevnik začne pisati, ko sta obe izkušnji že za njim, ko počasi dobiva trdno mesto v mreži socialnih odnosov in ko ga začne med samim pisanjem zlagoma obkoljevati tudi že avreola literarne slave.
Za Gombrowicza je edina referenčna točka on sam in njegova subjektivnost - ne stoji zaman na samem začetku Dnevnika štirikrat zapisano »jaz«.
In ta jaz je podvržen entropiji časa in njenim premenam, entropiji, ki jo Gombrowicz občuti tako zelo intenzivno, da je silovito hrepenenje po ekstatični mladosti pravzaprav njena zrcalna slika.
Izviti se za vsako ceno, najti režo, skozi katero bi morebiti lahko ušel pritisku časa.
Gombrowicz se tako skozi kopreno skrajno prizemljene analitične drže razkriva kot goreč vernik.
Gombrowiczeva metoda pisanja je pravzaprav zaklinjevalska.
V njenem jedru je kljub poljubnemu premeščanju zornih kotov in pogostim protislovjem s samim seboj himnično opevanje nebrzdane vitalnosti kot edinega upanje poganjajočega modusa.
Ta gloria pa se vseskozi dogaja preko ognjevitega, z ostrino analitičnega uma opremljenega razgrajevanja posamezniku že danih vzorcev, tistih, ki kanijo s svojo arbitrarno in človekovo individualnost presegajočo ter s tem za Gombrowicza izrazito vampirsko naravo tega istega posameznika preobraziti v okolju prijazno in neproblematično bitje, zapisano vegetaciji.
Gombrowicz je »jezni mladenič«, ki se z vso silovitostjo nenehno upira danim normam, nekdo, ki se vseskozi osvobaja, nekdo, ki mu oznaka »razgrajač« laska bolj kot katerakoli druga.
Kajti edina možna definicija opevane mladosti je v Gombrowiczevem miselnem svetu razločevalne narave: mladost je preprosto kršenje pravila.
Za kršitev pa je vselej potrebno tudi pravilo.
Šele znotraj tako zastavljene opozicije dobijo mladostne vragolije zanj, ki sicer živo občuti jarem družbeno priznanih kodov, posvečen smisel.
Gombrowicz je nekdo, ki so mu drugi prej kot sartrovski pekel - vice.
Sfera, koder se lahko preko nenadno porojene in docela nepredvidljive pustolovščine morebiti tudi katapultira iz lastne lupine, na zastrto ozemlje, za katero globoko verjame, da obstaja, a hkrati ne pozna njegovih koordinat.
Znotraj Dnevnika, sicer izrazito fragmentarnega besedila, lahko kljub gombrowiczevsko konsistentni metodi vendarle razpoznamo določen razvojni lok.
Kljub vsemu subjektivizmu se glavnina Dnevnika posveča splošnejšim, vendar abstraktno zastavljenim temam, ob tem pa tudi lastni preteklosti, ki je, upoštevajoč izrazito časovno distanco, tudi že objekt spoznavanja.
Proti koncu pa se vse pogosteje pojavlja tudi sedanjost, in to v neposredni, grobi obliki.
Prepletanje ekstatičnih tonov z molovskimi se dogaja sočasno z Gombrowiczevo selitvijo v Evropo, ki naj bi prinesla še eno, tretjo mladost.
Morebiti bi jo res, a telo je priplulo že daleč, predaleč.
Fizična bolečina, slutnja katere je, zdi se, vseskozi stopnjevala silovitost, se vse bolj krepi in tako na strežaj odpira vrata resignaciji.
Zavzemanju za »navadnega« in »sproščenega« človeka dodaja sedaj Gombrowicz tudi zavzemanje za zavest o »človeku, prebodenem z bolečino«.
Protislovje je seveda navidezno.
Herojski prvoborec sedaj kaže svoj človeški obraz le še tistim, ki ga niso spregledali že prej.
Spregledali kot intimnega zaveznika.
Pokrajina Ferydurke je močvara, posejana s fantomskimi utrdbami, med katerimi tava glavni junak.
Da bi te mogočne trdnjave razrušil ali kako drugače do temeljev zminiral, si ni mogoče niti zamisliti, izkaže pa se, da jih je mogoče vsaj za hip zamajati.
Gombrowiczev junak je nepredvidena motnja, ki zavoljo nekakšne prirojene nerodnosti nenehno sproža kaos.
S tem, da preprosto napravi gesto, ki odstopa od ustaljenih obrazcev okolja, v katerem se trenutno nahaja.
Nikomur ne pljune v obraz.
Le šokira.
Ljudje se polagoma zmedejo, ustoličeni red je načet, njihove take ali drugačne privzete vloge so postavljene pod vprašaj, preprosto se izkažejo za nekompatibilne z novonastalim, zunajserijskim položajem.
Zmeda se stopnjuje, udeleženci zapleta tekajo naokrog kot slečene lutke, konflikt je neizogiben.
Na vrelišču, ko so odnosi zameštrani v nerazrešljiv klobčič, se naš junak umakne novim dogodivščinam naproti, adrenalinski sok je izžet, potešitev za hip dosežena.
ospod Kravos, kaj je PEN in njegov Mirovni komite vodilo pri izbiri obeh letošnjih tem?
Petkova okrogla miza o Balkanu utegne postreči z ne ravno mirnimi diskusijami in spopadanjem mnenj.
Kaj pričakujete?
V zbirki Žerjavi (Mohorjeva družba) je doslej izšel roman Rude Jurčeca Ljubljanski triptih in tri drame Branka Rozmana z naslovom Ubili so Kristusa.
Namen zbirke (ureja jo France Pibernik) je natisniti oziroma v Sloveniji ponatisniti izbor najbolj kvalitetnih del (proza, poezija, dramatika), ustvarjenih v zadnjih desetletjih v slovenski emigraciji.
Knjige izidejo z bio- in bibliografijo avtorja ter z literarnozgodovinsko študijo, ki naj bi pomagala delo dokončno vstaviti v sklop naše literarne zgodovine.
Organizacija ZN za izobraževanje, znanost in kulturo (Unesco) je pred kratkim po dvajsetih letih dokončala osem zvezkov in več kot tisoč strani dolgo delo o zgodovini Afrike.
Pri izjemnem delu o treh milijonih let zgodovine te celine je sodelovalo več kot 350 znanstvenikov, so sporočili predstavniki Unesca.
Če bi se glosator in poročevalec (podobno velja za simpozialce) samo malo potrudil in prelistal takratno časopisje in kulturno periodiko, bi hitro dobil odgovore na vsa ta vprašanja; morda nekoliko približne, pa vendarle.
Javne idejno strokovne razlage Slodnjakovega pisanja so takrat pisali njegovi bolj ali manj prominentni kolegi z univerze (vendar ne s slavistike - da ne bi kdo prehitro in prepoceni na koga kazal s prstom)!
Nomina sunt odiosa, vsa takratna slavistična generacija se jih bržkone še zmeraj zelo dobro spominja; kdor si jih želi ogledati danes, naj začne z delom, moj namen ni denunciranje.
- Seveda pa to še ne pomeni, da ni treba ali da se celo ne sme o stvareh nič reči: najznamenitejša »strokovna razlaga« med ocenami je v sedmih obsežnih nadaljevanjih izhajala v Naših razgledih; njeno jedro je bilo traktatno podrobno in retorično učinkovito dokazovanje, da je Cankarjev Hlapec Jernej prepesnitev Marxovega Komunistčnega manifesta in nič drugega (domislica o Manifestu je bila nekoč Prijateljeva, priložnostno esejistična pač; Slodnjak jo je omenil z opazko, da je umetnost kaj več kot prepesnjevanje političnih izjav, ali tako nekako).
Ve se, da je zvenelo takšno »strokovno« izvajanje in pribijanje takratnim političnim ušesom všečno.
Če se je retorično dodajala še zamera, da je v Slodnjakovi slovstveni zgodovini veliko premalo NOB, da je njegovo pisanje neznanstveno, aprioristično, protislovno (zmedeno), nemarksistično ali vsaj premalo marksistično, da je oportunistično do nemškega bralca (o vsem tem se je namreč v objavljenih idejah, oceni in metodi bralo), je bilo oblastveno odločnim glavam pač zadosten signal za ukrepanje.
Oblast je zmeraj odločna in prepotentna (glede tega tudi danes ne trpimo pomanjkanja); Slodnjak torej sploh ni bil naključno izbrana žrtev.
