Pariz je še vedno eno najbolj romantičnih, elegantnih in kulturno zanimivih mest na svetu.
Nikjer drugje ni take koncentracije kakovosti.
Obiskovalci se lahko naslajajo nad čudovitimi izložbami delikates, slaščičarn in modnih trgovin, ter jedilniki, izobešenimi pred restavracijami.
Te so polne ljudi, za katere je obedovanje zunaj prav tako resna zadeva kot karkoli drugega, kar počnejo.
Kljub temu, da lahko zapravimo kup denarja tako za obleko visoke mode kot za večerjo, se najde marsikaj vrednega tudi za plitev žep.
Med novejšimi pariškimi razpoznavnimi znaki so še: nadrealistična 107 metrov visoka z marmorjem obložena poslovna stavba v obliki slavoloka Grande arche v četrti La Défense (dvigalo vas popelje na streho, od koder je dober razgled); Institut du Monde Arabe na Levem bregu; Chiracova velikanska dvorana za športne prireditve in koncerte Palais Omnisport v Bercyju; ter seveda Euro Disney, ki so ga kljub hudim polemikam postavili v Marne La Vallé, novem mestu blizu Pariza.
Začela se je zjutraj 14. julija 1789, ko so napadalne množice vdrle v palačo Invalides, se oborožile z 28 000 puškami in odhitele k trdnjavi Bastilji, ki so jo zavzele in osvobodile sedem jetnikov, ki so tam prestajali kazen - to simbolično dejanje je prikazano na gornji sliki.
Ta dan je zdaj državni praznik, ki ga vsako leto praznujejo s parado in ognjemeti.
Ile St-Louis je manjši in mirnejši od obeh otokov.
Ulice na njem so ozke - glavna ga prečka po dolžini - obdajajo pa jih visoke hiše iz 17. stoletja.
Ime je dobil po francoskem kralju, ki je hodil semkaj meditirat, ko ni bilo še ničesar razen kravjih pašnikov.
V miru se lahko sprehodite po nabrežjih, ki so zasajena z drevesi, ali pa spijete kavo v kateri od kavarn.
Sosednje 12. okrožje je že zelo predmestno.
Tu je železniška postaja Gare de Lyon (kjer boste izstopili, če se peljete iz Ljubljane) in velikanski športni kompleks Palais Omnisport v Bercyju, kjer si je možno ogledati vse od rock koncertov do tekme v hokeju na ledu.
V tem okrožju turisti navadno ne prenočujejo, čeprav mirnih hotelov ne manjka in sprehod do Latinske četrti oziroma do Louvra na Desnem bregu ni predolg.
Če veste za določen naslov v Parizu njegovo poštno številko, lahko že po njej ugotovite okrožje.
Vse so namreč petmestne in se začnejo s 750, dodani pa sta številki okrožja.
Poštna številka 75001 torej pomeni prvo okrožje in tako do 75020.
Vedeti pa morate, da je večina navodil za delo z napravami kot tudi komentar v planetariju v francoščini, le pri preizkušanju računalnikov si boste lahko pomagali tudi z angleščino.
Namesto vodnika po muzeju pa si lahko najamete slušalke s posnetki v različnih jezikih.
Ker pa otroci navodil sploh ne berejo, pa kljub temu največkrat kar hitro ugotovijo, kako kaj deluje, večjih težav najbrž ne bo .
Če bi ga kljuv velikosti zgrešili, poiščite rdeče letalo, razstavljeno pred njim.
Petit Palais (Mala palača) stoji nasproti velike - med njima teče avenija Winston Churchill - in razstavlja stalno zbirko starin in slik od antike do začetka 20. stoletja.
Pariški Muzej moderne umetnosti v svoji veliki zgradbi hrani med drugim dela kubizma, pariške šole, Matissa (med njimi sliko Ples), art-dekojevsko pohištvo, prireja pa tudi občasne razstave.
Zgradili so ga za veliko Svetovno razstavo leta 1889.
Visok je 307 metrov in je že zato postal pariški razpoznavni znak.
Vendar dandanes letno že več ljudi obišče kulturni center Georges Pompidou-Beaubourg.
Operne predstave so preselili v novo operno hišo Bastille, v starem gledališču arhitekta Garniera pa je ostal balet.
Če se ne boste odločili za ogled predstave, lahko skočite v Opero tudi podnevi in si ogledate veličastno glavno stopnišče, z marmorjem obloženi foyer in zanimivi Chagallov strop v dvorani.
Na trgu Dauphine (otok Ile de la Cité) iz 17. stoletja je miren park, kjer se lahko sprehodite po s peskom posutih stezah in spijete čaj v kavarni Fanny.
Vendomski trg (na pol poti med Opero in Tuilerijskim parkom) so zgradili med vladavino Ludvika XIV.
Arhitektonsko odličnost poudarja masiven steber z Napoleonovim kipom, ki opazuje butike z visoko modo in draguljarne.
V Josephininih prostorih si lahko ogledate njen nakit, parfume in krojaške račune.
Po njeni smrti se je razkrilo, da je imela za tri milijone frankov dolgov.
Po ljubkem parku in vrtovih se lahko sprehodite.
Ob nedeljah je vstopnina nižja, vendar se pripravite na čakanje v vrsti.
Posebno če nimate veliko časa, raje ne tekajte po vsem mestu, ampak se poučite, kje se kaj dobi.
Če kupujete ekskluzivno garderobo, pojdite v 8. okrožje na Desni breg, kjer so zbrana največja kreatorska imena.
Galeries Lafayette je znana veleblagovnica na Desnem bregu.
Ptice Trg s pticami in drugimi živalmi (Marché aux Oiseau) dela ob nedeljah na trgu Louis Lépine na otoku Ile de la Cité v 4. okr., kjer med tednom sicer prodajajo cvetje.
Ptice in druge ljubljenčke pa ponujajo tudi na nabrežju Mégisserie v 1. okrožju.
Kupite si kito česna in šopek zelišč, uživajte v vonjavah ali pa si naberite sestavine za krasen francoski piknik: klobase, salame, kartonski pladenj morskih sadežev, kos sira, dolgo štruco kruha in steklenico vina.
Stojnice ob času kosila navadno zaprejo, spet pa začnejo prodajati med 16. in 19.30.
Tu so cene fiksne, zato se nima smisla pogajati.
Na naslednjih straneh je izbor lokalov različnih vrst in cenovnih skupin osrednjega Pariza.
Če pa še ne veste, za katero nacionalno kuhinjo bi se odločili, poskusite v Savannah Café (27, rue Descartes, 5. okr., tel.: 43 29 45 77), kjer strežejo hrano z vsega sveta.
Mnogi so prepričani, da je ta izjemna restavracija najboljša v vsem Parizu, zato je treba mizo rezervirati nekaj mesecev vnaprej.
V z lesom opaženih prostorih s kristalnimi lestenci vlada grajsko in hkrati klubsko vzdušje.
Sedite lahko zunaj ali pod stekleno streho pri značilnih okroglih mizicah, ki so komaj dovolj velike za kozarce, in opazujete ljudi.
Skoraj v vseh lokalih se da dobiti tudi vsaj manjše prigrizke.
Če radi pijete pivo, pa ne želite preveč zapraviti, naročite un demi ali une pression, sicer vam bodo prinesli veliko pivo ali dražjo vrsto piva v steklenici.
Na splošno pa je pivo cenejše od mineralne vode.
V Parizu je tudi veliko čajnic, majhnih in velikih.
Večina je odprta od opoldneva do večera.
Postrežejo z lažjimi obroki, nepozabnimi sladicami in sladoledi.
Nekatere se imenujejo pâtisseries (slaščičarne), na primer Fauchon (26, place de la Madeleine, 8. okr.), ki ponuja ob ozkih kromanih pultih svoje torte, ki se jim ni moč upreti.
Francija je (za ZDA) druga največja proizvajalka sira na svetu.
Vsaka pokrajina izdeluje značilne vrste sirov, tako tudi Ile de France, sredi katere stoji Pariz.
Tu je najbolj znan brie de Meaux, okrogel in ploščat, prekrit z belo plesnijo.
Pogajalci na dunajskem kongresu so ga leta 1815 proglasili za 'kralja sirov'.
Seveda pa ima brie daljšo zgodovino - že v 15. stoletju ga je Karel Orleanski, oče Ludvika XII., naročal na ducate in ga podarjal za novoletna darila.
Brieja je veliko vrst, na splošno pa morate pri nakupu paziti, da je hlebec prožen in ne premehak ob pritisku.
Barva naj bo bledo rumena, z rdečkasto-belo skorjo.
Na kmetijah ga delajo tudi pod imenoma fouge're ali fouge'ru.
Kakovostno vino ima na nalepki naveden château (grad oziroma posestvo), s katerega prihaja.
Grand hotel Bristol v ulici Fauburg St. Honoré, 8. okr. (tel.: 42 66 91 45) je opremljen s tapiserijami in slikami starih mojstrov, ima pa tudi bazen.
Manjši, vendar imeniten in elegantno staromoden Lancaster (tel.: 43 59 90 43) ima prijeten atrij, stoji pa v dokaj mirni ulici Berri blizu Elizejskih poljan v 8. okr.
Na Levem bregu je odličnih hotelov manj.
Eden izmed njih se imenuje Guy Louis Duboucheron (13, rue des Beaux Arts, 6. okr., tel.: 43 25 27 22); v njem je umrl Oscar Wilde.
Opremljen je nekoliko ekscentrično in ima priljubljen tropski zimski vrt ter kavarno s pianistom.
Med boljšimi je tudi Pont Royal (7, rue Montalembert, 7. okr., tel.: 45 44 38 27).
V 9. okrožju boste našli Grand Hôtel Intercontinental (2, rue Scribe, tel.: 40 07 32 32) z znano restavracijo Opéra-Café de la Paix, poleg njega pa hotel Scribe (tel.: 44 71 24 24).
V 1. okrožju je dober hotel Tuileries (rue Saint Hyacinthe, tel.: 42 61 04 17), opremljen v regentskem slogu.
Blizu trga Vendôme je tudi najstarejši pariški hotel Moli'ere (rue Moli'ere, tel.: 42 96 22 01) v nekdanji gledališki stavbi.
V četrti Marais sta dokaj mirna hotela Place des Vosges (12, rue Birague, 4. okr., tel.: 42 72 60 46) in Vieux Marais (8, rue du Plâtre, 4. okr., tel.: 42 78 47 22).
V Parizu je možnosti za nočne dogodivščine nešteto - od sumljivih barov do bleščečih kabaretov.
Stvari se ne dogajajo samo v enem delu mesta, različne vrste prireditev pa so res koncentrirane v določenih četrtih.
Če želite ponoči najti živahne ulice in različne vrste zabave, se morate spet odločiti najprej med obema bregovoma.
Okoli Bastilje (11. okrožje) je nekaj lokalov s striptizom in neuglednih beznic, pa tudi več trendovskih barov in nočnih klubov z živo glasbo ter stara plesna dvorana.
Vse to boste našli v trikotniku med ulicami Charonne, Lappe in Roquette.
Koncertna prizorišča so še:
V Forumu des Halles, Olympii (28, boulevard des Capucines, 9. okr.) in Rock'n'Roll Circusu (6, rue Caumartin, 9. okr.) igrajo rock skupine sorazmerno majhnemu občinstvu.
Večje dvorane so naslednje:
Poleti je pariško podnebje bolj celinsko.
Vlažen zrak in vročina sta lahko nevarna, če pretiravate z ogledi - vožnja z ladjo po Seni vas bo prijetno osvežila.
Če imate v sobi televizor, si oglejte météo, vremensko napoved, - razumeli jo boste, tudi če ne znate francosko.
Če načrtujete v Parizu samo podaljšani konec tedna, naj bo dodatni dan raje petek, saj je ob ponedeljkih večina muzejev in galerij zaprtih.
Velik park z umetnim jezerom, v katerem lahko plavate ali jadrate.
Z otroki se v Pompidoujev center odpravite po najkrajši poti, pa čeprav jih nimate namena peljati na katero izmed razstav v Narodni muzej sodobne umetnosti.
Tudi drugih zanimivosti je dovolj - tako ob sredah in sobotah prirejajo otroške delavnice v francoščini in angleščini.
Z dvigalom se lahko popeljete do prve, druge ali tretje ploščadi Eiffelovega stolpa.
Na prvi si lahko ogledate avdio-vizuano predstavitev zgodovine zgradbe, ki so jo zgradili leta 1889 za Svetovno razstavo.
Astérixov park je nov zabaviščni park s stotimi zanimivostmi in šestimi "svetovi" za raziskovanje, recimo Astérixov (keltski) svet, Svet starega Rima, Svet domišljije.
V park, ki je od Pariza oddaljen 38 km, stoji pa poleg letališča Roissy/Charles de Gaulle, nas pripelje direktni avtobus s postaje RER Charles de Gaule.
Ni nujno, da je Pariz drag.
Če bi ga radi kljub skromnim sredstvom vseeno doživeli, lahko izbirate med veliko ponudbo poceni hotelov in mladinskih prenočišč.
Če se pripeljete z vlakom ali z letalom, poiščite na kolodvorih ali letališčih hôtesses de Paris, hostese z informacijami o tem, v katerih hotelih je še kaj prostora in vas napotile tja.
Če se vam pokvari avto, lahko pokličete pomoč 24 ur na dan na tel.: 47 07 99 99.
Odstotek davka je odvisen od vrste blaga, ki ga kupite.
18 odstotni davek velja za parfume, krzno, zlatnino in fotografske aparate, za ostalo pa velja 13 odstotni davek.
1, rue Aubert, 9. okr. Govorijo tudi angleško.
Pošta na 71, avenue des Champs Elysées je odprta tudi ob nedeljah in praznikih.
Najmanjša hitrost na avtocesti je 80 km/uro pri dobri dnevni vidljivosti.
Če so ceste mokre, je omejitev izven poseljenih predelov 80 km/uro, na regionalnih cestah in avtocestah brez cvestnine 100 km/uro, na pravih avtocestah pa 110 km/uro.
V megli, z vidljivostjo manj kot 50 metrov, je omejitev 50 km/uro.
Podobno kot pri nas je tudi v Franciji moč natočiti osvinčen ali neosvinčen bencin (normale ali super), zato se držite tistega, ki ga zahteva vaš avto, da ne bo težav pri vplinjanju in izgorevanju.
Če enkrat z osvinčenim bencinom napolnimo rezervoar avtomobila, ki uporablja neosvinčenega, še ne bo hude škode, če le naslednjič izberemo pravega.
Če hočete poln rezervoar, recite: Faites-le plein, s'il vous plaît!
Dober način za orientacijski ogled mesta je tudi avtobus, recimo linija 24, čeprav je promet zelo gost.
Na postajah so navedene številke avtobusov, ki na njih ustavljajo.
Na avtobusih pa si lahko ogledate shemo linije z označenimi postajami.
Zemljevide celotnega avtobusnega sistema lahko dobite na postajah metroja, avtobusnih terminalih in turističnih uradih.
Na nekaterih postajah boste naleteli na avtomate za vstopnice, pred katerimi se morate postaviti v vrsto in v njih pred vstopom na avtobus označiti vstopnico.
Vodene avtobusne oglede mesta ponuja več agencij.
Boljše imajo dvonadstropne avtobuse z velikimi okni.
Pojasnila v svetovnih jezikih dobite od vodnikov ali s pomočjo slušalk, ki jih preklopite na jezik, ki ga najbolj razumete.
Agencije ponujajo izlete tudi izven Pariza, recimo v Versailles, Malmaison, Giverny, Fontainebleau, Chartres.
Tudi tja pridete ceneje s sredstvi javnega prevoza (glej Izleti v okolico, str. 41-4).
Če se odločite za agencijo, bo cena vključevala vožnjo, vodstvo z razlago in nekaj glasbe med vožnjo, če je tako domenjeno tudi vstopnine in obrok hrane.
Dobro se je prijaviti vnaprej, lahko po telefonu ali osebno v poslovalnicah agencij:
Prvi vlaki odpeljejo ob 5.30, zadnji ob 0.30.
Kot drugod po svetu tudi v Parizu ni priporočljivo, da, posebno ponoči, sami vstopate v prazne vagone.
* Za informacije o metroju, RER in avtobusih povprašajte na tel.: 43 46 14 14 (RATP).
Letni koledar pariških prireditev si oglejte na straneh 93-4.
Turistična zveza izdaja natančnejši seznam razstav in drugih prireditev v posebni brošuri Saisons de Paris.
Turistične informacije v angleščini lahko dobite 24 ur na dan na tel. 47 20 88 98.
FNAC - knjigarne prodajajo vstopnice za glasbene prireditve.
dovolj je ça suffit
grem v... je vais a...
kako se pride do...? pour aller a ... s'il vous plaî?
četrtek jeudi
Ali lahko govorite počasneje?
