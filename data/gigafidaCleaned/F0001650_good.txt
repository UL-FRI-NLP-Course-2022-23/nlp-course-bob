Bosanski Srbi so imeli namreč 90 odstotkov vseh poslovnih transakcij s Srbi na drugem bregu Drine.
Podražitev energije bi lahko v vsakem pogledu povzročila tudi podražitev domačih proizvodov, kar pa ne bi ogrozilo nacionalne valute, konvertibilne marke, temveč samo plačilno sposobnost državljanov oziroma njihov standard, je dejal Nichol, ki v BiH nadzira vso denarno politiko.
Potrošnikovi delavci priznavajo, da se za množično prodajo delnic odločajo predvsem zaradi razočaranja, ker jim je bivši glavni direktor Jože Kovač prikrival realni položaj v podjetju.
Ves čas jim je zagotavljal, da je podjetje poslovno zelo uspešno, zato naj ne zamenjajo Potrošnikovih delnic za delnice Živil po ponujenem menjalnem razmerju.
Anketa slovenskega statističnega urada o poslovnih gibanjih v predelovalnih dejavnostih kaže, da so se februarja skupna naročila zmanjšala, vendar so pri tem izvozna začela spet naraščati.
Januarja se je začela in februarja nadaljevala krepitev gospodarskega optimizma v predelovalnih dejavnostih.
Anketirani direktorji namreč pričakujejo povečanje povpraševanja ter ugoden vpliv te okrepitve na obseg proizvodnje.
Da je to premalo za pravi operativni okvir delovanja agencije za kmetijske trge, ki bi bila lahko akreditirana v Bruslju, odgovornim na kmetijskem ministrstvu očitno še ni povsem jasno.
Zato je po svoje sreča v nesreči počasnega dela kmetijskega ministrstva pri vzpostavljanju agencije za kmetijske trge, da delegacija oglednikov pred dnevi ni bila čisto prava inšpekcija, delegirana iz Bruslja.
Vendar se je to pokazalo šele ob samem obisku.
Prišli so namreč predstavniki podjetja Sigma (dva od njih sta bila Angleža), ki dela za OECD in delno tudi za namene povezane z EU, najela pa jih je služba vlade za evropske zadeve (SVEZ).
Med triurnim pogovorom so jih zanimala vprašanja finančno knjigovodskih storitev na plačilni agenciji, notranje kontrole, notranje revizije ipd.
»Provizije so instrument konkurenčnosti banke in to bodo tudi ostale.
Po potrebi se bodo prilagajale in spreminjale glede na konkurenco in zahteve po pokrivanju stroškov banke,« je povedal Matjaž Jauk, pooblaščenec uprave Nove Kreditne banke Maribor.
Ta banka je vnaprej določeno provizijo v višini 20 tolarjev uvedla že v začetku februarja, in sicer za plačila posebne položnice prek BankŽNeta.
Za splošno položnico je pri istem načinu plačila potrebno odšteti 0,5 odstotka od zneska plačila oziroma najmanj 20 in največ 375 tolarjev.
Za plačilo s trajnim nalogom je potrebno odšteti 20 tolarjev, prenosi med računi v NKBM pa so brezplačni.
Provizija za posebno položnico pri bančnem okencu je 40 tolarjev, za splošno položnico pa odstotek od zneska plačila oziroma najmanj 40 in največ 750 tolarjev.
Za plačila prek bankomata ali prek skrinje za hitre storitve veljajo v NKBM enake cene kot za posamezno vrsto plačil pri bančnem okencu.
Ljubljana - Trdnejši podatki o letošnjem januarskem izvozu in uvozu bodo pri roki šele čez mesec dni, uradna ocena pa govori, da tolarski izvoz presega lanskega, ne pa tudi, če ga obračunamo v krepkejših ameriških dolarjih.
Uvoz tudi v dolarjih nikakor ni skromnejši, in zato je januarski primanjkljaj petkrat večji od lanskega januarskega.
Frankfurt - Nemška industrijska velikana Mannesmann (od januarja del telekomunikacijske nadnacionalke Vodafone Airtouch) in Siemens sta se odločila združiti svoji proizvodnji avtomobilskih delov, sta v ponedeljek sporočili vodstvi obeh podjetij.
Novi joint venture se bo imenoval Atecs Siemens Automotive: to bo tretje največje tovrstno podjetje v Evropi, v njem bo zaposlenih 50.000 ljudi, letni promet pa bo po predvidevanjih znašal sedem milijard evrov.
Skupno podjetje bo začelo delovati 1. julija letos, njegov šef pa bo Franz Wressnig, ki trenutno vodi Siemensov oddelek za avtomobilske dele.
