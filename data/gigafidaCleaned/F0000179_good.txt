NOVO MESTO - Nogometaši novomeškega Elana, ki so spomladi s prvim mestom v zahodni skupini tretje slovenske nogometne lige napredovali v drugoligaško druščino bodo prvo tekmo nove sezone odigrali 17. avgusta v gosteh pri Aluminiju, 24. avgusta pa se bodo s tekmo proti Jadranu prvič predstavili tudi domačim navijačem.
V nadaljevanju bodo v gosteh igrali s Šentjurjem, nato doma z Železničarjem in spet v gosteh s Črnučami.
NOVO MESTO - Nogometni klub Regrča vas bo na svojem igrišču v petek, 15. avgusta, pripravil turnir v malem nogometu, za katerega se lahko prijavite do četrtka, 14. avgusta, ko bo ob 20. uri žrebanje v bifeju Viktor.
Turnir se bo začel ob 8. uri, dodatne informacije pa lahko dobite po telefonu 321 789 ali 27 071.
Kako zahtevno je bilo tekmovanje, dokazujejo tudi številne nesreče, ki so se v času svetovnega prvenstva zgodile tekmovalcem, vzrok nesrečam pa je bila predvsem neizkušenost v jadranju v zahtevnih visokogorskih razmerah.
Smrtnih žrtev med tekmovalci k sreči ni bilo, se pa je nekaj udeležencev prvenstva poškodovalo, ena izmed korejskih reprezentantk tudi huje.
Kot je povedal Marjan Grah po povratku s Pirenejev, bi, če bi več tvegal, lahko kljub zastareli opremi dosegel boljšo uvrstitev, a se je, ko je videl nesreče sotekmovalcev, raje odločil za varnejše jadranje in se vrnil domov živ in zdrav.
Dolenjce so v Lizboni gledali v hrbet
