V derbiju kola, ki je zaradi vsega izrečenega po pokalnem finalu zbudil zanimanje javnosti, so Ježičanke znova premagale Celje.
Domače košarkarice so se v 35. minuti sicer približale gostjam na pet točk zaostanka (53:58), kaj več pa jim je preprečila razpoložena Tina Kvaternik.
Ljubljančanke so izkoristile odsotnost poškodovane Metke Obrovnik in slab dan Nadje Ramšak.
Njen oče Franci, tehnični direktor kluba, je po dvoboju dejal: »Ježici se vse bolj približujemo in ob kakšni okrepitvi lahko pričakujemo, da bo naslov prvakinj ostal v Celju.«
Panionios, ekipa Jureta Zdovca, je bil v 9. kolu DP na domačem parketu uspešen proti Maroussiju s 95:72, Zdovc pa je dosegel 9 točk (za 3 - 3:6), 3 skoke, 3 asistence in 2 blokade v 36 minutah.
