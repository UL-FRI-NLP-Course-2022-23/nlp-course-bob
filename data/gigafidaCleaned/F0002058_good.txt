Miro Cerar je dejal, da mu je zelo žal, ker je bila po odhodu generacije, ki je na SP 1970 v Ljubljani zasedla 4. mesto, do uspehov Lojzeta Kolmana in trenerja Jožeta Mešla velika rezultatska praznina.
Kako je s podmladkom ta čas?
Na predolimpijskem turnirju v Avstraliji je bil Petkovšek tretji na bradlji.
Mu torej avstralska klima ustreza?
Tudi v proceduri pri kontroli dopinga so pri Jamajčanki naredili dve veliki napaki.
Prva je, da niso upoštevali omejitev pri specifični gostoti urina.
Zaradi dehidracije je bila koncentracija tekočine pri Otteyevi na mitingu v Luzernu, kjer je bila lani pozitivna, precej nad dovoljeno mejo, kar pomeni, da bi morali vzorec pred analizo razredčiti ali pa opraviti matematično korekcijo, ki je predlagana v internem kodeksu postopka medicinske komisije MOK.
Druga napaka je narejena v metodologiji, ker niso upoštevali navodil MOK o uporabi masne in plinske spektrofotometrije (interni standard je z vsaj tremi absorbancami).
Otteyjeva verjame, da bo dosegla bržkone najpomembnejšo zmago v karieri, oziroma, da bo septembra lahko tekmovala v Sydneyju.
»Vseskozi se pripravljam za olimpijske igre.
Počutim se dobro.
Tudi dovolj časa bo, da se psihično pripravim za zadnji nastop v karieri,« je pred odhodom v Monte Carlo povedala Jamajčanka.
O tem, koliko denarja je vložila v obrambo, ni želela govoriti, jasno pa je, da ga ni malo, oziroma, da se vsota suče krepko nad 100.000 dolarji.
»Ta čas je najbolj pomembno, da dobim možnost za nastop na OI, kjer bi rada športno končala kariero.
Odškodninski postopek v tem trenutku ne pride v poštev.
To je stvar civilnega sodišča,« je še dodala Otteyejeva.
Pisala se je sezona 1994/95, številni ljubitelji hokeja v Kanadi in ZDA pa so iz tedna v teden zaman čakali na štart.
Zaradi stavke hokejistov se je sezona začela z debelo zamudo, v močno skrajšanem tekmovanju pa so se takrat najbolje znašli prav Vragi in tako osvojili svoj prvi Stanleyjev pokal.
Še do te junijske sobote 2000 se niso otresli zlobnih opazk, češ da je bilo takrat lahko zmagati, saj so mnogi favoriti že vrgli puško v koruzo ob medlih igrah svojih stavkajočih asov.
Zanimivo pa, da je tudi v letošnji končnici bil prav New Jersey tisti, ki je v odločilne boje štartal brez najbolj priznanih in predvsem najdražjih zvezdnikov.
V včerajšnji izdaji dnevnika Toronto Star so celo zapisali, da tolikšnega števila anonimnežev zlepa ni imelo niti eno moštvo od tistih najboljših v končnici, v mislih pa so najbrž imeli tudi ekipo iz Toronta, edino kanadsko v letošnjem četrtfinalu.
Toda ta, z razvpitim švedskim asom Sundinom, sedemčlansko rusko zasedbo in sijajnim vratarjem Josephom, se je prav v četrtfinalu spotaknila - ob oviro iz newyorškega predmestja ...
Ko je španski teniški igralec Juan Carlos Ferrero pred dvema letoma igral v finalu mladinskega Roland Garrosa, je bil videti kot slaboten suhec, nežen deški obraz pa je le še potrjeval njegovo krhkost.
Zdelo se je, da bo tudi on romal na dolgi seznam uspešnih mladincev, ki se ob prehodu v člansko konkurenco izgubijo v povprečju.
Več je obetal Čilenec Fernando Gonzales, ki je s svojim mišičastim telesom in pravim macho nastopom takrat dobesedno zmlel mirnega Juana Carlosa.
Vendar se je zgodilo prav nasprotno - dve leti kasneje Gonzales nikakor ne more prestopiti magične meje najboljše stoterice lestvice ATP, Juan Carlos Ferrero pa po letošnjem Roland Garrosu zaseda sedmo mesto v Champions Race ATP in je nedvomno eno izmed največjih odkritij moškega tenisa v zadnjih letih.
Giancarlo Ferretti, športni šef moštva Fassa Bortolo, je najbolj ugleden italijanski kolesarski strokovnjak.
Pa ne le zato, ker je v preteklosti skrbel za takšne zvezdnike, kot so Gianni Bugno, Moreno Argentin in Michelle Bartoli, temveč zato, ker je človek, ki mu kolesarji najbolj zaupajo.
Je umirjen in uglajen človek, ki za razliko od svojih rojakov ne govori preveč, pa tudi ne tako bučno.
Od zadnjih afer se je distanciral tako, da ga v kolesarstvu ni bilo poldrugo leto.
Vrnil se je lani in prevzel moštvo Fassa Bortolo.
Preden bodo Miku Tysonu dovolili priti v Veliko Britanijo in 24. junija v Glasgowu boksati z Loujem Savaresejem, hoče britanska boksarska komisija vedeti, kakšna zdravila jemlje.
Ni bila namreč zadovoljna z momljanjem njegovih trenerjev, da »jemlje nekaj, kar v njegovih možganih uravnava ravnovesje kemičnih spojin.«
Tysona so pred časom zdravili proti depresiji, še zdaj pa po besedah ljudi, ki ga obkrožajo jemlje nekaj »kar skrbi, da Mike normalno reagira in ne zgubi živcev, ko se kaj zgodi.«
Zaplet z zdravili - boksarska komisija hoče vedeti, s čim natančno imajo opravka - je zadnji v seriji dogodkov, ki spremljajo Mikov nastop na Otoku.
Proti njegovemu prihodu je tudi skupina za boj proti posiljevalcem, ki je na sodišču zahtevala, naj Tysonu - ve se, zakaj - prepovedo prihod.
