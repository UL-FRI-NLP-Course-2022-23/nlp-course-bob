Očitno je nekaj: zdaj ko sta se prepričala, da ni nobene nevarnosti v tem, da sam zaspiš, jemljeta to kot samoumevnost.
A do nje se sama od sebe ne bi mogla nikoli dokopati.
Njun izbor je torej res odvisen od najinega: midva kot starša sva tista, ki 'osvetljujeva svet', od naju je odvisno, kakšne bodo sence na poti, ki drži od popolne odvisnosti k popolni, zdravi neodvisnosti.
Ana se spretno kobaca po kolenih in laktih, da bi zakorakala, pa se še ni odločila.
Na tem področju vodi Klemen (ki sicer zaostaja v rasti za Ano).
Danes mu je, ko je sedel v obedovalnem stolčku, padla na tla skorjica kruha.
(Nasploh najraje jesta kruh, in kolikor lahko presodim, ga tudi najlaže in brez motenj prebavljata.)
Nekaj časa ga je samo gledal in malo cvilil.
Jaz sem počel nekaj drugega, tako da se nekaj časa nisem zmenil več zanj.
Ko sem spet pogledal, sem videl, da se sklanja prek reže med hrbtnim in ročnim naslonilom sedeža, globoko nagnjen proti tlom.
H kruhu je stegoval roko, iz katere mu je bingljal slinček, tako da se je s trakcem dotikal kruha.
Dvigoval je roko in z njo trakec, kakor da je kruh že ujel na trnek…
Popoldne smo ju dali spat ob enih.
Niti nista kaj dostri negodovala, čeprav se Ana že 2 tedna vse bolj upira.
Potem smo v dnevno sobo slišali, kako nekaj komunicirata.
Vse bolj sta se smejala.
Posebno Klemen je kar vriskal.
To je trajalo kake tri minute.
Potem je bil nekaj časa mir, in nazadnje se je zaslišal Klemnov klic negodovanja.
Nastavil sem si uro, češ čez pet minut grem pogledat.
Sklepal sem bil, da je Ana medtem zaspala, Klemen pa se zdaj jezi, ker mu ne dela več družbe.
Klemnovi kriki so postajali pogostejši in zelo nejevoljni, in ravno sem že vstal, ko sem nekako v ušesu zaslišal Anin smeh.
Zasmejala se je še enkrat enkrat, prav blizu.
Ko sem stopil v predsobo, sem zagledal nasmejano Ano z medvedkom – v kuhinji (8 metrov poti od posteljice)!
Pobral sem jo in jo nesel nazaj h Klemenu, da se je pomiril.
Jasno, najprej je bil nad njenim pobegom navdušen, potem pa se mu je zamerilo, ker ni pomagala še njemu iz njegove mreže…
Nismo mogli pogruntati, kako je prišla ven.
Odkrili smo, da pri R. doma oba na veliko hodita, pri nas pa skoraj nič.
Ker so tam prostori ožji in ne trpita od agarofobije…
Pazljivo opazovanje mi je na srečo potrdilo, da vse druge gleda.
Ne morem se spomniti, kako so zadnjič Ančki jemali kri.
A malo se mi že zdi, da ji niso nič stiskali ročice, saj so ji kri jemali iz hrbtišča dlani, pa tudi zelo se je upirala.
Žal sem pozneje naletel na razlago kratice NSE – gre za nevronskospecifično enolazo, ki v povišanih vrednostih vselej nakazuje nervoblastom z ne posebno dobro prognozo.
Oziroma, stadija 2 in 3 imata pri vrednosti pod 100 ng/ml odlično prognozo, a naša Ana ima žal vsaj trenutno vrednost 135 ng/ml.
(Izkazane vrednosti v 4. stadiju so od 6000 do 7500 ng/ml…)
Klemen: strokovnjak za odpiranje naprav in sploh vsega, kar ima kak pokrovček ali mehanizem.
Če ne gre drugače, uporabi zobe.
Ničesar ne spregleda.
Silovito sem se ustrašil, posebno ker nisem videl, ali ima oči sploh odprte itn.
B. se je sklonila nadenj, mu nekaj prigovarjala, in čez deset sekund je sam vstal.
Potem se je spet vedel normalno, le po pol ure je še enkrat legel, spet približno na isto mesto, in gledal TV od tam s tal, ne da bi se kake pol minute menil za naju dva.
Nehote nahajam nova in nova znamenja visoke inteligence predvsem pri Klemnu, a tudi pri Ani.
Tako je včeraj Klemen v nekem predalu staknil rinke za zavese (velike obročke iz lesa).
Enega je vzel, potem pa se je ustopil pod omaro, kjer imamo na vrhu smrekico, in kazal gor in vekal.
Ko ga je B. vzdignila, je skušal natakniti obroček na vejico!
Se pravi, prispeval je svoj obesek!
Tega se ne bi nikoli naučila, če ji ne bi jaz pustil, da si je jemala novo in novo mandarino in jih povečini vse zmečkala in krhlje pljuvala po tleh ipd.
Enako je Klemen ne bi tako naučil pisati in držati pisala – cena je pač kakšna počečkana tkanina…
Le dve uri zatem se ji je posrečilo, da je prvič lulala v kahlico.
Še vedno mu je bistveno 'osvajanje tehnike'.
Tako na primer vsak dan jemlje iz omare steklenico s kisom, ki ima poseben zamašek (plastičen, s sredinsko luknjico in z privzdigljivim pokrovčkom).
Poskusil sem ga danes odučiti: nakapljal sem si na prst kis in mu ga dal povohati.
Iz njegove reakcije sem takoj videl, da mu je že znano, za kakšno zoprno tekočino gre; odkimaval je in se kremžil in obračal glavo vstran – ni pa se nehal zanimati za steklenico.
Torej ga ni pritegovala vsebina, ampak samo 'problem' – kako jo odpreti in zapreti.
Iz istega razloga se ves čas bojuje za kulije in flumastre ipd.
Včeraj sem opazil celo, da se je povsem umiril in začel gledati TV, ko so tam v reklamnem sklopu pokazali čudežni odpirač za konserve!
Še več takšnih pripetljajev je bilo, ki so nama pokazali, da Ana nasploh razume tudi hitro komunikacijo med staršema in sploh veliko več, kot slutiva.
Pri Klemnu je težje uganiti, ker ni tako komunikativen (zanika rad, pritrdi pa skoraj da ne: vedno samo hoče izbiro)…
Dodatna pa je, da otroka občutita najino nezavedno in sicer samoprikrivano živčnost zaradi današnjega Aninega pregleda pri dr. Neubauerju.
Danes je počilo: 'Ne, ne, še žal ti bo, ampak grem, ti si me spokal…'
Ana zelo lepo poje – cele melodije, ki pa si jih sama izmišlja.
Pri spravljanju otrok spat in pri 'discipliniranju' nasploh problem le Klemen, ki se ne ozira na nobeno svarilo.
V par sekundah bo prižgal po nekaj gumbov grelnikov na štedilniku, razmetal časopise in polil vodo iz kozarca ...
Zadnje čase se razjoče, če ga flocknem po prstkih, čeprav mislim, da to res ne more boleti – morda je spoznal emocionalno plat udarca ...
V varstvu poleg najinih dveh le še Lavra, drugi odšli v vrtce ...
A danes, ko sem to storil – bil sem sam doma – okrog devete, sta res hitro zaspala, vendar pa je bila Ana že nekaj časa zelo cmerava ...
