V žužemberškem vrtcu je premalo prostora
LJUBLJANA - Društvo zeliščarjev iz Ljubljane organizira v soboto, 9. julija, tradicionalno strokovno ekskurzijo v Kočevski Rog in okolico.
Odhod iz Ljubljane bo ob 7. uri izpred Univerze v Ljubljani na Trgu osvoboditve.
Udeleženci iz Dolenjske pa se bodo zbrali med 8.30 in 9. uro v Podturnu pri Dolenjskih Toplicah, kjer jih bo čakal vodič Jože Boh.
Udeleženci si bodo lahko ogledali destilarno eteričnih olj in nabirali zdravilna zelišča, ogledali si bodo največjo jelko, potem pragozd.
V bližini bodo položili šopek cvetja na grobišče, kjer so Nemci leta 1943 zažgali 28 nepokretnih partizanskih ranjencev z bolnico vred.
Po želji si bodo lahko ogledali tudi kraj, kjer so bili leta 1945 ubiti domobranci.
Ob 13. uri bo na vrhu Roga pri bivši žagi Stanislav Erjavec odgovarjal na vprašanja o zdravilnih zeliščih.
Ivan Maršič pa bo skuhal zeliščno enolončnico.
Ker bo pohod po gozdu, se primerno oblecite!
