Wiener Neustadt - Na svetovnem pokalu amaterjev v latinskoameriških plesih za leto 1999 je v Avstriji z odličnim rezultatom zmagal slovenski plesni par Andrej Škufca in Katarina Venturini.
V močni konkurenci parov iz 25 držav, med katerimi so bili tudi tekmovalci iz Japonske, Avstralije in ZDA, je naš par od sodnikov prejel 33 enic od 35 možnih, kar je izreden uspeh.
Venturinijeva in Škufca sta kot častni ples ob koncu tekmovanja izbrala cha-cha-cha, da sta vse močno prevzela, pa je pokazal navdušen aplavz več kot sedem tisoč gledalcev.
»Zadovoljna sva z nastopom, saj sva vse plese resnično dobro odplesala.
Že pred tekmo sva čutila, da sva v odlični formi, zato sva pričakovala eno od prvih treh mest,« sta po zmagi povedala Katarina in Andrej.
Igor Jerman (kawasaki) se je na 1. dirki pred več kot 100.000 gledalci z 21. mesta prebil do 14. in osvojil dve točki za SP, na 2. pa je zaradi okvare motorja odstopil.
»Malce sem razočaran, saj sem bil tudi na 2. dirki dobro na poti, ko je motor nenadoma čudno zahrumel in ugasnil,« je po dirki povedal 23-letni Jerman.
