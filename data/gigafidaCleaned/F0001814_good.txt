Pri Prešernovem spomeniku je posedalo približno toliko mladih, kot jih je med počitnicami vsak dan ob tem času.
Nekaj mimoidočih je hitelo z vrečkami dobrot, ki so jih nakupili na trgu, precej se jih je le lenobno sprehajalo.
Večina je pogledovala na uro in se potem nezaupljivo ozirala v nebo.
Le nekaj jih je bilo opremljenih z zaščitnimi očali.
»Včeraj sva jih iskali po mestu, a jih nikjer več ni bilo mogoče dobiti.
Tiste, ki vidiva, da jih imajo, poprosiva, da nama jih za trenutek posodijo.
Večinoma so vsi prijazni, le mlajši fant je zahteval denar, a je na koncu vendarle popustil,« sta povedali srednješolki Nada in Tanja, ki sta tekali sem ter tja po trgu.
Od mrka sta pričakovali več.
Balatonlelle - Če prve jutranje ure niso obetale kaj dosti, se je pozneje izkazalo, da je za doživetje Sončevega mrka na Madžarskem dan več kot sijajen.
Ob Blatnem jezeru, v letoviškem mestecu Balatonlelle, približno 30 kilometrov oddaljenem od Siofoka, skozi katerega je potekala središčna črta mrka, je na povsem jasnem nebu Sonce odigralo izjemno predstavo.
Za palec morske obale imamo na Slovenca.
In zato je seveda logično, da majhno morje izkoriščamo kot ocean.
Ko udari poletje, se v njem namaka deset, dvajset in več tisoč kopalcev na dan.
In če bi se na morje hkrati podala samo petina lastnikov slovenskih plovil, bi jih hkrati imeli 1500 v tej slani luži.
Toda poleg njih imamo še skoraj toliko tujih jaht, čolnov, skuterjev, jadrnic, gumenjakov, sandolinov, jadralnih desk ...
Seveda se lahko tudi policistu ali vojaku zgodi nesreča.
Smrt je res v vseh primerih enako boleča.
Toda moralno in politično gledano pa vsaka smrt nima enake teže.
Vse preveč pozornosti bodo zdaj usmerili v to, kako naj bi kaznovali že tako kaznovanega vojaškega (poklicnega, vrhunsko usposobljenega) voditelja čolna.
Premalo pa v to, kaj je treba storiti, da podobnih nesreč (zaradi nespoštovanja predpisov) vsaj poklicani in profesionalci ne bodo več povzročali.
Če pri policiji ali pri vojski ni reda, zakaj bi ga potem lahko pričakovali drugje?
Javnost zdaj upravičeno ogorčeno zahteva, naj ji nekdo pove, do kod se lahko v tem morju še varno kopa, saj ve, da ob nadaljnji popustljivosti in dosedanji praksi prva žrtev nikakor ne bo tudi zadnja.
Goričko - Večtisočglava množica, ki se je zbrala na opazovanju Sončevega mrka v Trdkovi, je vznemirjeno vzvalovila, še preden je Luna nad goričkim nebom prekrila Sonce.
Iz avstrijske smeri se je proti njim z veliko hitrostjo približevala velika senca, ki jo je povzročil mrk.
Le trenutek za tem, ko je senca s hitrostjo skoraj tri tisoč kilometrov na uro prekrila goričko pokrajino, je množica doživela težko pričakovani dogodek.
Ko je sonce ponovno zasvetilo s polno močjo, so ljudje zaploskali in si nazdravili.
