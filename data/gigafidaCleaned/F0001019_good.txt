Šestnajstletna irska šolarka Sarah Flannery iz Corka je genialno nadarjena za razvozlavanje podatkov na internetu.
Do njih pride desetkrat hitreje kot običajni uporabniki.
Iznašla je poseben sistem, ki bi ga lahko uporabili po vsem svetu in bi koristil zlasti hitro razvijajočemu se svetu elektronske trgovine.
Ko se je o njej razvedelo, je prejela na kupe ponudb za imenitne službe.
Najuglednejše univerze se potegujejo, da bi študirala pri njih.
To je najstnico, ki si želi doktorirati in delati za eno od številnih visokotehnoloških družb na Irskem, zelo presenetilo.
Za svoj nenavadni dosežek je prejela kup nagrad.
V Dublinu so ji prejšnji teden med drugim podelili nagrado Esat Telecoma za mladega znanstvenika leta.
Predsednik švicarskega Kluba sv. Bernharda Roland Hans je zagnal preplah, češ da zveste bernardince na Kitajskem in v Koreji kuhajo in jedo.
Menda prihajajo azijski trgovci z novci kupovat bernardince v Evropo in Hans opozarja vse lastnike, naj nikar ne prodajajo svojih ljubljenčkov v Azijo.
Kot pravi ena od rejnic bernardincev Dorothea Fricks iz Flonsa v kantonu Graubünden, so rejci pretreseni in zdaj sumničavo gledajo na sleherno ponudbo iz tujine.
Tudi Hans je že prejel ponudbe za nakup bernardincev iz Azije, enako kot v avguštinskem zatočišču sv. Bernarda, v katerem gojijo bernardince že 300 let.
Italijanska vlada je sporočila, da je nepovabljenega gosta pospremila do letališča Ciampino, kam je odpotoval s posebnim letalom, pa nočejo povedati
Kako kaže
Bonn - Po skoraj desetih letih prizadevanj lahko berlinski Gauckov urad, kot pravijo službi za analizo tajnih arhivov, končno rekonstruira informacije, ki jih je v letih med 1969 in 1987 zbrala nekdanja vzhodnonemška služba državne varnosti (Stasi).
Kot je pojasnil tiskovni predstavnik urada Johannes Legner, gre za štiri zapleteno šifrirane magnetofonske trakove, na katerih je nekdanja vrhovna uprava vzhodnonemške Stasi hranila najpomembnejše informacije.
