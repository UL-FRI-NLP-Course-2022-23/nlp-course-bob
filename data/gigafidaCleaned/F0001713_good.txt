Beograd - Nekdanjega generalnega direktorja Radiotelevizije Srbije Dragoljuba Milanovića in bivšega glavnega in odgovornega urednika informativnega programa Milorada Komrakova so odposlali iz bolnišnice v domačo nego.
Oba so vstajniki med zasedbo stavbe RTS hudo pretepli, to pa je bil tudi začetek medijske katarze v drugih Miloševićevih trobilih, ki bo ponekod trajala še nekaj časa.
Vsi elektronski in tiskani mediji so se v znameniti noči s četrtka na petek tako prilagodili političnemu preobratu, da je domala vse, kar obvešča srbsko in jugoslovansko javnost, odeto v eno barvo, brez mavričnih tonov.
No, dnevnik Blic je že napovedal, da bo poskušal delovati tako, kot je doslej, kot opozicijski list novemu, pravzaprav nastajajočemu režimu.
Toda vsaj za zdaj je videti, da novega jugoslovanskega predsednika dr. Vojislava Koštunico domala v vseh medijih častijo tako, kakor so do padca Miloševića častili 'vožda' v njegovih glasilih.
Takšno razpoloženje najmanj spravlja na papir prav Politika, ki pa ima po drugi strani hude kadrovske težave.
Zato so njene običajne strani, ki opisujejo dogodke na tujem ali se poglobljeno ukvarjajo s preteklostjo, sedanjostjo in prihodnostjo - ostale prazne.
Dober časopis je mogoče zelo hitro uničiti, težko pa ga je spet postaviti na noge.
Tudi Politika ni izjema.
Tuji analitiki pogosto primerjajo Rusijo in Kitajsko in zatrjujejo, da je azijska velikanka prestala prihod na trg uspešneje kakor mati komunizma.
Toda medtem ko ruski otroci verjetno ne vedo več, kaj pomeni petletka, bodo na zasedanju centralnega komiteja KP razpravljali o deseti petletki kot o velikem izzivu za partijo, vlado in celotno družbo.
Za kitajske oblastnike je to hkrati dokaz kontinuitete in znamenje, da oblasti kljub vstopu v Svetovno trgovinsko organizacijo (WTO), razmahu nove ekonomije (podjetij, označenih s končnico .com) in propadu državnih podjetij še naprej nadzorujejo razvoj gospodarstva v ogromni državi.
Bo Schily prepovedal neonacistično NPD?
Tudi civilna družba, ki se že bojuje proti neonacizmu, državi očita napake.
Kanclerjev predstavnik za tisk Uwe Karsten Heye je poleti v 30 točkah napovedal program boja proti neonacizmu, ki naj bi ga s 75 milijoni mark plačali iz sklada EU za socialne zadeve.
Projekt se je že zapletel v birokratske ovire, boleha pa tudi zaradi nedodelane zasnove, medtem ko se številne učinkovite pobude na terenu otepajo s pomanjkanjem sredstev.
