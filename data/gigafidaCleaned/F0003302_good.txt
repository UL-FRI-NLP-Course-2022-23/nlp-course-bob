V drugem kontingentu predstav, ki sta jih v Ljubljano pripeljali oblikovalki programa festivala Mladi levi, Nevenka Koprivšek in Irena Štaudohar, gre za nekoliko večje plesne in gledališke zasedbe.
Mlade ustvarjalce očitno zanima pripovedovanje zgodb, čeprav za svoje pripovedi (oziroma izpovedi ali njene fragmente) iščejo nove, sveže izraze.
Leta 1912, ko je nastala Slika s črnim lokom, je bil Kandinski vodja münchenske ekspresionistične skupine Modri jezdec, katere programski Almanah je predstavil tudi Kirchnerja, Matissa, Schönberga idr.
Sočasno je objavil likovno teoretično delo O duhovnem v umetnosti, ki priča o hotenju, kako s skrivnostnim govoriti o skrivnostnem.
Umetnost je odvisna od duhovnega očesa, vsako sredstvo je upravičeno porojeno iz notranje nuje, ki jo vodijo mistični nagibi.
Zgleduje naj se po slikarstvu ikon, prvobitni ljudski umetnosti in spontanem otroškem ustvarjanju.
