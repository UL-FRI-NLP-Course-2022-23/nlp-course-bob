V sredo popoldne se je na BS začel dvodnevni simpozij o slovenskem gledališču in slovenski dramatiki v drugi polovici 20. stoletja, ki sta ga vodila direktor Slovenskega gledališkega muzeja Ivo Svetina in letošnji selektor tekmovalnega programa Jernej Novak
V času, ko je tradicionalno estetiko in metafiziko skoraj v celoti izrinila splošna estetizacija bivanja in (domnevno) že realizirana »metafizika« pozitivizma neoglobalne družbe, umetniške prakse pa se ukvarjajo predvsem s problematiziranjem sebe in svojega statusa, so vedno redkejša umetniška dela, ki se še upirajo integraciji v pragmatične in celo agitacijsko zastavljene sheme.
Pri tem ne gre za epigonsko navezo na modernistično izkušnjo ali postmoderni nomadizem, temveč za ohranjanje tradicionalne epistemološke razsežnosti podobe, ki kljub poskusom samozanikanja in ironizacije medija še ohranja svojo pozicijo.
To pa je tudi prvi podatek, ki bode v oči: razvlečenost festivalskega dogajanja na sedemnajst dni pomeni prekoračitev razumne meje, znotraj katere je še mogoče pritegovati pozornost občinstva in medijev ter vzdrževati tekmovalno napetost.
Da ne govorimo o celotnem organizacijskem stroju, ki mora biti vprežen dva tedna in pol, pa o stroških, ki se s tem podvajajo.
Nemara bi bilo treba statutarno določiti maksimalno dolžino trajanja festivala, utrditi njegov začetek in zaključek, morda pa tudi omejiti možnosti, ki jih ima vsako(dve)letni selektor, saj lahko s tem, ko izkoristi vse, naprti organizatorjem težko rešljive težave.
Nekoč smo že zapisali, da v Sloveniji ni pravega gledališkega festivala, in to (še vedno) drži tudi za Borštnikovo srečanje.
Najprej: festival bi moral biti formalno dokončno ustanovljen, z jasno definiranimi medsebojnimi razmerji z ustanovitelji in gostitelji, z nedvoumnim konceptom in namenom, s posodobljenim vodstveno-organizacijskim aparatom in premišljeno promocijsko politiko.
Ko se nas je letos nekaj, ki pobliže poznamo Borštnikovo izpred dvajsetih let, tisto »Gombačevo«, spominjalo vsega prijetnega (kakorkoli, na Borštniku - z moštom in kostanji ali brez njih - je vedno prijetno), se je veliko tega, kar današnjemu Borštniku manjka, pokazalo samo po sebi: kreativna dinamika, vpetost festivalskega dogajanja v ožje in širše okolje, gledališče v najrazličnejših oblikah.
Borštnikovo srečanje nedvomno potrebuje umetniškega direktorja (s pomočniki), ki bo avtor festivala, in to v vseh segmentih: tekmovalni in spremljevalni program, festivalske produkcije, koprodukcije, animacija okolja, gostovanja, »strokovna« in stanovska srečanja, dialog s politiko in gospodarstvom, (medijska) povezava z ožjim in širšim svetom.
Sedanja delitev vodstva festivala na selektorja (ki naj bi bil tudi umetniški vodja v času dveletnega mandata), direktorico in festivalski svet oziroma njegovega predsednika je bila morda v določenem obdobju učinkovita, zdaj pa povzroča drobljenje celovite podobe festivala.
Da ne pozabimo: govorimo o nacionalnem festivalu (kar bi po mnenju nekaterih moralo pisati tudi v njegovem nazivu), najpomembnejšem (tekmovalnem) pregledu različnih segmentov slovenskega gledališkega ustvarjanja.
Devet oseb išče avtorja
