advent (iz latinskega adventus, prihod), v *krščanskem letu čas pred *Božičem, ki ga prvič omenja koncil v Toursu (leta 567).
Adventni čas ne traja povsod enako: na Zahodu se začne v nedeljo, ki je najbližje dnevu, ko se kristjani spominjajo svetega Andreja (30. november); na Vzhodu pa traja štirideset dni.
Četudi ni tako strog kot čas *posta, je po izročilu vseeno obdobje spokornosti, v pričakovanju tako Božiča kot tudi Kristusovega drugega prihoda na Sodni dan.
Adventni običaji vključujejo prižiganje sveč, na Zahodu pa liturgično rabo škrlata pri cerkvenem obredju.
adventisti, različne *protestantske skupine, ki izvirajo iz severnoameriških Evangelijskih adventistov, katerih začetek sega v leto 1831.
Osnovo njihovega nauka tvori vera v bližnji drugi Kristusov prihod.
Polnopravnih članov teh skupin je trenutno okoli dva milijona, glavni dve skupini pa sta Kristjani drugega adventa (Second Advent Christians) in Adventisti sedmega dne (Seventh-day Adventists).
Strogo spoštujejo sabat (po izročilu dan, ko se je treba odreči delu in igri) na sedmi dan (sobota), zahtevajo krst odraslih in abstinenco glede alkohola.
(Glej tudi *eshatologija, *milenarizem.)
Avesta, zoroastrski in *?parsovski sveti spisi iz časa okoli 500 pr._n._š.), ki jih sestavljajo himne, molitve in obredi, gre pa za ohranjena besedila starodavnega sklopa svetih spisov, pripisanih Zoroastru (Zaratustri), ustanovitelju zaratustrske vere (6._stoletje_pr._n._š.).
Jedro Aveste je zbirka himn, Gatha, ki govorijo o bogu stvarniku Ahura Mazdi in o sodbi, ki čaka človeštvo po smrti.
Budistom so svete različne zgradbe.
Med njimi so stupe (namenjene shranjevanju svetinj), samostani, svetišča in sobe za meditacijo, ki segajo od preprostega oltarja v domači hiši, s kipcem ali podobo *Bude, do velikih templjev, ki lahko združujejo več tovrstnih zgradb ali pa vse od njih.
Stupe so prvotno gradili za shranjevanje svetinj; oblika izvirnih severnoindijskih stup služi kot osnova za zunanjo podobo vseh budističnih templjev, pa najsi gre za tibetanske (ch<o1>rten), šrilanške (dagoba) ali kitajske (pagoda).
K čaščenju pri stupi spada kroženje okoli stavbe v smeri urnega kazalca, ki sledi Sončevi poti po nebu.
V samostanih bivajo menihi, ki vodijo verska opravila in meditacije budističnih vernikov, pogosto so znotraj njih tudi svetišča in posebni prostori za meditacijo.
V *theravadskem izročilu so v svetišču kip Bude in izvodi suter (svetih besedil).
Včasih so še dodatni kipi, ki predstavljajo faze v življenju Bude, prednje pa lahko verniki dajejo preproste darove.
Verniki sedijo na tleh, biti morajo bosi.
V *mahajanskem izročilu so običajne različne podobe v bogato okrašenem in barvitem slogu, še posebno, kadar gre za *bodhisattvo Avalokitešvaro.
Pred te podobe lahko verniki dajejo najrazličnejše darove, vključno s lučkami in cvetjem, kar navadno spremlja petje svetih stihov.
Meditacijske sobe so mirni, skoraj prazni prostori, z izjemo ene same podobe in meditacijskih pripomočkov kot so stenske poslikave na blagu v *tibetanskem budizmu ali pa kaligrafije svetih besedil v *zen budizmu.
Na pravila bušida so vplivali *šintoizem, *zen budizem in *konfucianizem, vendar pa so se njegovi ideali pretežno nanašali na borilne veščine, vključno z zelo pomembno umetnostjo mečevanja, na dolžnosti do cesarja in fevdalnih gospodov, z zelo močnim poudarjanjem občutka za čast, ki je prežemal vse - od govorjenja do obrednega samomora, imenovanega seppuku (bolj znanega po manj pravilnem izrazu *harakiri).
Iz bušida še danes črpajo navdih sodobni japonski podjetniki.
Sistemi vodenja in organiziranost se močno razlikujeta med posameznimi *krščanskimi Cerkvami. *Rimskokatoliška, *vzhodna pravoslavna in *anglikanska Cerkev imajo episkopalno strukturo, vodijo jih torej škofje, in se sklicujejo na apostolsko nasledstvo - njihovi škofje naj bi bili neposredni nasledniki prvotnih apostolov.
Episkopalne Cerkve so hierarhično urejene.
Duhovniki na različnih ravneh lahko opravljajo *zakrament evharistije; škof, višji po rangu, lahko izvaja birmo in mašniško posvečenje in vodi škofijo.
Nadškof, ki ga imenujejo tudi metropolit ali primat, je navadno na čelu območja, ki obsega več škofij.
Naslov patriarh je v rabi za voditelje različnih vzhodnih Cerkva.
Voditelj katoliške Cerkve je *papež, ki ima tudi naziv rimskega patriarha.
Papežu po rangu sledijo kardinali, ki jih je skupaj sto in jih imenuje papež.
Sinoda je ime za cerkvene koncile, ki jih na najvišji ravni sestavljajo škofje in ki se srečujejo, da bi se pogovorili o zadevah, ki se nanašajo na cerkveno disciplino ali doktrino.
Sinode imajo v rimskokatoliški, anglikanski in ruski pravoslavni Cerkvi.
Nekatere *protestantske Cerkve uporabljajo naziv 'škof', ne da bi se sklicevale na apostolsko nasledstvo, na primer *metodistična Cerkev v ZDA in *luteranske Cerkve v Nemčiji in Skandinaviji.
Drugod pa metodistično Cerkev vodijo območni superintendenti (nadzorniki) in okrajni predikanti (načelniki).
Slednji naziv je v rabi tudi v luteranski, prezbiterijanski in Združeni reformirani Cerkvi.
Druge Cerkve imajo lahko posvečene duhovnike ali administrativno strukturo, ne pa tudi formalne hierarhije.
Ženske imajo že dolgo pomembno mesto v *meništvu, vendar pa samo tradicija luteranskih, metodističnih, unitarskih, združenih reformiranih, baptističnih, neodvisnih in črnskih Cerkva, kot tudi škotska Cerkev, sprejemajo žensko duhovniško posvečenje; slednje je bilo pred kratkim sprejeto v okvirih anglikanske Cerkve, medtem ko rimskokatoliška Cerkev ne dopušča razprave o tem.
Konfucij (Kong Fuzi, Kung Fu-Tzu)(okoli 551--479_pr._n._š.), kitajski filozof, znan tudi kot Vrhovni učenjak, katerega nauki so na Kitajskem prevladovali več kot dva tisoč let.
Bil je učitelj in modrec, predvsem pa se je posvečal vzpostavitvi kodeksa vedenja, ki bi ga lahko uporabljali v državni upravi, obenem pa bi služil kot opora morali vsakega posameznika.
Učil je, da je treba spoštovati prednike in priznaval nadvlado nebesnih sil, pri čemer se je tudi sam držal nekaterih verskih šeg, vendar pa je nasprotoval pretiranemu verskemu udejstvovanju, namesto tega pa se je njegov nauk osredotočil na človekovo vedenje v družbi.
Pri tem je bila zelo pomembna vrednota *ren, humanost ali ljubezen, ob njej pa li, obnašanje, obred in lepo vedenje, s pomočjo katerega je ren prehajal v vsakdanje življenje oziroma še dalje, v politiko.
Konfucij je menil, da bi idealni družbi morala vladati skupina izbrancev, plemenitih ljudi, ki bi jih morala odlikovati plemenitost njihovega vedenja in ne toliko njihovega rodu.
Ves čas svojega življenja je Konfucij upal, da bo dobil priložnost preizkusiti svoje ideje tudi v praksi, na državni ravni, vendar pa do tega ni prišlo, razen v kratkem obdobju njegovega ministrovanja.
Njegovi izreki in razprave so zapisani v Analektih, ki so jih zbrali po njegovi smrti in so danes eno od trinajstih klasičnih spisov *konfucianizma.
kongregacionizem, *protestantske Cerkve, ki slonijo na krajevni avtonomiji in enakosti vseh vernikov.
Krst in Gospodova večerja sta edina *zakramenta, ki ju priznavajo.
Tako kot v drugih reformiranih Cerkvah, tudi tu poznajo duhovnike, ki opravljajo pastoralne in liturgične dolžnosti.
Njihovo posvečenje je vezano na kongregacijo (občestvo), ki mu služijo; formalne hierarhije ni, četudi v praksi starejši duhovniki opravljajo nadzor nad določenimi območji.
Kogregacionistična Cerkev v Angliji in Walesu se je leta 1972 združila z angleško prezbiterijansko Cerkvijo in nastala je *Združena reformirana Cerkev (the United Reformed Church); v ZDA so se kongregacionistične Cerkve leta 1957 povezale z evangeličansko in reformirano Cerkvijo v Združeno Kristusovo Cerkev (the United Church of Christ).
Vodi jo aleksandrijski patriarh.
Verniki se držijo petih postnih obdobij: obdobje pred našim predvelikonočnim postom, predvelikonočni post, pred-vnebovzetni čas (praznik ob vnebohodu Device Marije), čas po vnebohodu in advent.
Koptski jezik je *?egipčanščina, ki je bila v rabi od 3. do 10._stoletja.
Liturgija v koptski Cerkvi je še vedno v koptskem jeziku, vzporedno pa uporabljajo tudi arabščino.
Izven Egipta ima Cerkev svoje škofije v Jeruzalemu, Sudanu in Južni Afriki; skupaj je okoli 3,5 milijonov polnopravnih vernikov.
Obstaja tudi manjše število katoliških Koptov.
pogrebni običaji, obredi in verovanja, ki se nanašajo na posameznikovo smrt in na odstranitev trupla, kar je navadno povezano z verskim predpisi.
V marsikateri veri razlikujejo med telesnim in duhovnim življenjem, prav tako verjamejo, da del vsakega posameznika preživi smrt, pri čemer se lahko ponovno rodi z *reinkarnacijo ali pa dopolni svojo duhovno usodo v *?posmrtnem življenju.
V večini religij in kultur je pomembno, da se pogrebci držijo pravilnih pogrebnih postopkov, da bi s tem pomagali pri prehodu umrlega s tega na oni svet.
Vse družbe, če so verne ali ne, se morajo spopasti s problemom smrti njihovih pripadnikov in z izgubo, ki jo pri tem doživljajo živi.
Tako kot druge prehode v posameznikovem življenju, tudi smrt navadno označuje obred prehoda (glej *?iniciacija), med katerim poudarjajo osnovne vrednote in družbene vezi.
Pogrebi nudijo možnost sorodnikom umrlega, da javno žalujejo; poleg tega so tudi način za soočanje s socialnim prelomom, ki nastopi s smrtjo.
Določene šege se med seboj razlikujejo glede na različna verstva in izročila, skupne poteze pa so: umivanje trupla, ki ga potem dajo na ogled (truplo lahko tudi balzamirajo); bedenje ali čuvanje telesa umrlega, navadno noč pred pogrebom, kar je priložnost za sorodnike in prijatelje, da se zberejo; odstranitev trupla s pokopom, *kremacijo ali na druge načine, na primer z izpostavitvijo vplivu sil narave (voda, zrak), kar prav tako pogosto spremljajo verski obredi; obdobje žalovanja po pogrebu.
Koncepti transcendence, ki je vedno najdemo v *verah, se razlikujejo glede na to ali so osebni oziroma neosebni, mitski ali abstraktni.
Za Boga kot edinega, vsemogočnega in neskončno usmiljenega v *islamu bi lahko rekli, da je sorazmerno neoseben v primerjavi s krščanskim konceptom Boga Očeta, oba pa sta izrazito osebna in povezana z mitom, če ju postavimo ob hindujsko pojmovanje neosebnega *Brahmana ali ob budistični koncept *?soodvisnega izvora.
Za mitsko pojmovanje boga je značilno, da pri tem uporablja počlovečene podobe in izrazje; boga pri tem upodabljajo s čustvi, dajo mu telo in določijo spol.
Vedeti pa moramo, da na boga pri tem ne gledajo kot na koncept, temveč na transcendenco kot tako.
Bog je tako na splošno onstran človeškega pojmovanja in razumevanja, zato se za opis boga pogosto uporablja jezik nasprotij: bog se nam tako lahko obenem razkriva in skriva, lahko je moški ali ženska, pravičen in usmiljen, dober in hudoben, stvarnik in uničevalec, en sam in obenem neskončno številen.
Različne oblike čaščenja, od *žrtvovanja do javnega izkazovanja vdanosti ali zasebne molitve so značilno povezane z vrstami pojmovanja boga.
Verniki med takšnimi verskimi dejavnostmi, namenjenimi njihovemu bogu, pogosto občutijo čustva, kakršni sta strahospoštovanje in hvaležnost.
Verstva se razlikujejo glede na število bogov, ki jih priznavajo.
Nekatera so politeistična, z zapletenimi panteoni: na primer starogrško ali nekatere oblike *hinduizma.
Druga, tako kot *judovstvo in *islam, se držijo strogega enoboštva.
V metafizični ali epistemološki hierarhiji je mogoča tudi kombinacija politeističnega in panteističnega pojmovanja boga.
V mnogih *afriških religijah častijo vrhovno bitje, ki je nad manjšimi božanstvi.
V nekaterih vejah hinduizma tako na *Višnuja kot na *Šivo gledajo kot na monoteistična boga, ki se izražata skozi druge bogove. *Advaitski hindujci menijo, da osebne bogove potrebujejo tisti, ki imajo manjše duhovne sposobnosti, vendar pa je končno resničnost najlažje razumeti kot Brahmana.
Učenjaki se ne strinjajo glede tega ali obstaja kak obrazec v zvezi z različnimi koncepti transcendence.
Na začetku 20._stoletja so domnevali, da tak obrazec obstaja in nekateri so zagovarjali razvoj od mnogoboštva k enoboštvu in zatem k neosebni abstrakciji, medtem ko so drugi govorili o nazadovanju od izvirnega monoteizma k politeizmu in panteizmu.
Sodobni poznavalci tega področja pa niso toliko prepričani v obstoj takšnega obrazca.
hadis (arabsko: 'izročila'), nauki in dela *Mohameda in njegovih učencev, ki tvorijo suno ali 'pravila za življenje', na katerih temelji *šaria.
Četudi nekateri nasprotujejo njihovi veljavnosti, hadise drugače zelo spoštujejo kot vir zgodovinske, moralne, verske in obredne avtoritete, pred katerega postavljajo edino *Koran.
Šest zbirk hadisov sprejemajo kot veljavne, pravoverni *suniti predvsem tisto, ki jo je uredil Bukari (810--70), medtem ko *šiiti sprejemajo tistih pet, ki slonijo na avtoriteti kalifa Alija in drugih imamov.
hidžra (arabsko: 'izselitev'), odhod *Mohameda in za njim še stotine njegovih pristašev iz Meke leta 622_n._š., ker so jim tam nasprotovali in jih preganjali; odšli so v Medino, odkoder se je razširil Mohamedov nauk.
Pomen tega dogodka so spoznali med vladavino *kalifa Umarja, ki je leto 622 uveljavil kot prvo leto *islamskega koledarja, ker naj bi označevalo začetek islamske skupnosti.
holi, važnejši hindujski spomladanski praznik, ki ga slavijo v severni Indiji, v času februarske ali marčevske polne Lune, izvira pa iz starodavnega praznika plodnosti.
Po mitskem izročilu je mladi princ Prahlada, častilec *Višnuja, preživel ognjeno preizkušnjo, ko je kljuboval demonki Holiki.
Zato prižigajo kresove, ki simbolizirajo zmagoslavje dobrega nad zlom.
Praznik je povezan tudi z nagajivostmi mladega *Kršne in proslavljajo ga vihravo, včasih pa tudi razuzdano.
Običajnih zadržkov glede *kaste in odnosov med spoloma ne upoštevajo, udeleženci pa se zabavajo tudi tako, da se škropijo z obarvano vodo in se obmetavajo z barvastim prahom.
indijska filozofija, predislamski in neislamski sistemi mišljenja, ki jih navadno označujejo s sanskrtskima izrazoma daršana ('pogled') in anvikšiki ('poizvedovanje').
Indijski misleci so bili navadno povezani z eno ali drugo tradicijo oziroma šolo z lastnim verskim značajem, tako da indijsko filozofijo označuje poglobljen odnos med argumentativno analizo različnih idej o znanju, jeziku, logiki, svetu narave in tako dalje ter zagovarjanjem določenih tolmačenj naukov iz svetih spisov o duhovni osvoboditvi.
Nekateri deli *Ved vsebujejo dovršene argumente o odnosih med človeškimi dejanji in vesoljnim redom, kar je kasnejšim mislecem služilo kot gradivo za razprave o etiki in vlogi jezika. *Upanišadi nudijo zgodnje metafizične misli o naravi jaza (*atman), o bogu in nadnaravnih močeh ter o naravi vesoljstva.
Klasično indijsko filozofijo v grobem delimo na šest šol mišljenja (šaddaršana): purva mimamsa, uttara mimamsa ali vedanta, joga, samkhja, njaja in vaišešika.
Izvirajo iz časa približno med 4._stoletjem_pr._n._š. in 4._stoletjem_n._š. V naslednjih tisoč letih se je purva mimamsa razvejala na dve pod-šoli, vedanta pa na tri; medtem pa sta se joga in samkhja zlili med seboj, tako kot njaja in vaišešika.
Dve drugi šoli sta bili še lokajata (ali čarvaka) in gramatiki (ki so se pogosto vsaj poimensko povezovali z eno od tradicionalnih šol).
Budistični šoli, ki sta zrasli iz različnih tolmačenj Budovih naukov, sta bili hinajana (sautantrika in vaibhašika) in mahajana (madhjamika ali šunjavada (glej *Nagardžuno) ter yogačara ali vidžnanavada).
Džainske verske šole, ki so bile ločene od naštetih, pa so se v glavnem držale iste filozofije.
Nekatere od šestih šol mišljenja so bile prvenstveno povezane s kakim določenim nazorom.
Tako je purva mimamsa zagovarjala stvaren, neodvisen svet, brez boga stvarnika, ki pa ga označujejo vesoljni zakoni, s katerimi pa se morajo ljudje uskladiti, tako da se držijo jezikovnih pravil, ki jih nudijo Vede.
Vedanta advaitini so zagovarjali pojmovanje sveta, ki za svoj obstoj ne more biti niti odvisen niti nedvisen od posameznikovega dojemanja tega sveta; tak svet naj bi bilo moč preseči, ko posamezniki spoznajo, da je njihova zavest istovetna z zavestjo stvarnika (*Brahman).
Samkhja-joga šola je skušala opredeliti elemente sveta narave in duhovnega sveta, medtem ko je njaja-vaišešika, ki je dokazovala obstoj sveta, katerega je ustvaril bog in je neodvisen od kakršnegakoli umskega ali subjektivnega tolmačenja, postala šola *?logike, pri tem pa razvila dovršena orodja za analizo vsebine spoznanja, trditev o znanju, odnosov in tako naprej, kar so potem uporabljali tudi drugi, posebej advaitini.
Budisti so prav tako razvili svojo lastno logiko in predočili radikalne poglede, ki so izpodbijali splošno veljavne podmene o stvarnosti: 'idealistična' Yogačara je tako trdila, da je svet umski konstrukt; madhjamika pa je razvila *dialektično nasprotovanje filozofskim trditvam, da je možen skladen pogled na stvarnost, kar je kasneje advaita uporabila za svoje lastne potrebe.
Med gramatiki in purva mimamso je potekala razprava o naravi jezika in njegovem razmerju do sveta.
Džaini so skušali ustvariti sistem kategoriziranja resnice in lažnih filozofskih trditev, ki naj bi odražal premoč njihove lastne poti do odrešenja.
Druge vrste dokazovanja so se sklicevale na vlogo avtoritete svetih spisov pri urejanju človeške družbe, na posledice človekovih dejanj, na moralni zakon in metode doseganja posebnih duhovnih stanj.
Narava jaza ali duše je bila prav tako predmet razprave.
Indijska filozofija je torej raziskovala ista področja kot zahodna *?filozofija; vendar pa se je -- namesto da bi se ukvarjala s čisto teoretičnim razglabljanjem, kakršnega najdemo v sodobni zahodni filozofiji -- po izročilu ukvarjala z vzpostavljanjem filozofskih izhodišč, ki so služila za podlago duhovnim postavkam posameznih šol.
V začetku leta 1992 so oblasti zatrle FIS, ker so se bale, da bo njen volilni uspeh pripeljal do islamske fundamentalistične države.
metafizika (iz grščine: 'stvari po fiziki' -- po razporeditvi *?Aristotlovih del), veja filozofije, ki se ukvarja z najsplošnejšimi kategorijami in koncepti, ki se tičejo nas samih in sveta okoli nas.
Metafizična vprašanja obsegajo zelo široko področje.
Medtem ko fizikalni znanstvenik vprašuje 'Kako x povzroči y?', se bo metafizik vprašal 'Kaj pomeni za katero koli stvar, da povzroči nekaj drugega?'.
Če kemik raziskuje določene snovi (substance), pa metafizik vprašuje, kaj pomeni biti *?substanca in ali je zgolj ena temeljna snov ali pa jih je več.
Metafizična vprašanja lahko postanejo predmet bolj ozko določenih filozofskih razmišljanj.
Lahko se vprašamo, če so naša dejanja podložna vzročnosti, kar sproži problem *svobodne volje.
Vprašanje, če naša umska izkustva terjajo substanco, ki je ločena od telesa, pa je glavni problem *?filozofije uma.
Četudi so metafiziko poznali že stari Grki, so bila obdobja, ko je njen status postal vprašljiv.
Vzpon znanosti v 17._stoletju je privedel do poskusov nekaterih filozov, med njimi *?Huma in *?Lockeja, da sta omejila domet trditvam metafizike, na začetku 20._stoletja pa so znanstveno razmišljajoči filozofi, na primer *?logični pozitivisti, izjavljali, da so metafizične trditve brez vsakega pomena.
metodistična Cerkev, *protestantska Cerkev, ki jo je v času krščanskega preporoda ustanovil angleški duhovnik in pridigar John Wesley (1703--91) in ki se je nazadnje ločija od *anglikanske Cerkve.
Razširila se je posebno v deželah z angleško govorečim prebivalstvom, ima prek 15 milijonov pripadnikov, od tega okoli 10 milijonov v ZDA.
Metodizem ima močno izročilo misijonarstva in skrbi za družbeno blaginjo, poudarja vernikov osebni odnos do Boga in njegov navdih, teološke podrobnosti pa imajo obrobnejši pomen.
Ramajana, klasični sanskrtski ep (zložen okoli v času okoli 400--100_pr._n._š.), ki velja za enega *hindujskih svetih besedil.
Posvečen je doživljajem Rame (enega od *avatarjev ali *inkarnacij *Višnuja), čigar soprogo Sito ugrabi demon Ravana, kralj Lanke.
Rama jo reši s pomočjo opičjega kralja Hanumana.
V likih Rame in Site so upodobljeni ideali poguma, zvestobe, dolžnosti in pokorščine.
Rastafarijanec med karnevalom v Notting Hillu oznanja stoletnico rojstva jamajkanškega aktivista Marcusa Garveya.
Ta je zagovarjal vrnitev črncev v Afriko in potegnil vzporednico med njihovim suženjskim izgnanstvom in judovskim babilonskim suženjstvom.
vstajenje od mrtvih, izraz, ki ga v krščanstvu uporabljajo za označbo *Jezusove vrnitve iz groba, opisane v Novi zavezi in se je po izročilu spominjajo na *velikonočno nedeljo.
Teologi si niso edini, če je šlo pri Jezusu za vstajenje v telesnem ali duhovnem smislu, vendar pa je vstajenje od mrtvih osnovni krščanski nauk, ker iz njega izhaja vera, da imajo z Jezusovim zmagoslavjem nad smrtjo vsi kristjani možnost *?posmrtnega življenja.
Idejo o vstajenju od mrtvih najdemo v starodavnih bližnjevzhodnih verstvih, v nesmrtnost *duše pa so verjeli tudi Grki in Rimljani.
Krščanski nauk o vstajenju temelji na judovskih prerokbah o vstajenju, ki jih najdemo v Stari zavezi; tako muslimani kot zaratustrovci imajo podobno verovanje v vstajenje mrtvih pred sodnim dnevom.
Vendar pa ideja o vstajenju v nobenem drugem verstvu nima takšnega osrednjega pomena kot v krščanskem verovanju in doktrini.
V Pakistanu glava družine žrtvuje kravo med veselim praznikom id-ul-fitrom, ki sledi mesecu postnemu mesecu ramadanu.
Žrtvovanje izvajajo tudi ob koncu romanja hadž v Meko.
samsara (sanskrtsko: 'potovanje skozi'), osrednji pojem v *hinduizmu in *budizmu, ki označuje način, na katerega zakoni *karme določajo zaporedna življenja.
V hinduizmu se *duša vedno znova rojeva v najrazličnejših oblikah, glede na dejanja v preteklih življenjih, dokler ne doseže osvoboditve (*mokša).
Budizem zavrača obstoj duše, vendar pa priznava duhovno povezavo med zaporednimi življenji (glej *?soodvisni izvor).
Krog samsare vključuje mnoge različne oblike življenja in budisti verjamejo v pet ravni ponovnega rojstva: raven bogov, ljudi, živali, duhov in pekla.
Ker so vsa bitja podložna samsari, budisti spoštujejo vse oblike življenja, ne le ljudi, ki so sposobni prepoznati tako poželenje kot nevednost ter lahko poiščejo razsvetljenje in se z *nirvano osvobodijo samsare.
šintoizem (iz kitajščine/japonščine: šinto, 'pot bogov'), japonsko verstvo, ki izhaja še iz prazgodovine, sloni pa na čaščenju kamijev, svetih sil narave, na primer gora in rek.
Šintoizem ni verstvo z visoko razvito konceptualizacijo; strpen je in prilagodljiv, bolj poudarja visoka merila vedenja in vsakdanjih opravil kot pa versko doktrino.
Uradnih šintoističnih svetih spisov ni, četudi Kodžiki (Zapisi o starodavnih zadevah) in Nihon-gi (Kronika Japonske), zbirki zapisov iz 8._stoletja, ki slonita na ustnem izročilu, vsebujeta mite ter zgodbe o stvarjenju in bogovih.
V 5._stoletju_n._š. je s širjenjem *konfucianizma prišlo do vpeljave *čaščenja prednikov v šintoizem, v 6._stoletju pa so v starodavno verstvo vključili tudi *budistična verovanja, pri čemer so nekatere kamije začeli obravnavati kot utelešenja *Bud in *bodhisattev.
V 19._stoletju je z vzponom združene japonske države prišlo do nastanka državnega šintoizma: cesarja so začeli častiti kot potomca sončne boginje Amaterasu.
Državni šintoizem je postal prevladujoče verstvo, ki je oblikovalo celotno javno življenje in vzpodbujalo skrajni nacionalizem, dokler ga ni leta 1945 pod pritiskom Američanov ukinil cesar.
Zamenjala ga je starejša oblika, šintoizem posvečenih krajev, čaščenje kamijev v svetiščih, za katera skrbijo svečeniki.
V domači hiši so kamiji nastanjeni na kamidani, 'bogovi polici'.
Osebno versko čaščenje vključuje očiščevalne obrede in vsakodnevne molitve h kamijem.
Šintoizem velja za verstvo življenja, medtem ko imajo budizem za verstvo smrti; zato poroke praznujejo v skladu s šintoističnim izročilom, za pogrebe pa ljudje navadno izberejo budistični obred.
Romanja na svete kraje, posebej tiste v gorah, so zelo razširjena v času praznovanja novega leta, pomladi in jeseni.
Praznično čaščenje vključuje petje molitev, obredno glasbo in daritve hrane.
Sklop drugačnih verskih običajev pa je povezan z ločino šinto, novim verskim gibanjem, ki je nastalo na šintoistični podlagi.
duša, duhovni oziroma nesnovni sestavni del, ki naj bi ga imeli ljudje (po mnenju nekaterih pa vsa živa bitja).
Izraz večkrat uporabljajo za oznako tistega, kar naj bi posamezniku dajalo njegovo individualnost, podpiralo čustva, um in duhovna stremljenja, preživelo pa naj bi tudi telesno smrt.
Vendar pa ima v nekaterih verstvih posameznik lahko več duš.
Obstaja več teorij o naravi duše.
V hinduizmu se *atman ali duša prek procesa *reinkarnacije vedno znova rojeva v različnih telesih; advaitski hindujci to dušo istovetijo z *Brahmanom, vesoljnim duhom ali dokončno stvarnostjo, s katero se popolnoma stopi, potem ko se enkrat v celoti zave svoje enosti z vesoljstvom.
Budisti, ki tudi verjamejo v reinkarnacijo, zavračajo idejo o posamezni duši ali jazu (glej *tri znamenja obstoja).
Krščanstvo pa ima po drugi strani vsako dušo za nesmrtno Božjo stvaritev, ločeno od drugih.
Telo velja za tempelj duše in zaradi te povezave postane sveto.
Kult, posvečen dušam umrlih, v obliki *?čaščenja prednikov najdemo v mnogih afriških verstvih in tvori pomemben del kitajskih in japonskih verskih dejavnosti.
(Glej *šintoizem.)
Tale 'lovilec duš', narejen iz zglajene kosti in zapolnjen s školjkami, je iz tlingitske kulture na severozahodni ameriški obali.
Takšno orodje je bilo zelo pomemben del opreme šamana, ki ga je uporabljal za lovljenje blodeče duše bolnika.
theravadski budizem (v paliju: theravada, 'nauk starešin'), ena najpomembnejših skupnosti v *budizmu, ki prevladuje na Šri Lanki in v jugovzhodni Aziji.
Theravadska šola ima za svoj kanon sveti spis *Tripitaka, napisan v paliju, ki vsebuje izvirne nauke *Bude: *štiri plemenite resnice, *plemenito osmerno pot in nauk o *?soodvisnem izvoru.
Theravada se od druge velike šole, *mahajane, ločuje po svojem poudarjanju posameznikovega razsvetljenja in ne vesoljnega.
Theravadski budizem poudarja tudi vzvišenost Gautame *Bude, ki je bolj svetniškega kot pa transcendentalnega značaja.
Osebno osvoboditev naj bi bilo moč doseči s spoštovanjem strogih moralnih predpisov, ne pa s pomočjo božanske milosti.
Theravada poudarja meditacijo in modrost, prav tako tudi sočutje.
Inciacija v meniški red (*sangha), ki je po izročilu bistvena za razsvetljenje, se danes umika v ozadje pred vse bolj laicizirano skupnostjo, posebno na Šri Lanki, vendar pa theravadski ideal svetniškega meniha ali *?arhata ohranja svoj pomen.
vedanta (sanskrtsko: 'zaključek Vede'), izraz, ki se nanaša tako na nauke *Upanišadov (komentarji, dodani k *Vedam) kot na najbolj vplivno med šestimi ortodoksnimi šolami hindujske filozofije, ki temelji na nauku Upanišadov.
Pomembni zastopniki vedante so bili Šankara (okoli 788--820_n._š.), ki je poudarjal monizem (*advaitski hinduizem); Ramanudža (okoli 1017--1137), zagovornik bhakti, vdanosti osebnemu Bogu, ki ga je istovetil z *Višnujem; Madhva (okoli 1199--1278), ki je zavrnil Šankarin monizem in zagovarjal ločenost vesoljstva, Boga in duš.
Tudi on je verjel, da je nevednost moč premagati s pomočjo bhakti.
Kljub tem različnim poudarkom je vsem šolam vedante skupno verovanje v vrhovno nadvlado *Brahmana, selitev duš (*samsara), zaželenost osvoboditve iz kroga reinkarnacije (*mokša) in sposobnost duše ali *atmana, da usmerja svoja dejanja in tako določa svoj položaj v naslednji inkarnaciji.
Zastopniki vedante v 20._stoletju, ki jih je navdihnila ideja o enakosti vse posameznih duš, poudarjajo potrebo po socialni pravičnosti v družbi brez kast.
(Glej tudi *indijsko filozofijo.)
Slavijo ga na polno Luno v lunarnem mesecu vesaku (april/maj), gre pa za čas čaščenja v templjih, darovanja miloščine in obnovitve verskih zaobljub.
yin in yang (ali po japonsko: in-jo), dve nasprotujoči si sili, katerih dopolnjujoče se medsebojno delovanje po vzhodnjaški miselnosti tvori in vzdržuje vesoljstvo.
Prvotno je 'yin' pomenil hladno, severno stran gore, 'yang' pa toplo, južno pobočje.
Od 3._stoletja_pr._n._š. dalje je yin, pasivna sila, na Kitajskem začel predstavljati zemljo, temo in vse, kar je žensko in dovzetno za sprejemanje, medtem ko yang, aktivna sila, od tedaj pomeni svetlobo, nebo ter vse, kar je moško in predirno.
Skupni simbol yina in yanga spominja na svetlo in temno polovico kroga, ki se zlivata ena v drugo.
Vsaka ima v sebi majhen delček druge.
To ravnotežje med yinom in yangom se nanaša na vse človeške zadeve, kot tudi na vse dogajanje v naravi.
