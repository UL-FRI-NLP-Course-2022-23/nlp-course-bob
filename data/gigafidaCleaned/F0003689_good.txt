Učbenik za 1. letnik uvaja poglavje Uvod v književnost, ki podaja temeljna izhodišča književnega pouka (branje, bralna zmožnost, bralna kultura) in temeljne pojme iz literarne teorije.
Sledijo izbrana besedila posameznih žanrskih in tematskih skopov: Mladinsko pripovedništvo, Kriminalka, Posameznik, družina, družba in Iz starejše književnosti.
Ti so obravnavani z enakim didaktičnim pristopom: V uvodnem delu je daljši oris žanra, teme ali literarnega obdobja z literarnimi preglednicami in grafičnimi prikazi.
Vsako besedilo ima kratko uvodno predstavitev, podaja njegove splošne literarne značilnosti, ga literarnozgodovinsko, problemsko in vsebinsko umešča.
Osrednji del književnega pouka je branje umetniškega besedila in različne komunikacijske dejavnosti:
Branje na drugačen način zaposluje možganske vijuge kot gledanje televizije ali poslušanje radia.
Je tudi bolj naporno, zato veliko manj priljubljeno …
Brati književnost je posebna vrsta branja, ki je danes izjemnega pomena.
Ker vzpodbuja vstop v notranji svet.
Naredi torej obratno kakor elektronski mediji.
Ti pritegnejo našo pozornost in jo držijo na površini, branje umetniških besedil obrne pogled v lastno notranjost in spremeni stanje naše zavesti …
Pri branju doživimo premik v našem običajnem zaznavanju resničnosti …
Bolj kot kdaj prej potrebujemo stroj za upočasnitev časa.
Knjiga je najcenejši stroj za ta namen.
S slednjimi (tj. z neumetnostnimi besedili) se srečujemo pri vsakdanjem praktičnem, publicističnem ali strokovnem sporazumevanju.
V umetnostnih besedilih pa pogosteje in bolj prepleteno kakor v neumetnostnih srečujemo nekatere od naslednjih značilnosti:
nih časovnih obdobjih in najdejo bralce na različnih koncih sveta; nekatere besedne umetnine bralci po vsem svetu prebirajo že tisočletja, v njih odkrivajo vedno nove pomene in vrednote;
Kadar prepletanje literarnih značilnosti v določenem besedilu vzbuja v bralcih zanimanje, ugodje ali vznemirjenje in kadar bralci najdejo v besedilu pomembna, prepričljiva etična, spoznavna in estetska sporočila, besedilo velja za umetniško.
Pri uvrščanju besedil med literarna ali neliterarna je posebno ob izidu velikokrat pomembno tudi to, kdo jih je napisal, kje (pri kateri založbi, v kateri zbirki ali publikaciji) jih je objavil, v kakšni obliki, s kakšnim namenom, kako so jih sprejeli kritiki, novinarji itd.
Tudi različni bralci zaznavajo v posameznih besedilih več ali manj literarnih značilnosti.
To je po eni strani odvisno od umetniške vrednosti besedila, po drugi pa od bralcev samih, od njihove domišljije, “načitanosti”, razgledanosti, vrednot in izkušenj, pripadnosti določenemu času in prostoru.
Nekateri lahko opazijo več, drugi manj, zato so njihove presoje lahko različne ter bolj ali manj utemeljene.
Kadar bralec dokazuje, katere lastnosti je zaznal, katere pogrešal oz. katere so ga prepričale (ali pa ne) o umetniški vrednosti dela, pravimo, da literarno delo vrednoti.
Epika združuje literarna besedila, ki pripovedujejo o dogodkih, kra-
pripovedovalec : oseba, ki v besedilu oblikuje potek vsebine; lahko se ga
O obliki govorimo, kadar smo pozorni, kako je v literarnem besedilu kaj izraženo, oblikovano, kako so npr. razporejeni motivi v besedilu, kako hitro ali počasi poteka dogajanje v pripovedi ali kako je zgoščeno v drami ter kakšen jezik je uporabljen.
Način oblikovanosti mnogi bralci najbolj opazijo pri rabi jezika od zvočne do besedilne ravnine.
Pri branju namreč pogosto zaznavamo, da se v kakem besedilu na poseben način družijo glasovi, da so posebnosti v pomenu in rabi besed in besednih zvez, v obliki stavkov, povedi, odstavkov ter drugih besedilnih sestavin.
Vse to pa ni le nekakšen zunanji okrasek, ampak sooblikuje tudi vsebino besedila.
Način jezikovne oblikovanosti besedila imenujemo stil , njegove sestavine pa stilne figure .
S stilom besedil se ukvarja posebna znanstvena disciplina, stilistika.
Na jezikovne figure smo po navadi bolj pozorni pri drugem branju kakor pri prvem, ko nas najbolj zanima vsebina.
Pri drugem, upočasnjenem branju pa se pozorneje ustavljamo pri tistih delih be21
Z vsemi temami, ki smo jih srečali v našem uvodu, se ukvarja literarna veda, predvsem njeni glavni disciplini, literarna zgodovina in literarna teorija.
Naštejte nekaj pojmov, ki jih povezujete z njima in ki ste jih spoznali v uvodu.
Jih znate pojasniti?
Menite, da vam pomagajo razumeti književnost?
Govorimo
Iz škatlice na mizi je povlekel papirnat robček in si obrisal kotičke ustnic.
»In nikar mi ne govori, da sem nestrpen do tujcev, prosim.
Nad drugimi kulturami sem navdušen.
Neznansko jih spoštujem.
A njihova drugačnost, njihova tradicija v našem okolju nimata možnosti, da se ohranita, kaj šele, da se razvijata.
Še več: da se lahko integrirajo, se morajo pri nas odreči samim sebi.
S tem pa je tudi konec njihovih navad in običajev.
Kaj ni to neskončna škoda?
Si predstavljaš: Afričani v kavbojkah in Indijci v supergah?
To menda ne more biti cilj sodobnega sveta!
Ne; zaščititi jih moramo pred vplivi zahoda in jih poslati nazaj v rodno deželo.«
Pišemo
Ime mi je Damjan, ŠKUC, Ljubljana, 2001 (Zbirka Lambda)
je, da je nekdo tako zatulil, da je šlo skoz ušesa, najbrž sem bil to jaz sam, in pograbil sem fotra za jajca, da je odskočil z mene, in potem sem vstal in ga s pestjo podrl na tla.
Skoraj prepričan sem, da bi kar skočil nanj in mu s škornji razčesnil betico, če me mat ne bi prijela okoli pasu: »Prosim te, rotim te, ne naredi tega, saj ni vreden!«
To me je ustavilo.
Ne to, da me je prosila, naj neham, marveč to, da se je enkrat le postavila zame in rekla, da on ni vreden.
Tega je avtor, sir Arthur Conan Doyle, upodobil v štirih romanih in šestinpetdesetih kratkih zgodbah, ki so izhajali najprej v revijalnem tisku, nato pa še v knjižni obliki med letoma 1887 in 1930.
Med tem časom je Doyle svojega junaka sicer »ubil«: v zadnji zgodbi zbirke Prigode Sherlocka Holmesa (1892–1893), v kateri Sherlock porazi »najstrašnejšega zločinca tistih časov«, profesorja Moriartyja, umre tudi sam.
Toda javnost je tako ogorčeno zahtevala novih pripovedi o Sherlocku, da ga je Doyle v zbirki Spomini Sherlocka Holmesa (1903–1904) »obudil od mrtvih«: v prvi zgodbi zbirke se izkaže, da je Holmes svojo smrt zgolj uprizoril, ker se je s tem hotel izogniti maščevanju Moriartyjevih sodelavcev.
Obiščite spletno stran filma, ki je posnet po romanu (http://www.pokrajina-st2.org/multimsi.html).
Na podlagi predfilma, režiserjeve izjave ipd. sestavite kratek povzetek celotne zgodbe.
Renesansa (od 14. do 16. stol.) preusmerja pogled iz onstranstva v tostranstvo, iz odrekanja v uživanje življenja; ceni vsestransko razvitega posameznika (njegov svobodni razum, moč, lepoto).
Tak posameznik npr. krši družbena pravila o sklepanju zakona: bogata gospa Giovanna (izg. džovana) se v Boccaccievi (izg. bokačevi) Noveli o sokolu poroči z revnim Federigom, ker ceni njegove osebnostne lastnosti.
Ko naj bi ji v patriarhalno urejeni družbi oz. družini moža izbrali bratje, ki jim je pomembno predvsem materialno bogastvo, jim odgovori:
Romantika (prva pol. 19. stol.) postavlja v ospredje čutečega posameznika z visokimi ideali, ki pa jih v pridobitniško usmerjeni in površni družbi ni mogoče uresničiti.
Zato se ta posameznik iz družbene resničnosti usmerja v preteklost, domišljijo, sanje, naravo …
Angleški romantik Byron (izg. bajron) v pesnitvi Romanje grofiča Harolda (izg. herolda) zapiše:
»de le petica da ime sloveče, / de človek toliko velja, kar plača«.
»Od neba sem mrak hiti … / le še tam iz daljave / v te proste širjave / brezmejno prost nekdo beži.«
Socialni ekspresionizem (dvajseta leta 20. stol.) prikazuje stisko posameznika in družbenih skupin, v glavnem proletariata, v krivični kapitalistični družbi.
Izraža idejo, da lahko skupnost zatiranih posameznikov to družbo spremeni v bolj humano le z uporom, revolucijo.
Tako beremo v pesmi Srečka Kosovela Ekstaza smrti:
1862, v obdobju moderne, in je značilen primer ene izmed njenih književnih smeri, nove romantike.
Novoromantična besedila govorijo o nasprotju med posameznikom in družbeno stvarnostjo, poudarjajo človekovo izjemnost, njegova nevsakdanja občutja, čustva, razmišljanja in domišljijo, zlasti pa lepoto njegove duše.
Pri tem uporabljajo pesniki bogata slogovna sredstva, nenavadne podobe, pogosto je izrazita tudi zvočnost.
Tujec je pesem v prozi (to je vrsta kratkega, običajno lirskega besedila s proznim ritmom), v celoti napisana kot dvogovor; v njem ena od oseb samo sprašuje, druga pa ji odgovarja.
Tema pogovora je odnos posameznika do družine in družbe ter njenih vrednot.
(Se vi kdaj s kom pogovarjate o tem?
Razložite svoj odgovor.)
moderna – skupno poimenovanje za umetnostne smeri, ki so nasprotovale realizmu: nova romantika, dekadenca, simbolizem, impresionizem
Govorimo
Debeluška je izšla leta 1880 v zbirki Medanski večeri kot ena izmed
utrujene in razkačene sopotnike, da so njegovo petje spremljali od začetka do konca in si ob slehernem taktu predstavili sleherno njeno besedo.
Debeluška pa je še vedno jokala in tu pa tam je bilo slišati, kako ji je med dvema kiticama ušla v temo hlipavica, ki je ni mogla zadržati.
»Mislim, da je pisateljeva osnovna naloga, da govori o življenju, o tem krvavem, krutem življenju, in da je resnici zvest, pri tem pa kaže pot človeku na neki poseben, nedeklarativen način, se pravi pot iz labirinta, prekletstva, blodenj po nižavah ...«
Poštar Lučo je divjal s kolesom, da se je kar kadilo za njim.
Pripodil se je na dvorišče k Turnovim, zavrl, da bi ga skoraj prekucnilo, in zaklical proti vratom: »Merica, telegram!«
Merica je prihitela, v rokah je držala skoraj golega šestmesečnega dojenčka.
Ravno ga je previjala, ko se je pripodil Lučo.
»Telegram?« se je začudila.
»Od enih Angležev, pošiljajo iz Rima!« je kričal, kot da je Merica gluha.
Izročil ji je telegram, ona je podpisala, in ko je že sedel na kolo, se je hitro obrnil k njej ter veselo vprašal: »Kako je že ime tvojemu frkovcu?«
»Marko je, Marko,« je rekla Merica z glasom, ki je bil kar pojoč od zaljubljenosti.
Pa menda ne bo zrasel iz njega sveti Marko?« se je zarežal.
»Kdo ve?
Vse je možno na tem svetu,« je rekla Merica in hitela, držeč otročička v naročju, odpirat telegram.
Potem ga je, še vedno stoječ na dvorišču, prebrala: Prihajamo v Benetke.
Potujemo v Karlovy Vary.
V sredo te obiščemo v tvoji vasi.
Thomas komaj čaka, da te vidi.
Vabimo te in tvojo družino na Češko za dva tedna.
Se veselimo srečanja.
Pišemo
V intervjuju Moja razvada je samota pripoveduje Marjan Tomšič o nastajanju romana Grenko morje, o svojem ustvarjanju, pogledih na življenje, učiteljski izkušnji in o bivanju na »tujem« (doma je s Štajerskega, živi pa v Istri).
Intervju govori tudi o priljubljenosti romana ter o pisateljevih ustvarjalnih uspehih oz. nagradah.
Preberite ga na spletnem naslovu www.otrokdruzina.com, potem pa ga po delih predstavite v govornih nastopih (delo si razdelite...
V skupinah razmišljajte o moških in ženskih vlogah v družini.
Predstavniki skupin naj poročajo o ugotovitvah in o tem, ali so vaša stališča enotna oz. v čem se razlikujejo.
Nona je globoko zavzdihnila.
»Molila bom zate,« je rekla in preložila roko.
»Nona!« sem zaklical za njo in jo ustavil sredi giba, »Nona, a ne bi mogla … vsaj enkrat …«
Odkimavala je že med obračanjem.
»Nona, samo enkrat … brezplačno bom hodil k maši …
»Ne morem, res ne.«
Prikimal sem vdano v usodo.
Prihajalo je enkrat letno in sestavljalo je del sveta, kot sem ga poznal.
Ni se dalo ubežati, ne pomôči.
»Moral bom na Madame X,« sem si povedal naglas in zven lastnega glasu mi je pognal solze po licih.
Potopil sem se v vodo in jih spral.
Nona je že molila zame.
Ni nehala ob maminem prihodu in ne ob njenem urejanju pred drobnogledom.
Še skozi zaklepanje ključavnice sem slišal enakomerno mrmranje.
Kino je bil skoraj poln.
Nikoli si nisem znal razložiti, zakaj je ta trapasti film o trpeči bogatašinji lahko tako priljubljen pri delavcih.
Že prodajalka kart je gledala vame z očmi, prepolnimi – nisem vedel česa.
Ko sva z mamo vstopila v dvorano, je postalo podobno tiho kot med Titovimi pojavitvami na platnu.
Sedla sva na običajno mesto in projektor je zaropotal.
Pramen je osvetlil platno in tokrat ni bilo nobenih poročil ali predfilmov, takoj napisi.
Mama je globoko vdihnila.
Spomnil sem se Frica in zmolil očenaš, da ga ni v kabini.
Poskušal sem pogledati proti viru svetlobe, vendar me je mama ostro cuknila in zdrknil sem nazaj.
Vnaprej sem poznal vsako sličico in vsako izgovorjeno besedo.
Lana Turner se je stara in zapita opotekala na sodišču, obtožena umora.
Mama je kimala vedno bolj sunkovito.
Glavo mi je potegnilo med ovratnik.
»O, VEM!
O, VEM!
VEM, KAKO BOLI, ČE TE IZDA SIN!« je rekla mama.
Po dvorani je zavelo pričakovanje.
Odvetnik Lane Turner se je obrnil proti nam.
Mama je izkoristila pozornost in mu skočila v pogled.
KAKO SE PA OBNAŠAŠ!?!«
Očitno je imel nekaj grdega za bregom, saj je raje hitro pogledal nazaj proti poroti.
»OOOO, NE BOŠ MI POBEGNIL!«
Začel se je odmikati, stopal je po dvorani in nekaj razlagal.
Mama se ni dala ustaviti.
Sledila mu je po stopnicah na oder.
Ustavil se je pred poroto.
Za njim, prilepljena ob hrbet, je stala mama.
Stopila je na prste, da je ne bi mogel preslišati.
»ONA JE TVOJA MATI!« je zavpila na vso moč.
Ignoriral jo je.
NORA: V dolgih osmih letih – ja, še več – že vse od najinega prvega srečanja se nisva še nikoli resno pogovorila o nobeni resni stvari.
HELMER: Misliš, da bi ti bil moral zmeraj in povsod praviti o skrbeh, pri katerih bi mi tako ali tako ne mogla več pomagati?
NORA: Ne govorim o skrbeh.
Pravim, da še nikoli nisva resno sedela skupaj in se poskušala resno prikopati kakšni stvari do dna.
HELMER: Pa si menda vendar nisi tega želela, draga moja Nora?
NORA: Tako sva prišla k stvari.
Nikoli me nisi razumel.
In tako se mi je zgodilo veliko krivic, Torvald.
Pri naju dveh – pri naju dveh, čeprav sva te imela rajši kakor ne vem kdo drug na svetu?
NORA (odkima): Vidva me nista nikoli imela rada.
Zdelo se vama je samo, da bi bilo prijetno, če bi bila zaljubljena vame.
HELMER: Čakaj, Nora, kako pa govoriš?
NORA: Ja, Torvald, natanko tako je.
Ko sem bila še doma pri očetu, mi je pripovedoval o vseh svojih nazorih in tako sem se jih sama navzela; in če sem bila drugačnih misli, sem jih prikrivala, ker bi mu to ne bilo ljubo.
Imenoval me je svojo punčko in se igral z mano, kakor sem se jaz igrala s svojimi.
In potlej sem prišla v hišo lutk k tebi …
HELMER: Kakšne besede pa uporabljaš za najin zakon?
NORA (se ne dá motiti): Hočem reči, potlej sem prešla iz očetovih rok v tvoje.
Ti si vse urejal po svojem okusu in tako sem tudi sama dobila tvoj okus; ali se vsaj delala; ne vem natanko – mislim, da je bilo vsakega malo; zdaj to, zdaj ono.
Če se ozrem nazaj, se mi zdi, da sem živela tu kakor beračica – samo iz rok v usta.
Živela od tega, da sem uganjala vse mogoče mojstrovine zate, Torvald.
Pa saj si vendar sam hotel tako.
Ti in oče sta se hudo pregrešila nad mano.
Vidva sta kriva, da ni bilo nikoli nič iz mene.
HELMER: Nora, kako si brezglava in nehvaležna!
Kaj nisi bila tukaj srečna?
NORA: Ne, srečna nisem bila nikoli.
Upala sem, da bom; pa nisem bila nikoli.
Prevedel Janko Moder
Pisma glasno berite (glej prvo nalogo pod naslovom Pišemo). / Izberite del odlomka, ki po vašem mnenju predstavlja vrh konflikta med zakoncema, in ga odigrajte.
Po teh dogodkih je vzljubil žensko v dolini Sorék; ime ji je bilo Dalíla.
Filistejski knezi so prišli k njej in ji rekli: »Prepričaj ga in poizvedi, v čem je njegova velika moč in s čim bi ga mogli premagati ali ukrotiti.
Dali ti bomo sleherni tisoč in sto srebrnikov.«
Dalíla je tedaj rekla Samsonu: »Povej mi, prosim, v čem je tvoja velika moč in s čim bi te morali zvezati, da te ukrotimo.«
Samson ji je rekel: »Če bi me zvezali s sedmimi svežimi vrvmi, ki se še niso posušile, bi oslabel in postal kakor kateri koli človek.«
Filistejski knezi so ji tako prinesli sedem svežih vrvi, ki se še niso posušile, da ga je zvezala z njimi.
Zalezovalci pa so sedeli pri njej v izbi.
Tedaj je rekla: »Filistejci nadte, Samson.«
In pretrgal je vrvi, kakor se pretrga spredena nit, ki jo je osmodil ogenj.
Nihče ni mogel izvedeti, od kod njegova moč.
Dalíla je znova rekla Samsonu: »Glej, norčeval si se iz mene in mi govoril laž.
Zdaj mi povej, prosim, s čim te je treba zvezati!«
Rekel ji je: »Če bi me dobro zvezali z novimi vrvmi, ki jih še niso uporabili pri delu, bi oslabel in postal kakor kateri koli človek.«
Tedaj je Dalíla vzela nove vrvi in ga zvezala z njimi.
Potem mu je rekla: »Filistejci nadte, Samson;« zasledovalci so sedeli v izbi.
Vendar je strgal vrvi s svojih rok kakor nit.
Dalíla je spet rekla Samsonu: »Do kdaj me boš varal in mi govoril laži?
Povej mi, s čim naj te zvežejo.«
Rekel ji je: »Spleti sedem kodrov moje glave s tkalčevim vlaknom.«
Pritrdila mu jih je s sponko in rekla: »Filistejci nadte, Samson.«
Prebudil se je iz svojega spanja in izdrl tkalčev klin ter vlakno.
Tedaj mu je rekla: »Kako še moreš reči: 'Ljubim te', tvoje srce pa ni z menoj.
Že trikrat si me ukanil in mi nisi povedal, v čem je tvoja velika moč.«
Ko je tako vse dni pritiskala nanj in ga morila s svojimi besedami, se je njegova duša naveličala do smrti.
Razodel ji je vse svoje srce in ji rekel: »Britev ni prišla na mojo glavo, kajti Božji nazirec sem od telesa svoje matere.
Če bi me ostrigla, bi me moja moč zapustila, oslabel bi in bi postal kakor vsak človek.«
Ko je Dalíla videla, da ji je razodel vse svoje srce, je poslala po filistejske kneze in vzkliknila: »Pridite tokrat, kajti razodel mi je vse svoje srce.«
Filistejski knezi so tedaj prišli k njej in prinesli srebra v svojih rokah.
Pustila je Samsona, da je zaspal na njenih kolenih, potem je poklicala moža in dala ostriči sedem kodrov na njegovi glavi.
Tako ga je oslabila in moč ga je zapustila.
Nato je rekla: »Filistejci nadte, Samson.«
Prebudil se je iz svojega spanja in rekel: »Ušel bom kakor vedno in se izmuznil.«
Ni namreč vedel, da se je GOSPOD umaknil od njega.
Filistejci so ga tedaj zgrabili in mu iztaknili oči.
Nato so ga odpeljali v Gazo, vklenili v dve bronasti verigi in jim je v ječi gonil mlin.
Lasje na njegovi glavi, ki so bili ostriženi, pa so mu začeli spet rasti.
In rekel je: »Neki človek je imel dva sina.
Mlajši med njima je rekel očetu: 'Oče, daj mi delež premoženja, ki mi pripada!'
In razdelil jima je imetje.
Čez nekaj dni je mlajši sin spravil vse stvari skupaj in odpotoval v daljno deželo.
Tam je z razuzdanim življenjem pognal svoje premoženje.
Ko je vse zapravil, je v tisti deželi nastala huda lakota in začel je trpeti pomanjkanje.
Šel je in se pridružil nekemu meščanu tiste dežele, ki ga je poslal na svoje posestvo past svinje.
Želel se je nasititi z rožiči, ki so jih jedle svinje, pa mu jih nihče ni dal.
Šel je vase in dejal: 'Koliko najemnikov mojega očeta ima kruha v obilju, jaz pa tukaj umiram od lakote.
Vstal bom in šel k očetu in mu rekel: Oče, grešil sem zoper nebo in pred teboj.
Nisem več vreden, da bi se imenoval tvoj sin.
Vzemi me za enega od svojih najemnikov.'
In vstal je ter šel k očetu.
Ko je bil še daleč, ga je oče zagledal in se ga usmilil; pritekel je, ga objel in poljubil.
Sin mu je rekel: 'Oče, grešil sem zoper nebo in pred teboj.
Nisem več vreden, da bi se imenoval tvoj sin.'
Oče pa je naročil svojim služabnikom: 'Brž prinesite najboljše oblačilo in ga oblecite!
Dajte mu prstan na roko in sandale na noge!
Pripeljite pitano tele in ga zakoljite ter jejmo in se veselimo!
Ta moj sin je bil namreč mrtev in je oživel; bil je izgubljen in je najden.'
In začeli so se veseliti.
Njegov starejši sin pa je bil na polju.
Ko se je domov grede približal hiši, je zaslišal godbo in ples.
Poklical je enega izmed služabnikov in ga vprašal: 'Kaj je to?'
Ta mu je rekel: 'Tvoj brat je prišel in oče je zaklal pitano tele, ker je dobil zdravega nazaj.'
Razjezil se je in ni hotel vstopiti.
Paralelizem ali vzporedje členov je zaporedje enako ali podobno grajenih stavkov ali delov stavka, ki se pomensko dopolnjujejo; značilen je za pridvignjen, slovesen slog.
Paralelizem je bil temeljno slogovno sredstvo hebrejske književnosti, še zlasti psalmov.
Razmišljamo
Napišite prozni sestavek, pesem v prozi ali v verzih z naslovom: Hrepenenje po ljubezni.
muze – Homer piše, da so muze boginje, ki navdihujejo pesem in petje.
So hčere Zevsa in Mnemozine (Spomina), zavetnice umetnosti in znanosti Ahil – sin tesalskega kralja Peleja in morske nimfe Tetide, največji grški junak Ahajci – prebivalci Ahaje, tj. severne Grčije; pri Homerju tudi skupen naziv za vse Grke Had – vladar podzemlja in gospodar mrtvih.
Grki so se ga bali, saj je brez milosti vladal dušam v svojem mračnem in skrivnostnem kraljestvu Zevs – vrhovni bog starih Grkov, po Homerju »oče ljudi in bogov«.
V Iliadi Zevs s tehtnico odmerja usodo Grkov in Trojancev, tako da dobimo vtis, da je samo vršilec odločitev neke višje sile Atrid – Atrejev sin Agamemnon, argoški vladar in eden najmočnejših kraljev vsega Peloponeza, vodja odprave proti Troji
ed čustveno najpretresljivejšimi prizori v pesnitvi je Hektorjevo slovo od žene Andromahe v šestem spevu pesnitve.
V nasprotju s številnimi bojnimi prizori je pred nami nežen družinski prizor, ki pa že mojstrsko napoveduje Hektorjevo smrt v 22. spevu pesnitve.
V odlomku Andromaha roti moža, naj ne odhaja v boj; Ahil ji je namreč že ubil očeta in sedem bratov.
Kadar pustili smo otok za sabo, zagledam nenadno peno in kipenje valov in slišim zamolklo bobnenje.
Strah se poloti posadke, iz rok zletijo ji vesla, dirkajo šumno po vodi, a ladja obstane na mestu, ker ni nikogar na nji, da rezna pritiskal bi vesla.
Jaz pa po ladjo hodèč spodbujam tovariše plašne, k slednjemu stopim posebej in rečem besedo prijazno: »Nismo, prijatelji moji, novinci mi v zlu in težavah: huje i tukaj ne bo, kot biló pri Kiklópu je, ka-li, kjer je na silo nas držal brdavs v obokani špilji, vendar še njemu smo ušli, po mojih možganov zaslugi!
Tudi na stisko še tó radí bomo mislili, upam.
Nujte zato, storite zdaj vsi po moji besedi: Kar sedíte naprej in udarjajte z vesli po vodi, kakor že tudi besní, mordà se po Zeusovi volji
Jezik več ne gane se nepremičen, nežen ogenj bliskoma spreleti me, luč oči mi ugasne, v ušesih slišim šumno bučanje.
Pot oblije vse mi telo, trepečem, malo še, pa po meni biló bi, mislim, moja Agalis.
Toda treba vse je prenesti …
Razmišljamo
Razmišljamo Caelum, non animum mutant, qui trans mare currunt.
(Tisti, ki plovejo prek morja, spremenijo podnebje, ne pa značaja.)
Prav na tej točki se začne dramatično dogajanje v Sofoklejevi tragediji.
V Tebah izbruhne strašna kuga in uničuje življenja, Ojdip pošlje svojega svaka Kreonta v delfsko preročišče po nasvet.
Kreont se vrne z odgovorom, da je treba iz mesta izgnati morilca kralja Laja.
Ojdip se strastno posveti raziskovanju.
Po nasvetu zbora se obrne na slepega vedeža Tejrezija.
OJDIPUS: O, ti, ki vidiš vse, kar um razkrije, kar skrito mu na nebu je, na zemlji!
Čeprav ne vidiš, vendar veš, o videc, za kakšnim zlom nam mesto gine.
V tebi zdaj vidimo edinega rešníka.
Najbrž že slišal si od slov: Apolon poslancem našim dal je tak odgovor, da iz kuge nam edina je rešitev, če Lajeve ubijalce odkrijemo in usmrtimo ali izženemo.
Ne skrivaj nam, kar veš iz ptic letenja in kar iz drugih znamenj znaš razbrati!
Daj, reši sebe, domovino, mene, izbriši z nas krvi prelite madež!
Glej, v tvojih smo rokah!
Ni lepšega, kot če lahko ljudem pomagaš v stiski.
Čeprav sem vedel, sem na to pozabil.
Drugače ne bi níkdar sèm prišel.
OJDIPUS: Potrt si videti.
Kaj to pomeni?
TEJREZIAS: Daj, pusti me domov!
Tako boš ti, tako bom jaz svoj del najlažje nosil.
OJDIPUS: Ni prav, o, ni lepo do domovine, ki njen si sin, če ji izrek odrečeš!
TEJREZIAS: Vidim, kam vodijo besede tvoje.
Res ne bi rad, da tudi jaz – kot ti – …
(Se obrne, da bi odšel.
Ojdipus mu vskoči v besedo.)
OJDIPUS: Ti veš!
Ne hôdi proč, za božjo voljo!
Glej, na kolenih vsi te prosimo!
Ojdip Ilustrirala Jana Mršnik
Razmišljamo
Govorimo in beremo
Odlomek prikazuje, kako uklenjeno Antigono privedejo pred Kreonta.
Storilko so zasačili, ko je hotela zagrebsti bratovo truplo.
»Dokler bom živ, ne bo tu ženske vlade!«
