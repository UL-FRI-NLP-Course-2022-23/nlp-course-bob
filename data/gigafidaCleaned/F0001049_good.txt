Dodajmo Kopačevemu orisu še nadroben opis ognjišča, katerega tradicionalna lega v pastirski koči je vedno v kotu za vrati.
Razmeroma majhno ognjišče je visoko približno pol metra, obsega 120 x 90 cm, obdano pa je na dveh straneh z lesenim oklepom.
Iz kamna zloženo ognjišče je zgoraj zravnano v ploščo in premazano z ilovico.
Steni kota nad ognjiščem sta obzidani s približno 35 cm visokim zidom, nanj je položena trikotna kamnita plošča.
V nastali votlini v kotu ognjišča so kurili, ogenj je segreval tudi kamnito ploščo nad njim (slika 3).
Ob zmerni toploti so lahko na njej kuhali v loncu kisel sir mohant (slika 4).
