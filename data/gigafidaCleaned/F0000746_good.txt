Turizem se seli v splet
Še več navdušenega odobravanja je požela predstavitev računalnika v velikosti papirja formata A4, dovolj tankega, da se ga da nositi namesto zabeležnice, med drugim pa omogoča prostoročno pisanje in oblikovanje besedil vključno z iskanjem po z roko napisanih besedah.
Izdelek bo na voljo v nekaj letih.
Že zdaj pa Microsoft pripravlja novo zbirko office (na voljo je v drugi beta različici) s številnimi pomagali za čimboljši izkoristek vgrajenih funkcij.
Smrkolj zavrača vse očitke
Tako bi lahko na kratko povzeli trditve in pojasnjevanja ministra Smrkolja na včerajšnji, na hitro sklicani tiskovni konferenci, ki jo je izzval, po ministrovem prepričanju »tendenciozen, netočen, zavajujoč in politično usmerjen« članek, objavljen v ponedeljkovi številki Večera na temo (ne)sodelovanja Smrkolja in ministrstva s kmetijsko-gozdarsko zbornico.
Še več, zaradi poraza na zborničnih volitvah, ki naj bi postavil na glavo poprejšnje načrte z zbornico Podobnik-Zagožnovi struji v zdaj združeni ljudsko-krščanski stranki (tej pripadata tudi Smrkolj in Franc Potočnik, v prejšnji parlamentarni sestavi predsednik odbora za kmetijstvo), naj bi se poprej dobro zamišljeno sodelovanje z ministrstvom sprevrglo v nagajanja vodstvu zbornice, ki prihaja iz drugega, liberalnejšega pola iste stranke.
Na zaplete so predstavniki zbornice opozarjali tudi na nedavni tiskovni konferenci.
V omenjenem članku slovenskega dnevnika pa so ga začinile še izjave Petra Kranvogla, predsednika odbora za zakonodajo in statutarne zadeve ter urejanje kmetijskih zemljišč v svetu kmetijsko-gozdarske zbornice.
Maribor - Mala in srednja dinamična podjetja, imenovana gazele, naj bi bila podobno kot v EU tudi pri nas hrbtenica gospodarskega razvoja.
Njihov položaj v Sloveniji je na včerajšnjem posvetu predstavil direktor portoroške visoke šole za podjetništvo Viljem Pšeničny.
Po besedah državne sekretarke ministrstva za malo gospodarstvo in turizem Maje Tomanič Vidovič daje država za podporo malih in srednjih podjetij le 0,16 odstotka denarja iz proračuna, prav ta podjetja pa so bila v obdobju tranzicije najpomembnejši vir novih zaposlitev.
V naslednjih letih bi morali vanja vložiti vsaj 15 milijard, da bi s 15-odstotno podporo omogočili odprtje 65.000 novih delovnih mest.
Pšeničny opozarja, da v ZDA več kot 80 odstotkov delovnih mest ustvarijo podjetja s sto ali manj zaposlenimi, tam se kar sedem od stotih prebivalcev odloči za pot podjetnika, pri nas pa le eden.
Med nekaj več kot 100.000 slovenskimi podjetji bi kot gazele lahko označili okoli 5000 podjetij.
Slovenske gazele so povsem primerljive z evropskimi, v hipotetično lestvico uspešnosti pa bi se med prvih 50 dinamičnih v Evropi uvrstila kar tri slovenska podjetja, med prvih sto pa še vsaj štiri.
Mednje sodijo Pomada, Konstruktor Gratrans, Miran Vuk, Montavar, MTD, Hermes Softlab in Lija.
Žal pa so slovenska podjetja še relativno majhna, saj v povprečju zaposlujejo le okoli 150 ljudi, medtem ko jih ameriške gazele 200, evropske pa celo več kot 700, k temu po mnenju Pšeničnya največ botruje nestimulativno okolje, pri čemer je omenil birokratske ovire, obrestne mere, slab dostop do finančnih virov in nestimulativna davčna politika.
Tudi večje borze se lahko kaj naučimo od manjših, sta povsem resno zatrdila predstavnika London Stock Exchange - Poravnave so na primer v Ljubljani hitrejše kot v Londonu
Skupna vrednost svetovne trgovinske menjave skokovito narašča, vendar spremembe niso tako velike, kot kažejo številke
Svetovalna družba Credit Suisse First Boston je po naročilu vlade pripravila študijo, po kateri je treba Postabank prodati brez razpisa
Zaradi slabe posojilne politike in zgrešenih naložb so zoper Princza in »skupino neimenovanih oseb« lani sprožili pravni postopek.
Obdobje Princzevega desetletnega vodenja banke se je zapisalo v anale madžarskega bančništva kot zlato obdobje kreditiranja in sponzoriranja.
Princz je nekaterim politikom (levim in desnim), športnikom, umetnikom in mnogim drugim radodarno delil denar »svoje« banke.
Ko so ga odstavili, so za sanacijo banke iz državnega proračuna oziroma žepov davkoplačevalcev plačali 158 milijard forintov (760 milijonov ameriških dolarjev).
Prva znamenja slabega poslovanja te banke so odkrili že sredi devetdesetih let, a so jih vse do leta 1997 uspešno prikrivali.
Pri izpolnjevanju maastrichtskih meril, ki od kandidatk za evro zahtevajo proračunsko disciplino, bo imela najmanj težav Slovenija, kjer je javni primanjkljaj (lani 0,6 odstotka BDP) že sedaj krepko nižji od postavljene meje (tri odstotke), večino vlad drugih držav pa čaka še trd boj za konsolidacijo javnih financ.
