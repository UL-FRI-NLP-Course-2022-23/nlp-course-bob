Čeprav je bilo sprva načrtovano, da naj bi slovenski elektroenergetski trg odprl vrata tuji konkurenci šele leta 2003, se je vlada odločila, da se bo to zgodilo že prihodnje leto.
Dostop do tuje elektrike bo leta 2002 sicer še nekoliko omejen, vendar poti nazaj ne bo.
»Po letu 2003 pa država ne bo imela več pravnih pristojnosti, da bi omejevala porabnikom elektrike pot do tujih ponudnikov,« je napovedal minister Kopač.
Poleg gospodarskih tem so bile teme pogovora med Simonitijem in Antonionejem tudi energetski interesi Slovenije, povečevanje obsega italijanskih naložb, ambicije Slovenije pri vključevanju v Evropsko unijo in Nato in slovenski pogled na države jugovzhodne Evrope.
Precej časa sta si vzela za pogovor o položaju slovenske manjšine v Italiji in italijanske v Sloveniji.
Simoniti je izrazil željo, da bi Italija v obdobju od sprejema zakona do njegovega izvajanja z naklonjenostjo zagotavljala delovanje institucij slovenske manjšine v Italiji.
Dodal je, da bo nedavno ratificirani sporazum o maloobmejnem prometu s Hrvaško olajšal gibanje tudi pripadnikom italijanske manjšine ob meji.
Model murastega toka so pripravili na oddelku za mehaniko tekočin na Fakulteti za gradbeništvo in geodezijo Univerze v Ljubljani v sodelovanju z Vodnogospodarskim birojem Maribor.
Ljubljana - V raziskovalnem centru državnega zbora, javnosti manj znani, a za delovanje parlamenta zelo pomembni službi, z zadovoljstvom ugotavljajo, da se je v aktualnem poslanskem mandatu zanimanje poslancev za njihovo delo zelo povečalo.
O tem zgovorno pričajo podatki o številu naročil in nalog, ki so jih sodelavci sektorja opravili od konstituiranja državnega zbora do konca letošnjega julija.
V obdobju, za katero so podatki statistično obdelani, se je devet naročil, ki so jih opravili v sektorju, nanašalo na področje gospodarstva in financ, deset na delovanje socialnih sistemov, 24 na ustroj in delovanje političnega in pravnega sistema, 30 naročil je zadevalo parlament, položaj poslancev in zadev, povezanih z volitvami.
V tem obdobju se je eno vprašnje nanašalo na varstvo okolja, eno na mednarodne odnose, štirje pa na tematiko, ko je ni mogoče uvrstiti v nobeno od omenjenih kategorij.
Petindvajset puchov naj bi spremenili v vozila za sanitetne enote - Bodo zmogli novo opremo?
- Nova vozila za veziste - Odgovornosti za zgrešeno naložbo niso ugotavljali
Kot nam je povedal Janez Pezelj, ki vodi službo za informiranje v državnem zboru, so poslanci mobilne telefone dobili na reverz: po koncu mandata jih morajo na podlagi tega pogodbenega razmerja vrniti.
Pogodbo o karticah, ki so nosilke telefonske številke in ki morajo biti v vsakem telefonu, da lahko obratuje, pa je podpisala generalna sekretarka državnega zbora Veliščkova, v imenu državnega zbora seveda.
V pravnem razmerju med operaterjem (družbo Mobitel) torej ne nastopajo posamezni poslanci, temveč državni zbor.
Slednji, kot lastnik kartic, ki jih poslanci zgolj uporabljajo, tako lahko naroči izpiske vseh telefonskih klicev, opravljenih prek telefonskih številk, ki so po pogodbi v njegovi uporabi (dejansko pa v rokah in žepih poslancev).
Z drugimi besedami: izpisek lahko pridobi le državni zbor, ne pa tudi poslanci.
Ob navedenem velja upoštevati, da je sodišče v podobnem primeru (šlo je za ministrstvo za notranje zadeve in pridobitev izpiskov najvišjih funkcionarjev ministrstva za namene notranje preiskave) sicer že odločilo, da z izpiski razpolaga lastnik kartice in ne uporabnik sam.
Poleg tega je prav takšen način vrednotenja zasebnih in službenih klicev ustaljena praksa v veliko slovenskih podjetij.
Takšne in drugačne bonitete, ki da jih - največkrat neupravičeno - uživajo poslanci, vsake toliko časa razburijo javnost.
Tokrat so na vrsti mobilni telefoni.
In ta telefonija državni zbor preveč stane.
Zasebne klice naj bi zato po novem plačevali iz lastnega žepa.
Še posebno za mesec avgust, ko so na počitnicah.
To ni narobe.
Sporen pa bi lahko bil način, kako bi v državnem zboru radi to izvedli.
Talum že ima ponudbo za uvoz elektrike
Ljubljana - Družba Talum je za zdaj edino domače podjetje, ki je že pridobilo ponudbo za uvoz elektrike iz tujine po odprtju domačega elektroenergetskega trga tuji konkurenci prihodnje leto, in to iz Češke.
»Informacij za druga domača podjetja nimamo, tuji ponudniki elektrike pa se na naše ministrstvo ne obračajo,« je na včerajšnji tiskovni konferenci ministrstva za okolje in prostor povedal resorni minister Janez Kopač.
Po njegovih besedah pa je zdaj skrajni čas, da pričnejo podjetja, ki želijo elektriko kupovati tudi v tujini, zbirati ponudbe tujih proizvajalcev, prav tako je skrajni čas za slovenske proizvajalce elektrike, da začnejo na tujih trgih iskati svoje kupce.
Ljubljana - Vremenoslovci so bili vedno bolj zadržani, kadar smo hoteli njihovo znanstveno utemeljeno potrditev, da se dogajajo pomembne vremenske spremembe.
Ob običajno pomenljivi pripombi, da je poleti pri nas pač vroče, pozimi pa nas lahko tudi pošteno zamete, smo se morali praviloma sprijazniti s stvarnimi analitičnimi razlagami množice statističnih tabel in krivulj, na katerih so sicer odstopali kakšni »naj«, in »rekordni dnevi«, v glavnem pa se je vse končalo pri nekakšnem povprečju; poleti recimo okoli 30 do 35 stopinj, kar doživljamo tudi te dni.
Tisti, ki so že dolgo na svetu, pa se spominjajo, kako so le v mlajših letih in pozneje nikoli več v šolo ali službo skoraj do pasu gazili po snegu.
Marsikomu so ostala v spominu tudi kakšna vročinsko rekordna poletja in teh ljudi nihče ne bo mogel prepričati, da se vreme in doživljanje posameznih letnih časov v novejšem obdobju niso precej spremenili.
Kaj boste ukrenili, če bo FPÖ vztrajala pri referendumu? je vprašala ministrico redakcija Formata .
»Mnenja ne bom spremenila, takšne ideje odločno zavračam.«
Ali bo torej razpadla koalicija, če bo FPÖ vendarle vztrajala pri zahtevi po referendumu oziroma blokirala širitev Unije?
»V vladnem programu, ki sta ga podpisala deželni glavar Haider in kanclerjeva namestnica Riess-Passerjeva, smo se skupaj izrekli za širitev Evropske unije.
Nobenega razloga nimam, da bi dvomila o pogodbeni zvestobi FPÖ.«
V desettedenski vojni na otočju, ki meri nekaj več kot polovico Slovenije in ima le nekaj nad dva tisoč prebivalcev, je padlo okrog 700 argentinskih in 250 britanskih vojakov.
Argentina je na Falklandih/Malvinih, ki jih je Britanija zavzela leta 1833, doživela hud poraz, ki je povzročil propad vojaških režimov in pospešil demokratizacijo države.
V Buenos Airesu v imenu nacionalne časti in zaradi zemljepisne lege (blizu Argentine in daleč od Britanije) ne odstopajo od zahteve po vrnitvi otokov v južnem Atlantiku, kar pa domačini in London zavračajo.
Metlika - V Metliki bodo začeli drugi del obnove kulturnega doma, saj so zanj dobili odobrena sredstva ministrstva za kulturo in s tem državni prispevek k naložbi.
Metliška občina ima tako poleg lastnega denarja sedaj na voljo še 22 milijonov tolarjev državnega denarja.
Metličani bodo tako prenovili prostore za odrom, platno in izolacijo stavbe.
Stavba je izolacijsko povsem neustrezna, zato vse ogrevanje pozimi ne pomaga, ker se prostori takoj ohladijo.
Vodstvo Splošne bolnišnice Dr. Franca Derganca je tokrat - v tednu dni že drugič - predstavilo tudi novo pridobitev, za katero je denar prispevalo goriško gospodarstvo, in sicer tri nova vozila, ki jih bolnišnica potrebuje za prevoz bolnikov in medicinskega oziroma drugega materiala.
Za nakup vozil, ki so stala približno 10 milijonov tolarjev, je večino denarja prispevala novogoriška enota Zavarovalnice Triglav.
Olga Vrabič se je rodila v Šmohorju na Koroškem.
Njena družina je morala zaradi nacionalne pripadnosti, ponosa in zavesti, zapustiti rojstni kraj in se odseliti.
Prišla je v Šoštanj, kjer je oče odprl malo lekarno.
Olga pa je v Šoštanju obiskovala osnovno šolo.
Gimnazijo je končala v Celju, študij farmacije pa v Zagrebu.
Že v mladosti, v času šolanja so jo močno zanimale in motile slabe socialne, gospodarske in politične razmere, v katerih so živeli in delali delavci in kmetje v Šaleški dolini.
Gianni de Michelis je, kot beremo, v nedavnem intervjuju za Il Picollo izjavil, da bo morala naša država optantom vrniti nepremičnine in da se mu zdi »absurdno, da se Slovenija sklicuje na svojo komunistično preteklost, kadar ji to ustreza« (sicer pa se ji odreka).
Vsekakor izjava, ki je »človeku brez preteklosti in predstavniku naroda brez preteklosti« lahko samo v čast!
Ne moremo se strinjati niti z vašo trditvijo, da je Mestno redarstvo slabo organizirano, saj so se redarji z učinkovitostjo izkazali prav z začetkom izvajanja poostrenega nadzora.
Razstava bo odprta do 5. septembra, gostovala pa bo tudi v Ljubljani, Kostanjevici na Krki, Murski Soboti in Novi Gorici.
Po lanskoletnem slovesu guruja filmskega festivala v Locarnu Marca Müllerja (oktobra prihaja v Ljubljano kot gost Jesenske filmske šole), ki je zares vidno zaznamoval preteklo desetletje drugega najstarejšega sejma filmske umetnosti, se je na največjem evropskem platnu sredi Velikega trga izrisal grozeč vprašaj: kako naprej?
Nova direktorica festivala je presenetljivo postala Italijanka Irene Bignardi.
Izhodišče je navadno Osor, mesto, ki je en sam muzej, kjer ozek most povezuje otoka Cres in Lošinj.
Vse poletje prirejajo Osorske glasbene večere.
Lepa sta muzej sakralne umetnosti v nekdanji škofijski palači, katedrala iz 15. stoletja, skoraj ni mestnega obzidja, ki ne bi zbujal občudovanja tujih in domačih obiskovalcev.
V soboto bo ob jezeru na Zbiljah pri Medvodah tradicionalna prireditev Zbiljska noč.
Začela se bo ob 20. uri, obiskovalce pa bo zabavala glasbena skupina Avia Band.
Vrhunec prireditve, ki je že 48. po vrsti, bo opolnoči, ko se bo sredi jezera začel ognjemet.
V okviru letošnjih tržiških poletnih prireditev bo v soboto v Tržiču glasbeni večer z Avsenikovim hišnim ansamblom Jožovc in županom Pavlom Ruparjem.
Prireditev bo ob 20. uri v atriju občine, v primeru slabega vremena pa v tržiški kinodvorani.
Ko zidovi spregovorijo
Zgodba županove žene pa še zdaleč ni edina.
»Res je, da se mimo naše domačije do cerkve skoraj vsak dan pelje veliko avtomobilov, največ ob nedeljah in praznikih, vendar z ljudmi nihče nič ne govori, tako da ne vemo natančno, s kakšnimi težavami vse prihajajo k njej in kakšni so rezultati.
Vemo le to, da se nekateri vračajo, spet drugi prihajajo sem na skrivaj, tretji pa so tako hvaležni, da se ustavijo in spregovorijo,« pravi Ljuba Martini.
Tako je neimenovani gospod iz Celja k cerkvici prišel s skoraj povsem negibno desno roko.
Domačini so mu svetovali, naj sname obvezo in se kolikor more potrudi roko usmeriti proti cerkvenim tlom.
Tam je stal kakšne pol ure, in ko se je vrnil, je roko pred očmi mnogih ljudi dvignil nad glavo.
Ali pa nekdo iz Ruš, ki so ga pestile hude težave s prostato.
Nekajkrat je prišel na Janževski Vrh in težave so minile.
Bolečin v nogi se je rešila tudi njegova žena, ki ga je k cerkvi spremljala po sili razmer, zdaj pa prekipeva od zadovoljstva.
Po telesu mi zagomazijo najprej mravljinci, nato pa telo preplavi prijetna toplota.
Morda si vse skupaj samo domišljam zaradi vsega, kar sem slišala?
Čez čas previdno odprem oči in sedem v travo ob cerkvici.
O dežnih kapljah ni več ne duha ne sluha.
Tudi megla v dolini se je razkadila.
Odpre se čudovit pogled na Lovrenc na Pohorju.
Izza oblakov spet pokuka sonce.
Počutim se tako prijetno, da bi najraje objela svet, ki leži pred menoj, in odskakljala v dolino.
Zagreb - »Tokrat sem šele četrtič nastopil na EP z velikokalibrsko puško proste izbire v trojnem položaju na 300 metrov, pa sem že osvojil tretjo kolajno.
Srebrni iz leta 1993 in bronasti iz leta 1995 sem tukaj, v Zagrebu, dodal še bronasto, po zapletih s puško eno najdragocenejših doslej,« je veselo razpredal Rajmond Debevec, ki je vnovič potrdil, da sodi med najboljše strelce na svetu
Harare - Slovenska teniška igralka Andreja Klepač se je uvrstila v polfinale turnirja ITF 3. kategorije.
V četrtfinalu je ugnala Južnoafričanko Delportovo s 6:3, 6:1.
Vse najpomembnejše partije zadnjega kola so se končale remi.
Pari so bili: Sakajev - Kveinys, Lugovoj - Gavrikov, Sepp - Miezis, Rotšagov - Hamagalov in Cmylyte - Kengis.
Ljubljana - Smučarski skakalci, tudi večina naraščaja, so se že vrnili na skakalnice, na katerih se po krajših ali daljših julijskih počitnicah spet vneto pripravljajo na pomembne poletne preizkušnje in predvsem na zimsko sezono.
Že prvi avgustovski vikend bo na sporedu tudi več odmevnih tekmovanj
Enkrat je vedno prvič
Varuhi reda in miru poizvedujejo tudi za neznanimi cestnimi razbojniki, ki so v nedeljo okrog devetih zvečer na Plečnikovem trgu planili na 22-letnega Mariborčana, ki ga je v nepravem trenutku prineslo mimo.
Pretepli so ga in mu ukradli gsm, vreden petnajst tisočakov.
Nabunkani fant je policistom povedal, da ga je napadlo pet neznancev, starih od 17 do 20 let, oblečenih v trenirke.
Komu od policistov je do tega, pravi Gradin, da bi kar pol dneva dirkal po avtocesti gor in dol samo zato, da bi s prehitevalnih pasov odganjal tovrstne posebneže?
Naloga policijskega nadzora na avtocestah je, da odkriva hude in nevarne kršitve, vsem prometnim udeležencem pa zagotovi čim varnejšo vožnjo.
Ko so policisti imeli le belega golfa, s katerim so nadzirali dogajanje na avtocesti, so se vozniki avtomatično odzvali in se pravočasno izognili srečanju z njimi.
Zdaj so se razmere bistveno spremenile.
Patruljiranje z novimi opli zbuja sicer manj pozornosti, vendar se dogaja, da se avtomobilisti nič kaj ne zmenijo za njihova opozorila in se le s težavo umaknejo s prehitevalnega pasu.
Gradin zatrjuje, da so vozniki prepričani, da je najvarneje voziti po prehitevalnem pasu, saj je tehnično bolj urejen, pa tudi vozišče je manj obrabljeno kakor na preostalih pasovih.
To je sicer res, trdi Gradin, vendar bi to moralo poleg policije skrbeti še koga drugega.
Kajti če bo vožnja po prehitevalnem pasu postala stalnica, se lahko zgodi, da bo tudi ta pas sčasoma v slabšem stanju in tako še nevarnejši za prehitevanje.
Temu se je mogoče izogniti tako, da spremenimo prometna pravila in prevzamemo britanski sistem, se šali Gradin.
Na območju ljubljanske policijske uprave, ki zajema dobri dve petini vsega policijskega dela na Slovenskem, se je v sedmih mesecih letos smrtno ponesrečilo 29 ljudi, lani v tem času pa kar 52.
Vzroke za tako ugodne varnostne rezultate je mogoče iskati tudi v drugačni filozofiji oziroma načinu ravnanja vodstva prometne policijske postaje pri reševanju prometno-varnostnih razmer na celotnem območju policijske uprave.
Glede na to, da naj bi bila Slovenija ena sama črna točka, se tega zavedajo tudi ljubljanski prometniki, saj svoje sile usmerjajo tja, kjer je najbolj potrebno.
Brez pretiravanja lahko zapišemo, da je način, kako so se na območju ljubljanske policijske uprave lotili reševanja prometne varnosti, vsaj za zdaj uspel.
Komandir se kljub upravičenemu zadovoljstvu zaveda, da je takšne razmere, ko gre za promet, težko obvladovati vse leto ali celo dlje.
A dodaja, da jim načrtov in novih operativnih prijemov še ni zmanjkalo.
Kokrica - V sredo okrog dveh popoldne se je v križišču regionalne ceste Kokrica-Golnik in lokalne ceste Kokrica-Polica zgodila prometna nesreča, v kateri se je hudo poškodoval motorist.
Petindvajsetletni W. M. iz Avstrije se je z motorjem yamaha peljal po lokalni cesti Polica-Kokrica.
V križišču pred znakom stop ni ustavil, ampak je zapeljal na regionalno cesto, po kateri je s fiatom puntom pravilno pripeljala 25-letna Š. N. iz Kranja.
Kljub zaviranju je voznica s prednjim delom treščila v desni bok motorja.
Motorist je padel na motorni pokrov, potem pa na cesto in tam obležal.
Z reševalnim vozilom so ga odpeljali v jeseniško bolnišnico.
Dežurni zdravnik je ugotovil, da ima zlomljeno levo golen in udarnino v levo ramo.
Ljubljana - Skoraj tritedensko odsotnost stanovalcev je izkoristil nepridiprav in vdrl v njihovo stanovanje na Groharjevi.
Ko so se te dni vrnili, so ugotovili, da so ostali brez računalnika, vlomilec ni pozabil niti na vso potrebno opremo, dodal je še hi-fi komponente, med brskanjem odkril tudi kar lepo vsotico denarja, potem pa se pobral v neznano.
Oškodoval jih je za okroglih milijon tolarjev.
Sevnica - Iz bazena ribogojnice v okolici Blance je v noči na ponedeljek neznanec ukradel približno 100 kilogramov kalifornijskih postrvi.
Lastnik ima za približno 100 tisoč tolarjev škode.
Haag - V svojem najpomembnejšem primeru vse od ustanovitve leta 1993 je haaški med-narodni kazenski tribunal za nekdanjo SFRJ generala vojske bosanskih Srbov Radislava Krstića spoznal za krivega genocida in ga obsodil na 46 let zapora.
53-letni Krstić je prvi haaški obsojenec, ki ga je tribunal obsodil za genocid, najhujše izmed vseh kaznivih dejanj.
Zaradi tega je zaporna kazen, ki jo je dobil - čeprav najdaljša doslej, za leto dni presega Blaškićevo - po svoje presenečenje, saj so mnogi opazovalci pričakovali, da bo dobil dosmrtno ječo.
Ta očitno čaka največje ribe.
Tudi Krstić sicer ni majhna riba, pač pa, ob Blaškiću, doslej najvišji vojaški oficir z območja nekdanje SFRJ, ki se je znašel v krempljih haaškega tribunala.
Krstić je bil poveljnik bosanskosrbskih vojakov, ki so julija 1995 zagrešili pokol v Srebrenici, najhujše grozodejstvo v Evropi po letu 1945, pri čemer je bil neposredno podrejen Ratku Mladiću.
Srbski vojaki so takrat iz »varovanega območja OZN« odpeljali okoli 8000 Bošnjakov in jih po hitrem postopku likvidirali v bližnjih gozdovih.
New York - Predstavniški dom ameriškega kongresa je po dolgotrajni razpravi, ki je trajala pozno v noč, davi sprejel predlog spornega energetskega zakona, v katerem je med drugim podprl tudi izkoriščanje naftnih virov v arktičnem naravnem zatočišču za divje živali na Aljaski.
Predsednik George Bush je tako dosegel prvo zmago, mnogo težje delo pa ga čaka pri prepričevanju senatorjev v zgornjem domu, kjer imajo večino demokrati.
Kongresniki so predlog 33 milijard dolarjev vrednega energetskega zakona podprli z 240 glasovi proti 189, amandma, ki bi prepovedal vrtanje nafte na Aljaski, pa je bil zavrnjen z 223 glasovi proti 206.
Tako se bodo kmalu skoraj vsi delazmožni prebivalci Srebrenice in Podrinja izselili iz Bosne.
Ostale bodo le še matere iz Srebrenice, užaloščene, odrinjene in ogorčene.
Epidemiološke službe so ugotovile, da so se vibrioni kolere res udomačili v malem, blatnem bajerju v četrti Azino, v katerem so se kopali otroci in tudi odrasli iz tamkajšnjih blokov.
Ko so zdravniki prišli do mlake, v kateri se je voda zaradi visokih poletnih temperatur segrela do 37 stopinj Celzija, so se prijeli za glavo.
Že na prvi pogled je bila namreč odvratna.
Vibrioni kolere so se v njej očitno znašli po okvari na bližnjem kanalizacijskem zbiralniku.
Mestne oblasti so takoj prepovedale kopanje na vseh divjih kopališčih, bajer v Azinu pa so sklenili izsušiti.
