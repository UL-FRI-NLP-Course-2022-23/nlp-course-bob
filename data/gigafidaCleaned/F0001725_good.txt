Ljubljana - Še preden se je posušilo črnilo na memorandumu zastopnikov 46 evropskih nacionalnih zvez, ki so minuli konec tedna izrekli podporo Borislavu Stankoviću pri snovanju košarkarske suprolige, je skupina največjih klubov stare celine vrnila udarec.
Nezadovoljni zaradi staromodnosti FIBA so v Barceloni sklenili dogovor o ustanovitvi neodvisne profesionalne lige.
Osamosvojitev bodo potrdili 9. junija, ko bodo morali klubi - med njimi tudi Union Olimpija - plačati po milijon dolarjev jamstva, da se bodo že naslednjo sezono vključili v novo tekmovanje.
Odprtih je seveda še veliko vprašanj, med drugim, če bodo uporniki zares vztrajali ob napovedanih povračilnih ukrepih FIBA in pritisku nacionalnih zvez.
Kljub vsemu pa so udeleženci sestanka v Barceloni ocenili, da je evropska klubska košarka zdaj tudi v uradno vstopila v novo tisočletje.
Zamisel o pripravi nove lige s sodobnimi tržnimi prijemi in bolj zaprtim tekmovalnim sistemom, ki naj bi najbogatejšim moštvom zagotavljal dolgoročno merjenje moči z uglednimi tekmeci, je namreč podprla večina udeležencev suprolige.
»Če bomo vztrajali, bo moral Borislav Stanković namesto dveh »wild cardov« podeliti vsaj 15 vabil,« so se ob slovesu pošalili vodilni možje 19 klubov, ki so se zbrali na sestanku razširjene skupine G-14.
Med njimi je bil tudi direktor Uniona Olimpije Rado Lorbek.
Za začetek je potrdil, da Šarunas Jasikevičius nepreklicno zapušča Ljubljano, saj se je sporazumel z Barcelono za »izjemno visoko vsoto« in dejal, da so možne člane nove profesionalne lige razdelili v tri skupine.
Med 15 zanesljivimi so: Barcelona, Real Madrid, Estudiantes in Tau Vitoria iz Španije, Panathinaikos, PAOK, Olympiakos in AEK iz Grčije, Paf Bologna, Kinder, Benetton in Varese ali Verona iz Italije, Žalgiris iz Litve, Union Olimpija iz Slovenije ter London Towers iz Anglije, ki so se brezpogojno strinjali, da mora v evropski klubski košarki zapihati svež veter.
Med »verjetne« so uvrstili berlinsko Albo, Asvel, Pau-Orthez in turška moštva, ki so si vzeli čas za premislek.
Budućnost, Cibona, CSKA Moskva in Maccabi pa zaenkrat sodijo le med »možne« kandidate zaradi trdnejših vezi s FIBA.
Kaj lahko pa se primeri, da se bo v »puč« vključil tudi Limoges, francoski prvak in letošnji zmagovalec Koraćevega pokala.
Zaradi finančnih težav mu namreč Francoska košarkarska zveza ne dovoli vstopa v suproligo.
Glavne organizacijske podrobnosti nove profesionalne lige bodo znane šele sredi maja.
Zaenkrat je jasno le, da naj bi v njej igralo 24 moštev in da naj bi mednje razdelili 50 milijonov dolarjev dobička od prodaje televizijskih pravic prenosov tekem.
Za razliko od udeležencev suprolige, ki jim bo FIBA namenila le 20 milijonov $ in si za povračilo prilastila oglasne panoje vzdolž igrišč, pa bodo naslednje tri sezone samostojno tržili svoje nastope.
Če bodo klubi 9. junija našli skupni jezik, se bodo prvič pomerili oktobra v štirih šestčlanskih skupinah.
Po zdajšnji zasnovi naj bi se po 10 kolih prvega dela tekmovanja začela končnica, v kateri bi sodelovali po štirje najboljši iz vsake skupine: v dvobojih osmine finala in četrtfinala bi se udarili do dveh zmag, v polfinalu in finalu pa do treh zmag.
Laško - Tudi košarkarji pivovarne Laško so se zbrali na prvem treningu, že pod vodstvom novega trenerja Borisa Zrinskega.
Razen Boštjana Nachbarja so bili prisotni vsi igralci.
Trenirala sta tudi Hafnar in Lisica, ki se postopoma vračata na parket.
Klubska uprava se je pogovorila z vsemi, ki še »visijo« in kot kaže, bo igralska zasedba, kljub snubljenju ostalih klubov iz velike trojice tudi v naslednji sezoni ostala enaka.
Na preizkušnjo prihajajo tudi igralci iz tujine, vendar se bo trener Zrinski za možne okrepitve odločal šele potem, ko bodo končani razgovori z vsemi igralci.
Zelo verjetno bo tudi Miljan Goljović kariero še nadaljeval v Laškem.
Smits vse bolj pogreša Ewinga
New York - Košarkarji Indiane so se 4. tekmi finala vzhodne konference NBA vnovič prepričali, da so njihovi večni tekmeci iz New Yorka najbolj nevarni, ko jih pestijo hude težave.
Včeraj so izgubili še peto od šestih medsebojnih srečanj končnice, v katerih so Kratkohlačniki igrali brez svojega prvega centra Patricka Ewinga.
S tem pa še zdaleč ni bilo konec zadrege domačega moštva: rezervni center Marcus Camby je igral s poškodovanim kolenom (a zbral 5 točk, 8 skokov in 3 blokade), krilo Latrell Sprewell (12 točk) s počeno koščico v stopalu, krilni center Larry Johnson pa pred tekmo ni treniral zaradi načete hrbtenice.
Počitek mu je prišel prav, saj je bil najboljši strelec tekme in se izkazal z metom 5:5 za tri točke.
V EL skupine B sta se reprezentanci doslej pomerile štirikrat: trikrat so zmagali Slovenci (s 3:2 na Siciliji, kjer je med vojno domovala BiH, in dvakrat s 3:0 pri nas), na prvi tekmi minulega ciklusa, ko sta se obe reprezentanci prebili v skupino A, pa je tik pred božičem leta 1997 zmagala BiH s 3:0 (6, 14, 11).
Tedaj je BiH sploh prvič nastopila doma.
V Sarajevu je bil neustavljiv zdajšnji trener Lagumdžija, ki je igral pravzaprav simultanko s Hribarjevimi izbranci.
Prav ta poraz je bil izvrstna šola za Slovence.
