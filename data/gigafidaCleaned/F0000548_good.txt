Sicer pa razmah dualnega sistema izobraževanja po mnenju strokovnjakov ovira tudi zakonodaja, ki mu še ni povsem naklonjena.
Predvsem državnih finančnih spodbud manjka, ki bi po eni strani spodbujale vajence, po drugi pa zagotavljale davčne olajšave obrtnikom, ki so se pripravljeni vključiti v dualni sistem izobraževanja in pogodbeno omogočiti vajencu praktično izobraževanje za poklic.
Ker teh spodbud ni, je bilo po navedbah Janeza Dekleve iz GZS kljub letos razpisanim 2700 učnim mestom med vajenci in delodajalci sklenjenih le malo čez tisoč učnih pogodb.
Kakorkoli, sistem dualnega načina izobraževanja za obrtne poklice je treba nadaljevati, so si edini strokovnjaki, postopno pa je treba odstranjevati ovire, ki mu še preprečujejo razmah.
Sonja Mlejnik iz zavoda za zaposlovanje je ob tem opozorila na novost, da se namreč v dualni sistem izobraževanja lahko od letos vključijo tudi brezposelne osebe.
Zanje so v šolskem letu 2000/2001 razpisali 875 učnih mest, vsem brezposelnim, ki se bodo v to obliko izobraževanja vključili, pa bo zavod za zaposlovanje med ostalim zagotovil tudi štipendijo v višini 14 odstotkov zajamčene plače mesečno.
Murska Sobota - Vsi zaposleni v Muri si zaslužijo spoštovanje in čestitke, ker z znanjem in prizadevnim delom ohranjajo izvozno uspešnost podjetja in s tem tudi socialno podobo regije.
Vlada bo s kratkoročnimi ukrepi skušala pomagala Muri in uspešnim izvoznikom.
Za nekatere rešitve ni treba spreminjati zakonov ali predpisov, pač pa jih je treba pravilno razumeti in uresničevati.
S temi besedami je predsednik vlade dr. Andrej Bajuk med včerajšnjim obiskom v soboški Muri odgovoril na predloge predsednika uprave Boža Kuhariča o razbremenitvi konfekcijskih in drugih izvoznih podjetij.
Aleš StergarPo koncu 20. izredne seje je infrastrukturni odbor še drugič nadaljeval tudi svojo 19. izredno sejo, a je ni končal, saj naj bi o prečiščenem in kolikor toliko usklajenem besedilu zakona o letalstvu razpravljali še danes.
Razpravo o zakonu o telekomunikacijah je odbor včeraj namreč nadaljeval, a soglasja o vlogi bodoče neodvisne agencije za telekomunikacije ter o vračanju sredstev nekdanjim (prisilnim) naložbenikom v telekomunikacijsko omrežje ni bilo.
V želji, da se vse osmo poglavje zakona, ki govori o slednjem, iz zakona umakne, s čimer se vlada nikakor ne strinja, je devet poslancev podpisalo zahtevo po javnem soočenju dveh mnenj.
Ki ga bo moč izpeljati v prihodnjem sklicu parlamenta.
