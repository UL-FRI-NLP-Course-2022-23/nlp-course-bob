Tajni policijski delavec pa je zanikal, da bi v igralnici in ob druženju s Pintaričem nasploh, torej med svojim delom, užival večje količine alkohola ali se celo drogiral, kar je na prejšnjih zaslišanjih izjavil Pintarič.
Jovo je zatrdil, da je imel za vsako svojo akcijo in za vsa druženja z osebami, ki so zdaj na zatožni klopi, ustrezna navodila svojih nadrejenih, katerim je o vsem svojem delu tudi sproti poročal.
Tajni policijski delavec je povedal še, da je imel stike samo s kontaktno osebo, medtem ko vodje akcije iz urada kriminalistične policije Slovenj Gradec, Tomaža Goloba, ni še nikoli videl.
Isto je v zaslišanju zatrdil pred dnevi tudi Golob, medtem ko Pintarič trdi, da je z obema skupaj prebil kar nekaj časa.
Zaslišanje tajnega policijskega delavca se bo nadaljevalo marca.
