»Če me zebe?
Mene?« sprašuje Mihail in se zareži izpod zajčje kučme.
Njegova stojnica s knjigami na eni od moskovskih ulic je odprta osem ur na dan.
»Saj je samo deset stopinj pod ničlo.
Prav toplo,« pravi in potegne iz cigarete.
»Ne rečem, če bi bilo več kot minus 20.
Saj ne, da bi me to preveč motilo.
Le prometa ni, v takem mrazu se nihče ne zmeni za knjige.«
Za ljudi brez propiske (dovolilnice) je edini pogoj, da delajo na prostem, dobra telesna konstitucija in toplo oblačilo v več slojih, po možnosti krzneno, svetuje Asa Sergejevna in se zavije v kunje krzno, ki je doživelo že boljše čase.
Podobna ruskim matrjoškam prodaja kitajske copate na podzemski postaji Smolenska.
Sedemindvajsetletni Miša iz Murmanska pa pravi, da mu zadostuje moderna smučarska bunda zahodne izdelave in volnena kapa.
Doživel je že arktični mraz in se nad moskovskim samo namrdne.
»Mraza se navadiš.
Ko sem šel zjutraj na delo, je bilo minus 26 stopinj.«
Zdaj na svoji stojnici prodaja rezano cvetje.
Pred mrazom ga varuje plastični pokrov, pod katerim je toplo od majhnega plinskega gorilnika.
»Mi se tudi grejemo od znotraj,« se smeje in seže v notranji žep jopiča po steklenico vodke.
Rusi sicer vedo, da alkohol poveča nevarnost podhladitve, vendar se kljub temu pustijo greti temu prastaremu sredstvu.
Vodki še zmeraj pripisujejo zmago nad Nemci med drugo svetovno vojno.
V četrtek in petek bo na Primorskem in v hribih sončno in razmeroma toplo, po nižinah in kotlinah pa se bo večino časa zadrževala megla ali nizka oblačnost.
