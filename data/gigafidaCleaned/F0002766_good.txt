ZADOVOLJNI GOSTITELJI - Finalistkam v igri parov je po končanem zaključnem obračunu čestital in izročil cvetje direktor otoških hotelov Miro Škufca.
Z otoškim gostoljubjem so bile zelo zadovoljne tudi igralke (na levi zmagovalki v igri parov Čehinji Cenkova in Kroupova, na desni pa poraženi Madžarki Mandula in Marusi).
Vest o dobri organizaciji posameznih turnirjev se med igralkami hitro širijo, tako da prihodnje leto prireditelji najbrž ne bodo imeli težav, da bi na Otočec pripeljali še kakovostnejših tenisark.
NOVO MESTO - Planinsko društvo Novo mesto bo v soboto, 11. oktobra, pripravilo pohod po Trdinovi poti na odseku od Pleterja čez Tolsti Vrh do Otočca.
Hoje je za 6 do 7 ur.
Odhod avtobusa z novomeške avtobusne postaje bo ob 7.30, cena izleta je 1.000 tolarjev, v kar je poleg prevoza všteta tudi enolončnica na Tolstem Vrhu, prijavite pa se lahko pri vodji izleta, Marici Praznik, po telefonu 22 948.
KRŠKO - Nogometni klub Krško letos slavi 75-letnico obstoja.
Prireditev ob pomembnem jubileju bo v nedeljo, 12. oktobra, ob 14. uri na štadionu Matije Gubca.
Ob tej priložnosti se bodo krški nogometaši na prijateljski tekmi pomerili z Brežičani, nastopila bo godba na pihala Videm-Krško, pripravili pa bodo tudi nogometno veselico.
