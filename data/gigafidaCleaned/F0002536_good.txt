2. ne, to ne spremeni kakovosti storitve 34,9
Leipzig je v zadnjih letih postal središče nacionalizma in rasne nestrpnosti.
Nemška nacionalnodemokratska stranka (NPD), pa tudi druge skrajno desne grupacije so kmalu po združitvi Nemčije odkrile, da so nove zvezne države idealno območje za iskanje novih privržencev.
To nazorno kažejo strašljivo dobri izidi (13%), ki jih je na zadnjih volitvah v deželi Sachsen-Anhalt dosegla Nemška ljudska unija (DVU).
Nasploh velja Saška z devetnajstimi okrajnimi zvezami NPD za pravo leglo neonacijev.
A vendarle ni šlo vse po načrtu, kajti že po kakšni uri je nastal spor glede poti, ki naj bi jo ubrala procesija.
Organizatorji so želeli naravnost, policija pa jih je hotela preusmeriti v stransko ulico.
Prišlo je do zastoja in daljših prerekanj, nato so organizatorji razglasili, da je prireditev razpuščena.
Štiri tisoč razgretih demonstrantov je tako stalo sredi stanovanjske in trgovske ulice, z vseh strani pa so jih obkoljevali prav tako razgreti policisti. e po petih minutah so na ulici zagoreli prvi zabojniki za smeti.
Ko je skušala policija množico razgnati in izprazniti cesto, je izbruhnilo; na to so številni udeleženci že ves čas nestrpno čakali.
Ob besnih klicih "Spizdite!" so na do zob oborožene in vesoljcem podobne policiste začele leteti granitne kocke in steklenice.
Simobil združuje kapitalsko močna slovenska podjetja z izkušenimi strokovnjaki in vplivnimi vodilnimi ljudmi iz krogov blizu liberalne demokracije, združene liste in ljudske stranke.
Ker so v delniško družbo povezani tudi skladi, v katerih imajo državljani svoje certifikate, je že zdaj okrog 50.000 Slovencev posrednih Simobilovih delničarjev.
Več kot 70 odstotkov je domačega kapitala, dobrih 25 odstotkov kapitala pa je v rokah švedske družbe Telia AB. Drugi največji delež ima Intereuropa - predsednik njenega nadzornega sveta je Livij Jakomin, javnosti znan tudi kot minister za promet in zveze v vladi s konca sedemdesetih let ali kot kandidat ZLSD na lokalnih volitvah leta 1994.
Po velikosti lastniškega deleža sledita Istrabenz pod vodstvom proeldeesovsko usmerjenega Janka Kosmine (na državnozborskih volitvah leta 1992 je nastopil na listi Neodvisnih) in Iskratel, ki ga vodi Andrej Polenec in je v delni lasti Siemensa.
Z manjšimi deleži so v Simobil vključeni še Probanka na čelu z direktorico Romano Pajenk, javnosti znano tudi kot kandidatko SDP na volitvah leta 1990, sklad Probanke Medaljon in podjetje Telmont, ki je v lasti Marinka Hrvatina, koprskega sekretarja LDS in kandidata omenjene stranke na lokalnih volitvah leta 1994.
SLS ima svoj delež prek Kmečkih skladov 1 in 2, kjer izstopa ime Matjaža Gantarja, človeka blizu bratov Podobnik.
Generalni direktor Simobila Bojan Dremelj pa je javnosti znan tudi kot eden nekdaj ključnih sodelavcev v krščanskodemokratskem Detlu 5, ki se je nekoč prav tako potegoval za svoj del telekomunikacijske pogače.
Kako se ocenjujeta tekmeca?
Drži, Robards je kralj Lear (Larry).
In drži, Ginny, Rose in Caroline so njegove Goneril, Regan in Cordelia.
Toda njegova tragedija je njihova soap-opera, idilična nostalgična ruralna razglednica, ki jo napoveduje uvod in off-pripoved Jessice Lange, pa se prelevi v viharni ženski multipraktik s twistom.
Še nebesa se odprejo, pa čeprav je daddy vedno hodil v cerkev.
Tisoč akrov je tipični ženski film.
Kaj to pomeni?
Prvič, v njem ni niti enega pozitivnega moškega (če niso pretepači, so pijanci - če niso pijanci, so mevže - če niso mevže, so riti - če niso riti, so pretepači).
Drugič, pred nas se pribalinajo vsi tisti "ženski problemi", s katerimi gnjavijo soap-opere, "resnične zgodbe" in filmi ala Marvinova soba (npr. mastektomija, rak, sterilnost, spontani splavi, alkoholizem, prešuštvo, Alzheimer, nasilje v družini, disfunkcionalnost, socialna odvisnost, feministični impulzi ipd.).
Tretjič, bejbe potrebujejo pravi infarktni sadomazo vihar, da se po mnogih letih spomnijo, da jih je oče v mladosti redno posiljeval (ker sta Michelle in Jessica ranjeni, igrata kakopak brez make-upa).
Četrtič, film nam sporoča, da so ženske superiornejše od moških, to pa zato, ker prostovoljno pristajajo na inferiornost in patriarhalni arest.
In petič, incest je za moškega stvar dolžnosti - za žensko pa stvar izbire.
Oh, le kako ste uganili: Morilci so kritika sodobne obsedenosti s TV.
Jasno, če ne bi gledali TV, ne bi nikoli vedeli, da so v zadnjih letih posneli trumo filmov o ostarelem poklicnem morilcu, ki se hoče upokojiti.
Heh, v enem je igral celo Sylvester Stallone.
Filmu je bilo naslov Assassins.
Čisto nekaj drugega od Kassovitzovega filma, ki mu je naslov Assassin(s).
Poklicni morilci, ki imajo vsega zadosti, so tako velik kliše, da bi mu lahko vstavil protezo, pa bi bil še vedno brez zob.
In seveda, le "novi Rohmer" potrebuje alibi in opravičilo, ker govori o tako trivialni zadevi, kot so poklicni morilci: ja, veš, poklicni morilci niso nič slabši od politikov, huh, oboji uničujejo družbo, pojasni veteran svojemu učencu.
Uuu, modrost, ki jo je treba nujno prenesti na naslednjo generacijo.
Jeop, kot bi prišel v kako slovensko menzo.
Včasih je ta fant lep in eleganten, tako, da vsa okolica kar blešči v njegovi prisotnosti, ko, recimo, v svojih izbranih oblačilih globoko zamišljen s pogledom, strogo uperjenim v tlak, stopa po Nazorjevi ter mu vetrc, ki skoraj vedno vleče po tej prečni ulici, šarmantno mrši pesniško frizuro.
(Še celo sam Dimitrij Rupel, se je nekoč, že pred leti, kmalu po smrti gospoda Ivana Mraka, v reviji Problemi povsem resno spraševal, kdo bo za njim postal prototip in zaščitni znak poetov na ljubljanskih ulicah ter razmišljal, da mogoče kar Milan Kleč.
Pri tem je seveda s popolnoma prozorno otroško sprenevedavostjo namigoval, da bi ta vloga nedvomno, seveda, če po tem svetu veje le še kanček ukusa in spoštljivosti, morala pripasti njegovem dičnem, obradatenem in ofajfanem liku.)
Kdaj drugič pa ga je moč zasačiti tudi takega, da mu sam bog pomagaj, povaljenega in ofucanega ter pogreznjenega v težak zadah zelo širokega in že nespoznavnega spektra raznih opojnih napitkov.
Ali pa enkrat, sva se zlobno zgražala nad glorificiranjem neke take bede kot je nesporna, sicer pa povsem goveje sprejeta slovenska nadvrednota, pisana beseda namreč, ko ste prišli k meni v Škofjo Loko.
Glavni pilot avtomobila, takrat prestižnega Citroena, je bil sam Čiro, sedanji podredsednik Slovenske akademije znanosti in umetnosti, gospod Ciril Zlobec namreč.
Na častnem sedežu ob njem je posedal zdaj že, žal pokojni, Gregor Strniša, bržčas eden največjih poetov porevolucijske Slovenije.
Tam zadaj pa smo se zdrenjali prijateljčki Milan Kleč, sedanji bruseljski ambasador Jaša Zlobec in moja nula.
Preko Selške doline smo krenili v Vrsno, da z izbrano besedo počastimo stoto obletnico goriškega slavčka, legendarnega Simona Gregorčiča.
Medtem, ko je Čiro spretno vijugal preko rovtarskih ovinkov in se je stari profesionalec Gregor tam zraven njega zarotniško hahljal, smo se v napol blaznem pohlepu po najbližnji gostilnici mi v drugi vrsti pohlepno medsebojno dregali in neokusno potili, saj nam je prejšni večer dodobra izšušil grla ter ustnice.
Končno pa je tam nekje na Petrovem brdu Čiro vendarle zaustavil svojo limuzino pred neko gostilno in v krepkem drenu smo se pohotno zmotali v gostinske prostore.
O, je rekel predsedujoči akademik tam postavajočemu natakarju, en debel gorski narezek nam serviraj, pa še pol litra črnega nam dolij.
Joj, smo zacvilili, kakšnih pol litra, dva ga daj, vsaj dva.
Čiro pa se je samo pomenljivo odhrknil v svojo znamenito brado ter poudaril, da je potrebno brezpojno upoštevati njegovo naročilo, saj je vendarle kot najstarejši tudi najbolj avtoritativen.
Kelnar se je pa le bedasto zarežal.
Se malomarno popraskal po riti ter vzdihnil, da sicer spoštuje starost, vendar pa posluša tiste, ki največ naročijo.
Zato se je kaj kmalu znašla na naši mizi dvoliterica črnine.
Čeprav smo planili nadnjo s skoraj histeričnim pohlepom, pa nas je vse prekosil abstinent Ciril.
To je namreč tako dober in seveda tudi srčen mož, da je v strahu, da bomo izjalovili nam zadano vlogo recitatorjev osebnih bedarij, žrtvoval svojo čast in prevzel vlogo grešnega kozla.
Oh, jaz bom že vzdržal, tako si je zamislil, samo da ti mladi in talentirani poeti ne bodo izdali naše prelepe slovenske besede.
Nam, pravim žejnikom, pa so preostale le skromne kapljice s Čirotevega načelnega žrtvenika.
A vsemu navkljub je bil tisti literarni večer pravi fijasko.
Tam zadaj za tisto hiško, ki si jo je Gregorčćič nabavil s honorajem od svojih "Poezij" je namreč stal štant, kjer smo se ga dodobra zadegali.
Potem pa smo v vseopčo sramoto slovenske besede nekaj besedičili in končno je Ciril sklenil, da je te šlamastike že zvrhan koš ter zaukazal odhod.
Zvijačni Gregor si je pridobil nov in bolj sproščen prevoz, mi trije pesniški proletarci smo se spet zdrenjali na zadnje sedeže, spredaj pa se je nadičil Tone Kuntner.
Vendar smo bili tudi mi zviti, saj smo si pod plaščke skrili prenekatero polno steklenico primorskega vina.
Sicer priznam, da smo bili res vulgarni, saj smo slinasto cmokali okrog grl steklenic že kar v tisti luksuzni limuzini, ki je pod Cirilovim vodstvom drvela niz kraške pojave, (vrtače, globače in nevidne ponikalnice).
Pa še zajebavali smo se, naprimer, smo zabrusili spredaj sedečemu Kuntnerju, da je napisal butasto pesem, ko govori "O, joj, če si lačen, si čisto drugačen in čisto drugače gledaš na svet", buksel, smo mu v predrzni objestnosti govorili, ti bi moral napisati takole, "O, joj, če si žejen, si čisto drugačen in čisto druzgače gledaš na svet..."
Vmes smo se pa, seveda, bedasto hahljali.
Doktorja Bojana Logerja je vladni varnostnik moral nemudoma privesti k premieru Marjanu Pogačniku. ćlo naj bi za milijardo dolarjev udboma_jskega denarja, ki je poniknil v zahodni Evropi.
Premier mu je izročil vso zadevno dokumentacijo. će isti večer, ko sta se z ženo Natašo vračala z družinskega obeda pri njenih starših, sta se ponesrečila.
Hudo opečena sta komaj preživela, zaupnih dokumentov pa v razbitini niso našli. ena je čez nekaj dni v bolnici umrla.
Kasneje se izkaže, da so jo ubili.
Loger se v šoku po ženini smrti res oprime preiskave in denar na koncu le izsledijo.
V "krajo družbenega premoženja" so bili vmešani najvišji vladni ljudje.
Denar pa je bil potem le koristno porabljen za poplačilo slovenskega dolga.
Stilno je presežena sicer pričakovana monotonost s svežim jezikovnim izrazom v smer drznih metafor in komparacij.
Zelo star tekst, več kot 160 let ima, a ostaja klasična in vedno sveža parodija vzhodnjaškega sveta.
Verjetno bi morala uveljavljena in staroslavna gostilna, ki ji pravijo abar (nekaj časa, ko jo je komandirala tista energična gospa pa: abarca) kaj povedati o Ljubljani, njenih prebivalcih in piskrih, imeti kako besedo pri napredku v požeruški kulturi.
A tokrat, v okviru mučne sage o starih dobrih ljubljanskih gostilnah, nemara nismo naleteli na pravega sogovornika.
To se nam je razkrilo že na samem začetku, po ugotovitvi, da je abarjeva, z od starosti patiniranim lesom obita nekadilska kamra, kjer se ti oko odpočije na lončeni peči, zadnja plat pa na prekrasnih Fürstovih stolih, še vedno eno izmed mikavnejših okolij za boj na požiralniku.
Nekaj časa je namreč kazalo, da abar v sredo zvečer enostavno ne premore hladne predjedi, nato pa se je fantomska polenovka na belo z malce sumljivim priokusom le priklatila iz skrivališča, sledila pa ji je "taprava štajerska", res izvrstna salama, ki nam je ob dobrem črnem kruhu iz bližnje pekarne pomagala prebroditi začetni šok.
Zanimivi vtis, ki so nam ga za našega obiska vsilile leteče menjave hitrojedih družb, abar ni uspel demantirati niti s premočno zabeljenimi polži iz pečice, s svežimi, ocvrtimi gavuni in žabjimi kraki, ki so bili le v ponazoritev, kako pripraviš hitro in ne preveč zagatno malico.
Na tej ravni je plavala tudi glavnina juh, bleda goveja in bistra špargljeva, v kateri smo zavohali kocko, v krepki in okusni fižolovki pa našli nekam eksotična zrna riža.
Ker se je predstavnik črnogorske šole, v nasprotju s siceršnjim prepričanjem, odločil, da nabode purana, se je bodel s presušenim, pomokanim in z zelenim poprom mimogrede prekritim šnicelnom.
Medtem je dalmatinska sekcija jamrala nad kot noč črno poprovo omako, ki je povozila sicer mehki in sočni biftek, in sem sam po nadrobnem bezanju ugotovil, da sem jedel že boljša nadevana telečja prsa in zelenjavo, ki je niso izklesali iz zamrzovalnika.
Ob aromatičnem, polsuhem zelenem silvancu, smo pospravili tudi močne abarjeve torte in staknili glave nad domačim sladoledom, najdlje nad krhkimi koščki čokolade v stracciatelli, medtem ko nas je vedno prisotni in bistroumni gospodar strahoma gledal kot sedmo požeruško čudo.
Seveda. abar, ki je dolgo reševal želodce Ljubljančanov pred grozotami komunistične strahovlade, se je z zbranim, denarnim in moralnim kapitalom, namreč napihnil v širino, tja v srhljivo oranžno sobano za kadilce in sladoledni vrt.
Zato pa je, v soglasju z vse hitrejšim tempom njegovih tranzicijskih jedcev, hudo zaostal v razvoju in v času, ko cvre (gojene) žabe že vsaka druga špelunka, ne zmore ponuditi pretresljivejših posebnosti.
Umestne primerjave se tako iztečejo v njegovem primatu pred močvirjem, ki mu v ljubljanskem centru zaradi tradicije pravijo gostilne, bonitete pa v osebnem stiku gospodarja z gosti, zdravi zalogi odprtih vin in domačem sladoledu.
Celo sploh najbolj možno oskubljen tekst je bil preveč, da bi se priznani strokovnjak medicine pustil podpisati.
Na teološki fakulteti smo hoteli preveriti še drugo plat in vprašati, kakšna je prava krščanska spolna vzgoja, vendar nobeden od vpletenih profesorjev ni bil dosegljiv, tako da so vprašanja ostala brez odgovorov.
Laični teolog David Ipavec, ki je v zadnjih štirih letih prehodil trnovo pot med ljubljanskimi teologi, pa zdaj čaka, da bo lahko svoj magistrski študij morda končal na kaki drugi ljubljanski fakulteti.
"Seveda je vse skupaj videti še nekoliko hecno.
Psi še niso navajeni," se je nasmehnil eden izmed organizatorjev, ko smo ga zbodli, da pes na progi ne bo ravno postavil svetovnega rekorda v hitrosti.
Organizatorji coursinga ali po naše teka "čez drn in strn" so pasje dirke predstavili prejšnji teden na Ljubljanskem barju.
Coursing je posebna oblika alternativnega lova, kjer se psi pomerijo v zasledovanju umetnega zajca, z vrvico pritrjenega na posebno napravo, ki jo poganja motor.
Proga je dolga od 500 do 700 metrov.
"Mašino so nam prinesli iz Nizozemske, kjer je coursing izredno priljubljena družabna dejavnost," trdijo organizatorji, ki si prizadevajo, da bi pasje dirke tudi pri nas postale vsakdanji pojav.
Psi na "dirkališču" dosegajo kar velike hitrosti.
V Sloveniji je trenutno le nekaj psov, ki zmorejo tekmovati.
In kdaj bomo doživeli prave hitrostne spektakle, med katerimi bodo na tribunah posedale dame s klobučki, aristokratski japiji pa bodo živčno postopali naokrog s stavnimi listki in z daljnogledi spremljali svoje na štirih nogah stoječe denarce?
"Verjetno še ne tako kmalu, saj se za koncesije za pasje stave še nismo resno pogovarjali, res pa je tudi, da bo moralo preteči nekaj let, preden bomo vzgojili in strenirali pse," pravijo organizatorji.
"Sicer pa je zame pomembnejše, kaj ima moški v glavi, in ne to, kakšen je na pogled."
Mladi so ogledalo staršev, v katerem se ti lahko prepoznajo, dasiravno jim ni vedno všeč, kar vidijo.
Nekaj takšnega se te dni dogaja v Kranju, kjer Klub študentov Kranj že četrto leto zapored prireja Teden mladih.
V tednu dni bo potekalo okoli 60 prireditev, na žalost pa bodo letos prikrajšani ljubitelji glasbe in koncertov na prostem, saj - po srcu ne ravno mladi - prebivalci mestnega jedra ne privoščijo svoji mladini niti tedna zabave v vsem letu, ker naj bi se ta mladina vse dneve le opijala in drogirala, ne vedo pa, da bi jih ravno koncert, najodmevnejša prireditev, odvrnil od izgubljanja časa in s tem povezane samodestruktivnosti.
Prireditelji koncerta, ki naj bi bil po prvotnem načrtu na gradu Khieselstein, niso dobili dovoljenja Upravne enote Kranj, odgovornost za takšno odločitev pa nosi predvsem Franc Benedik, ki zastopa krajevno skupnost Center.
KS Center je začela kampanjo proti mladim že leta 1994, ko so v glasilu te krajevne skupnosti Kranjčan jasno izrazili svoj večni problem: "Najhujši problem v mestu so bile skupine narkomanov, ki so se zbirale v lokalih Črni baron in Ajda in na dvorišču gradu Khieselstein."
Nerazumevanje mladine je izbruhnilo teden pred začetkom prireditve, zato ni bilo časa za usklajevanje mnenj in organizacijo koncerta na nadomestnem prizorišču.
Kljub temu kranjska mladina vabi na druge prireditve, ki po mnenju okoliških stanovalcev niso tako sporne.
Rdeča nit, ki povezuje ljubljanske župane, je ljubiteljsko sajenje drevesc.
Od prvega župana Jožeta Strgarja prek Dimitrija Rupla do zdajšnje - za zdaj samo začasne - županje Vike Potočnik je vsem skupna ljubezen do narave in zelenja.
Še posebej rastje ljubi in čisla gospodična Vika, saj je po sto dneh županovanja kot enega izmed pomembnih napredekov, v primerjavi z dosežki prejšnjih županov, videla v bolj zeleni Ljubljani.
"Bolj urejene vrtove imamo," je zaupala novinarjem TV Gajba.
ROL Bonsai je pripravljen bratom Hrvatom priskočiti na pomoč za malo več razumevanja pri določanju meje na morju.
(ponuja jim zamenjavo šakića z drobnićem press)
Kjer je nacionalizem utišan, gre industriji bolje.
V Ameriki je manj presežne zmogljivosti, deloma tudi zato, ker je vlada dovolila padec cen in zapiranje tovarn (čeprav še vedno ne odpravi carin na, denimo, športna vozila).
V Veliki Britaniji so se avtomobilski izdelovalci drug za drugim podali v tuje roke: komajda kakšna pritožba je pozdravila nedavni načrtovan nakup Rolls Roysa, tega angleškega simbola, ki naj bi ga izvedel nemški BMW.
No, pri Polls Roysu so si premislili.
A še vedno se nameravajo zdrtužiti z nemškim VW.
Čeprav ni nobenega velikega izdelovalca avtomobilov v britanskih rokah, je Velika Britanija lani izdelala skoraj dvakrat več avtomobilov, kot jih je leta 1980, njen delež na zahodnoevropskem trgu pa je narastel za tretjino: na skoraj 12,5%.
Če bo sporazum med Daimlerjem in Chryslerjem pospešil prenos nacionalnih avtomobilskih družb, potem bo to dobrodošlo. ivčni politiki naj se potolažijo, saj je v času, ko so si vsi avtomobili in njihove komponente podobni, nacionalna identiteta postala pomemben del blagovne znamke.
Tisti, ki kupijo mercedes, kupujejo nemško tehniko, in tisti, ki kupijo alfa romea, kupujejo italijanski dizajn, ne glede na to, kje je avtomobil sestavljen.
Zvijača Daimlerja in Chryslerja in vseh združevalcev, ki še pridejo, bo, da bodo iz avtomobilske industrije izločili nacionalizem, a obdržali nacionalnost.
* V torek ob pol desetih bodo v mariborski Pekarni zaigrali ameriški politkorovci His Hero is Gone in domači hardkorovci Krik Disneylanda. * V torek ob desetih bo v šišenskem Hound Dogu dojila Miladojka Youneed, v četrtek pa bodo ob isti uri surfali Bambi Molesters. * V četrtek ob devetih se bo Jazz v maju pr'Gabrijelu v Cerknem nadaljeval z nastopom domačih opozicionistov Kapela la Chateliere, v nedeljo ob devetih pa bo tamkaj šprudlal Igor Bezget trio.* V petek ob osmih se v poglavništvu na Metelkovi prične slavnostna zaključitev dokumentarno fotografske razstave desetletne zidne prostitucije Mizzarta, ob enajstih bo sledil nagovor Tomija Vrečarja, potem pa še tingltangl japonsko slovenskega ansambla Kuši Kuši. * V petek bo od treh popoldan na Metelkovi potekalo skatersko tekmovanje v lomljenju zob, ob devetih pa bo preživele potešil SKATECOREPUNK FESTIVAL s švedskimi Intensity, kalifornijskimi A.
F.I. in njihovimi rojaki Good Riddance.* V soboto bodo v Lokvi na Krasu lokale teran MAJKE.* V črnomaljskem MKK-ju pa bodo prepevali D Kovači in žgali crossover Drzni in lepi.* V nedeljo ob desetih se bo v klub Channel Zero na Metelkovi priklatil nepopravljivi (pank)roker JEFF DAHL.* TEHNOTEDEN: v petek ponoči bo ekipa RadYoYo znova zasedla K4, kajpak z že utečenima oddelkoma - hiphop ceremonije bo tokrat, mimo govoranc zagrebškega para Phat Phillie & FRX, vodil Zed's, že znanim joj ojojovcem, JAMirku, Pieru in Kobilci, pa bo pri drobljenju drum&bassa pomagal angleški didžej ADDICTION, ki drugače pije pivo s Fabiom in LTJ Bukeemom; Ambasada Gavioli ta teden nudi petkov konec sveta z DJ HELLOM, Umekom in drum&bassom A. Villarija in S. Forrest, ter sobotno house mezgo z D. Manalijem, Timom Kretschmanom, A. Azzettom in Aleksijem. *
V Mestni občini Novo mesto ugotavljamo, da je izgradnja romskih hiš po sistemu javnih del pozitivna za samo socializacijo Romov, saj je pri navedenih delih bistvenega pomena, da Romi sami sodelujejo pri izgradnji svojih hiš in si s tem oblikujejo osnovni sistem vrednot - t.j. odnos do dela in lastnine.
V poročilu o sodni obravnavi moje tožbe proti elektrotehniku iz Ljubljane, g. Dušanu Cunjaku, in ČZP Večer ste zapisali nekaj netočnosti, ki mi lahko škodujejo.
Če ste pogrešali slovenske podobnike Bad Religion in klon njihovega še zmeraj zmagovitega ploščka Recipe for Hate, ste zdaj končno dočakali oboje.
Tu je takorekoč dobesedni prepis benda in njegovega zmagovitega albuma.
Brez začetniških in slovničnih napak, da se razumemo.
Pričevanja Ribičičevih prič se nekoliko razlikujejo.
"V zvezi z zapleti in posledicami, ki so nastale po intervjuju Mitje Ribičiča, objavljenem v 'Mladini' 7. 7. 1992 (Sem konservativen komunist), želim izjaviti: Prvič, da je pogovor med menoj in Mitjo Ribičičem, kolikor se tiče g. Danijela Starmana, res potekal tako, kot je bilo zapisano v intervjuju, in drugič, da sem, ko je prišlo do tožbe, izrazil željo, da naj mojega imena ne pove, kar je g. Mitja Ribičič tudi upošteval.
O resničnosti svojih besed sem bil prepričan," je v izjavi, ki je predložena sodišču, zapisal Ribičičev vir Zvone Jenko.
Primož Pugelj betonira simbol slovenstva
I njihov je san to, što zagreva
Fakt: študentje so imeli svojo politični program.
Šit: politični program je imela l. 1968 le partija.
Partiji ni bilo do tekme.
In ko so študentje rekli, da bodo formirali Študentsko politično gibanje, se je slišalo tako, kot bi kdo rekel, da bodo študentje ustanovili svojo partijo.
V riti smo: zdaj bodo pa mislili, da kujemo večstrankarski sistem.
Jasno, študentske zahteve bo partija razumela kot politični pritisk na državne in samoupravne organe, kar ni bilo kul - iniciative v samoupravnem socializmu niso smele prihajati od zunaj, ampak le iz dane, formalne hierarhije.
Saj imate delegate!
Zakaj pa imamo delegatski sistem?!
Probleme je treba reševati v okviru sistema, študentje pa so korakali mimo inštitucij.
Bili so proti tržnemu sistemu, proti kapitalskim odnosom, proti eksploataciji proletariata: Nočemo restavracije kapitalizma!
Veljko Vlahović, tedaj visoka partijska živina, je študentski punt razumel kot spontano zahtevo za hitrejšim in doslednejšim razvojem samoupravljanja.
V Sarajevu so hitro in strogo prepovedali kakršnekoli demonstracije.
Niti pomišljajte ne!!
Ironično, v Sarajevu, tej multi-etnični združbi, so glavno napako politike oz. partije videli v tem, da ji "ni uspelo ustvariti svoje Nacije" (v smislu "nacionalne države").
No, 4. junija se je vendarle pripetil miting, pred Izvršnim svetom, toda policija je na bučne demonstracije takoj reagirala - kakopak bučno, ostro, divje, brutalno.
Slišati je bilo strele, razbite so bile mnoge šipe, tekla je kri.
Sarajevo se je kmalu vrnilo v svojo multi-etnično bubo.
Partiji ni bilo do tekme.
In ko so študentje rekli, da bodo formirali Študentsko politično gibanje, se je slišalo tako, kot bi kdo rekel, da bodo študentje ustanovili svojo partijo.
Pri tem je zanimivo, da je Jože Sečnik kljub odstopu s funkcije direktorja OVS ohranil status podsekretarja v obrambnem ministrstvu.
Zaradi tega je obrambno ministrstvo njegovo postavitev na položaj direktorja logistične uprave interpretiralo kot nekakšno rotacijo.
Če bi Sečnik ob odstopu s položaja direktorja OVS izgubil status podsekretarja, bi mu morala ob kandidaturi za direktorja logistične uprave tak status podeliti vladna kadrovska komisija, zaradi "rotacije" pa odločitev te komisije (vodi jo Marjan Podobnik) ni bila potrebna.
Ob škandalih, povezanih s tajno službo obrambnega ministrstva, se zastavlja tudi vprašanje učinkovitosti te službe.
Pri tajnih službah je sicer težko uporabljati merila, ki bi z naravoslovno preciznostjo tehtala njihovo učinkovitost.
Poznavalci pa vendarle menijo, da je imel OVS v preteklosti nekaj svetlih trenutkov.
Konec koncev, Slovenija leži na občutljivem koncu planeta, slovenske obveščevalne ocene o razvoju dogodkov na Balkanu pa bi bile lahko zanimive za vse velesile tega sveta.
Tako kot vse druge informacije so namreč tudi obveščevalne ocene tržno blago.
Če lahko Slovenija Natu ponudi kredibilno obveščevalno napoved o razvoju dogodkov na Kosovu, v Črni gori, Makedoniji, Bosni, na Hrvaškem ali v Srbiji, je to nekaj zelo dragocenega.
Slovenija pozna Balkan, povprečen slovenski obveščevalec, ki sicer ni ravno mojster angleškega jezika, lahko suvereno občuje z domačini na vseh koncih nekdanje SFRJ.
Da je v svetu res obstajalo resno zanimanje za slovenske obveščevalne ocene, dokazuje to, da je v času, ko je OVS vodil Marjan Miklavčič, k nam pripotoval direktor obveščevalne službe ameriškega obrambnega ministrstva (Defence Intelligence Agency - DIA).
V zadnjem letu na OVS ni zašel noben vodilni predstavnik tujih obveščevalnih služb - vsaj časopis Slovenska vojska o tem ni poročal.
Ker je ob izbruhu škandala v zvezi s slovensko-izraelskim varnostnim sporazumom v javnost zavila izjemno občutljiva dokumentacija, so možnosti obveščevalcev z obrambnega ministrstva, da bi se v svetu predstavili kot zaupanja vreden ponudnik in prejemnik informacij, zelo pičle.
Ob tem niti ne gre za to, da se je v tisku znašla novica o tajnem varnostnem sporazumu (in nazadnje še sam sporazum), pač pa za veliko bolj občutljivo poročilo nekdanjega direktorja OVS Miklavčiča, v katerem ta bežno poroča, da so njegovi sogovorniki na izraelskem obrambnem ministrstvu izrazili zanimanje za podatke o nekih ruskih raketah.
S tem je mednarodna javnost izvedela dve reči.
Prvič, da Izrael in Slovenija izmenjujeta podatke o ruski oborožitvi, ki jo Slovenija pozna, in drugič, da iz zaupnih trezorjev slovenskega obrambnega ministrstva tečejo najobčutljivejši podatki o trgovanju z obveščevalnimi informacijami.
Pri takšnem stanju OVS ne more računati, da bo v doglednem času na obrambno ministrstvo prišel še kak omembe vreden podatek iz tujine.
Malo verjetno je, da bi lahko napovedane reforme v OVS razmere spremenile.
"Po izidu stripa, ki sem ga objavil pod psevdonimom Oemor, mi je Ivo Štandeker sporočil, da je prišlo do zapletov," se spominja Romeo Štrakl.
"Dogovorila sva se, da bosta v primeru tožbe šla na sodišče on in Botteri."
JLA je strip kakopak skušala diskreditirati tudi z estetskega vidika, toda umetnostni kritik dr. Ivan Sedej ga je ocenil drugače, kot bi si poveljstvo želelo.
Označil ga je za "svojevrstno kombinacijo običajnih ilustratorskih, filmskih, literarnih in reportažnih prijemov, ki je dobila razsežnost osebnega pogleda na militarizacijo, ki ni le posebnost naše družbe".
Mnenje dr. Sedeja je bilo merodajno in ljubljansko tožilstvo je zavrnilo vse ovadbe, ki so letele iz Beograda.
Za slovenski strip pravi, da je zgodba, ki je ni, in težko bi mu oporekali.
"Avtorjev je pravzaprav veliko, vsi pa smo zanesenjaki, ki delamo zastonj.
Tiskanja si ni mogoče privoščiti, če nimaš velike naklade, naklada pa je na majhnem trgu majhna."
Okolje pač, v katerem ne preživijo najboljši, ampak najvztrajnejši.
Štraklov retrospektivni album je nastajal petnajst let in je v vseh pogledih avtorsko delo.
Romeo ga je namreč sam spisal, zrisal, sproduciral, opremil, uredil, natisnil in zvezal.
Ja, tako so nekoč nastajali Tarantinovi filmi.
"Naklada je dejansko nizka," dodaja Romeo.
"Točno opolnoči je natisnjen v 400 izvodih in bo naprodaj konec meseca maja po ceni 1400 SIT."
Točno opolnoči je delo resnega in požrtvovalnega stripovskega fana, tisto, ob čemer se lahko vprašate, kaj sploh še ostane velikim, pa sta izbrana stripografija s komentarji ter sistematičen spisek celotne avtorjeve stripografije iz obdobja 1980-1997, ki pove takorekoč vse: naslove stripov, datume njihovega nastanka, kje in kdaj so bili objavljeni in tudi to, kateri so ostali neobjavljeni.
Ni kaj, več kot zgledno.
Pravilno rešitev je končno poslal Mate Dolenc iz Ljubljane: "Janez Janša je mentalno še zmerom v komunistični partiji."
Na vprašanje, ali je ta aparat sodeloval v pobojih v Kočevskem Rogu, Lopušina navaja, da so bili med kočevskimi "likvidatorji Boško Šiljegović, Pero Brajović, generali Hočevar, Kosta Nađ, Petar Drapšin, Mitja Ribičič, pa tudi Milka Planinc, politični komisar pa je bil Relja Savović".
Prav v tistem času naj bi bili "v Sloveniji tudi Tito, Ranković in Krcun".
Lopušina navaja še izjavo slovitega Sime Dubajića: "Poveljeval sem v Kočevskem Rogu.
Sodeloval sem v likvidaciji ljudi po ukazu.
To govorim danes, ker sem doumel, da je vest močnejša od zmage.
Ko sem 25. maja 1945 prišel v Ljubljano, sem referiral Titu o tem, da smo zajeli ustaše, von Lehra in zlato.
Pred tem sem 13. maja dobil depešo od Tita, da se nihče ne sme dotakniti nobenega ujetnika.
Tedaj nismo vedeli, da bodo ti ujetniki pobiti.
Govorilo se je, da jih morajo vrniti v Slovenijo, da bi se jim sodilo po mednarodnih konvencijah.
Jaz sem imel to Titovo depešo, imeli so jo tudi vsi drugi poveljniki.
Nato sem nenadoma dobil nalog, da se 30.000 domačih izdajalcev pobije v Kočevskem Rogu.
Ukaz so izdali Ivan Maček - Matija, Maks Baće in Jovo Kapičić.
Takšne odločitve ne bi mogel sprejeti nihče razen Tita.
Samo on je lahko preklical svojo prejšnjo depešo.
Bil sem šef in nadzoroval sem, da se to izpolni do konca.
Ta pokol je opravila XI. dalmatinska brigada, v kateri je bila komisar Milka Planinc.
Za streljanje je zahtevala prostovoljce in najbolj zaupne komuniste.
Bilo jih je 85 ali 90, toda ne več kot 100.
Enoti je poveljeval tovariš po imenu Periša.
Imenovali smo ga še Dinko in Ljubo.
Sedel sem pred neko gostilno in pil 'bakarsko vodico'.
Imel sem enaindvajset let.
Tudi vojaki so bili mladi.
Prihajali so k meni, potegnili iz flaše, bruhali in padali v nezavest.
Bil sem pijan in ni izključeno, da sem prav jaz izdal ukaz, naj se po streljanju v jame vrže eksploziv, da iz njih ne bi nihče prišel živ.
Za te jame v Kočevskem Rogu nam je povedal Ivan Maček, minister slovenske policije.
Poznal je ta kraj, tu se je med vojno skrival glavni štab Slovenije."
Potem je za jugoslovansko tajno policijo sledilo nekoliko mirnejše obdobje, obveščevalne službe pa so se zaradi nadzora "notranjih sovražnikov" precej razpasle.
Lopušina navaja, da je imela samo na delovni akciji Bratstvo - enotnost Udba leta 1960 kar 392 špicljev.
V Hrvaški je bilo pod nadzorom 300.000 ljudi.
Makedonska policija je imela v svojih dosjejih v šestdesetih letih 13.000 državljanov, kosovska služba 22.035, bosanska Udba pa menda celo 172.240 sumljivih oseb.
To je bil čas, ko je javna varnost v Jugoslaviji zaposlovala okoli 150.000 policistov in inšpektorjev, državna varnost pa je imela okoli 12.000 operativcev.
Enako zanimiva je organizacija tajne službe nekdanjega jugoslovanskega zunanjega ministrstva, ki jo je na Kardeljevo željo prvi vodil Anton Vratuša.
Služba je bila razdeljena na štiri sektorje.
Prvi je zbiral splošne podatke o tujih državah, drugi zaupne podatke svojih konzularnih predstavnikov in vohunov v tujih državah, tretji je obdeloval jugoslovansko emigracijo, četrti pa se je ukvarjal z ekonomskimi obveščevalnimi podatki.
V šestdesetih letih je imela jugoslovanska diplomatska tajna služba 241 agentov v dvaintridesetih državah, njen letni proračun pa je znašal 350.000 ameriških dolarjev.
Šifrirana imena agentov so bila "Meri", "Antonesku", "Šifrant", "Partijec", "Belgijec", "Šef kabineta", "Načelnik" in podobno.
Jugoslovanska tajna služba si je ob organiziranju te službe menda pomagala tudi s "podjetji za legalizirano vohunstvo", kot naj bi bili "ZAMTES, INA, Geneks, Astra in JAT".
Obveščevalce je imelo jugoslovansko zunanje ministrstvo tudi med dopisniki jugoslovanskih časopisov, kot so bili na primer Faik Dizdarević, Josip Vrhovec, Leon Davičo in Aleksander Prlja.
Obveščevalci naj bi bili zbirali podatke celo v Natu in OZN.
"Najtrdnejše pozicije so naši obveščevalci imeli v avstrijskem ministrstvu za zunanje zadeve, kjer so se ugnezdili že leta 1948.
Na teh visokih diplomatskih mestih je naša tajna služba imela dvajset svojih agentov, med katerimi so bili nekateri poklicni politiki in celo veleposlaniki tujih držav.
V tem času je diplomatska obveščevalna služba v tujini izvedla triintrideset operativnih akcij, od tega največ, štirinajst, v Italiji," navaja Lopušina.
Zanimanje zahodnih obveščevalnih služb za območje Jugoslavije sega že v čas, ko so se na osvobojeno partizansko ozemlje s padali začeli spuščati ameriški in angleški obveščevalni oficirji.
Med njimi je bil najpomembnejši obveščevalec Fitzroy Maclean, osebni odposlanec Winstona Churchilla.
Te misije so bile obveščevalne, pa tudi diplomatske; z njimi je partizansko gibanje pravzaprav doživelo prvo diplomatsko priznanje zavezništva z antifašistično koalicijo.
Zaradi naštetih podatkov bi bili Lopušinovi knjigi lahko zanimiva dopolnitev za biografijo jugoslovanskih tajnih služb.
Vendar neprepričljive strani dolgih opisov "kontrarevolucionarnih dejanj" Albancev, nekritično sprejete teorije zarot in nekatere materialne napake knjigama jemljejo dober del kredibilnosti.
Slovnične napake v zvezi s Slovenijo so nekaj običajnega.
Matjaž Hanžek je tako Matjaž Manžek, Jaša L. Zlobec pa naj bi bil društvo Migjeni ustanovil kar v "piceriji Pri Zlati lažici".
Zdravniške eminence ne morejo najeti operacijske dvorane in tam operirali paciente za plačilo, ker se to legalno pač ne da storiti.
Ve pa se, da operirajo.
Tarife so od 1000 DEM navzgor.
Leta 1992 so bili v hangarjih letališč na Brniku in v Mariboru - na prvem prej, na drugem nekoliko kasneje daleč od "neposvečenih" oči shranjeni zabojniki, polni orožja.
Med obema pošiljkama je bilo, poleg tega, da je bil "mariborski tovor" odkrit, "brniški" pa ne, še več razlik.
Najpomembnejša je, da je bilo orožje v Mariboru samo v tranzitu, tisto na Brniku pa je bilo kupljeno (s posredovanjem Nicholasa Omana) in potem preprodano naprej.
V Mariboru naj bi za tranzit skrbel Vis.
Na Brniku so orožje preprodajali ljudje iz notranjega in obrambnega ministrstva.
Izgubljeni svet: dinosi so preživeli; bolje od Jurskega parka; Jeff Goldblum & Julianne Moore. * Moj bivši se poroči: poročna romantična komedija, v kateri parčku show ukrade gej; dober poligon za samoironijo Julie Roberts; plus Dermot Mulroney, Cameron Diaz & Rupert Everett. * Donnie Brasco: Johnny Depp se prek Ala Pacina infiltrira v mafijo; kul, ostra, mračna, anksiozna gangsteriada, posneta po resničnih dogodkih. * Policijska zaseda 2: Richard Dreyfuss in Emilio Estevez spet prežita, le da so njune tarče tokrat brez seksepila; rutina.
Ni mu bilo treba dolgo čakati, poleg tega pa mu ni bilo treba niti migniti s prstom.
Nekdo, po kasnejših govoricah sodeč eden od učiteljev, je pod šolo Umetnosti nastavil bombo in zagrozil, da bo ob štirih popoldne eksplodirala.
Bil je silvestrski večer, in čeprav je bil praznik, so se študentje vseh smeri vneto zagrizli v študij.
Policijo in nekaj časopisov so že vnaprej opozorili, toda težava je bila v tem, da bombe nikomur ni uspelo najti.
Večina sploh ni verjela, da bo prišlo do eksplozije.
Bila je taka bedna četrt, da so šoli že nekajkrat zagrozili z nastavljeno bombo.
Vendar je tokrat zares eksplodiralo, očitno v najglobljih kletnih prostorih, in morala je biti čisto prava bomba.
Bralca namreč utegne motiti številni citati Heideggra, ki so vtkani v besedilo.
Predpostavlja se torej, da je kontekst citatov tako močan, da je dodatno pojasnjevanje odvečno.
Zdi pa se, da to vselej ne drži.
Bolj kot eksplicitna refleksija zavezanosti misli nekega filozofa, je za bralce pomembno, koliko samo besedilo že dokazuje plodnost te misli.
Bolje kot skrbno dokumentiranje stališč Heideggra, ki je seveda tudi zanimivo, je za običajnega bralca pomembno, kakšno raven izraza in kakšne diskurzivne strategije gradi v besedilu avtor sam.
Tako besedilo bolj teče, je lažje berljivo in bolj razumljivo.
In to se mi zdi, da je to cilj, ki mu morajo slediti tudi filozofska besedila.
