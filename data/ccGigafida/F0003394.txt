Odločitev ob skodelici kave

Kačevi so dolga leta živeli v Celju, v stolpnici nad Avtomotorjem. 
Vezi, stkane v letih skupnega sosedskega življenja so tako trdne, da še danes skupaj praznujejo rojstne dneve, čeprav se je družina pred 12 leti preselila v novozgrajeno hišo na Polzeli. 
Sin Tadej je diplomiral na Ekonomski fakulteti v Ljubljani, vpisal je že tretjo stopnjo, trenutno služi domovini in obiskuje častniško šolo. 
»Sinu svetujem, naj se čimprej zaposli, ker samo kombinacija prakse in študija naredi kompletnega človeka,» dodaja sogovornik. 
Hči Tina obiskuje tretji letnik Ekonomske fakultete v Ljubljani. 
»Vesel sem, da sta oba otroka uspešna in upam, da tudi v prihodnje ne bosta suhi veji na drevesu tega naroda,« se je slikovito izrazil oče Niko.

Generalni direktor Banke Celje ima še eno veliko ljubezen. 
To je zlati prinašalec Princ. 
»Otroka sta v Ljubljani in zdaj je Princ tisti, ki me pelje na sprehod. 
Med Nemci kroži šala, da po 65. letu dobiš psa na recept. 
Verjemite, velikokrat pridem utrujen domov ob sedmih, osmih zvečer, ampak ko pes zajoka, se preoblečeš in greš na sprehod. 
In v tiste pol ure si veliko naredil zase,« je prepričan Niko Kač, njegovemu mnenju bodo zagotovo pritrdili številni ljubitelji štirinožcev.

