Ko je Karol Wojtyla prišel v Rim in vsekakor še ni bil Karol Veliki, kakor mu dandanes priznajo vsi, tudi tisti, ki se z njim ideološko ne strinjajo, so po svetu vladali ljudje, ki se jih včasih spomni samo še zgodovina. 
Ali pa je tudi zgodovina nanje že pozabila. 
Prav malo državnikov je ostalo, ki so že tedaj polnili prve strani. 
Fidel Castro morda, pa Jaser Arafat. 
Marsikoga od tedanjih mogočnežev je odpihnil viharni veter, ki ga je sprožil Wojtyła, ko je postal Janez Pavel II.

Karol Wojtyła je ena največjih, najizrazitejših osebnosti burnega in prelomnega dvajsetega stoletja. 
Tudi začetek tretjega tisočletja je že zaznamoval. 
Politično, diplomatsko, filozofsko, medijsko, tudi versko seveda, saj je voditelj najmočnejše verske skupnosti na svetu. 
Njegovo telesno trpljenje, ki ga po medijih skrajno od blizu spremljajo in podoživljajo katoliške množice po vsem svetu, je dejanje vere. 
Evangelizacija, nova evangelizacija, pravijo. 
Kristusovo trpljenje na križu, dve tisočletji po Kristusu.

Kdo bo glavni v KC?

O odgovornih konec meseca

Maribor - »Danes slovenska vojska še ni takšna, kakršno smo si zamislili in kakršno Slovenija potrebuje in si jo zasluži, vendar se postopoma, a nezadržno izrisuje podoba učinkovite vojaške organizacije, ki bo kos varnostnim in obrambnim izzivom države,« je dejal obrambni minister dr. Anton Grizold na včerajšnjem praznovanju ob slovesu zadnje generacije nabornikov in dokončnem prehodu na sistem poklicne vojske v Izobraževalnem centru Pekre.

Jana Taškar

Premog za Termoelektrarno-toplarno

Istrabenz in Impakta bosta premog (865.000 ton s kalorično vrednostjo 19 gigadžulov na tono in 585.000 ton s kalorično vrednostjo 21 gigadžulov na tono) dobavila v Koper za 33,3 ameriškega dolarja na tono oziroma bolje, na 19 gigadžulov. 
Ta cena je nižja od sedanje cene premoga na prostem trgu. 
Preračunano na kalorično vrednost 19 gigadžulov, je stala septembra ustrezna količina bogatejšega ali slabšega premoga na prostem trgu 37,25 dolarja, avgusta pa celo 38,15 dolarja. 
Premog je bil letos na prostem trgu cenejši od tistega, ki ga bo dobavljal Istrabenz, le marca in aprila.

V treh letih bo TE-TOL zaradi nižje cene premoga prihranil približno tri milijarde tolarjev, kar se bo od 1. januarja 2004, kot obljubljajo, poznalo tudi pri nižjih cenah elektrike in toplote.

DS bo oblikoval posebno skupino za stike z javnostjo, in sicer za dajanje izjav, vodenje polemik in tiskovnih konferenc

Na omenjenem TV-posnetku je predsednik DS Janez Sušnik ponudil kozarec vina novinarki, ta pa je ugotovila, da predsednik ne spoštuje Kebrovega zakona. 
Sušnik je pojasnil svetnikom, da so mu v hladilniku ostale štiri plesnive steklenice lahkega cvička iz Dolenjske iz prejšnjega mandata, in da cviček ponudi občasnim gostom. 
Strinjal se je s kritiko, da to ni bilo prav, zato bo v prihodnje »to plesnivo vino, na flašah plesnivo, šenkal nekomu, morda uslužbencem ali pa vratarju v državnem zboru«.

Komisija za izbor upravljavca zaprtega vzajemnega pokojninskega sklada se je včeraj že sestala. 
Kot nam je po seji povedal sopredsednik France Križanič, bo do sprejetja zakona v državnem zboru pripravljala gradiva, da bodo postopki za izbiro upravljavca lahko stekli takoj, ko bo zakon potrjen. 
Predvidoma bo to novembra. 
Vprašanje je še tudi, ali bo komisija upravljavca lahko izbrala z zbiranjem ponudb ali bo v skladu z zakonom o javnih naročilih morala objaviti javni razpis. 
Tega vprašanja se člani komisije po Križaničevih besedah včeraj še niso dotaknili.

Lokalne skupnosti so dolžne cene programov po metodologiji določiti najkasneje do 1. januarja 2004. 
Minister je še poudaril, da naj bi se to dogajalo postopoma, saj se cena v prvem letu v nobenem vrtcu ne bi smela povečati za več kot desetino, četudi bi se po novi metodologiji morala; v letu 2005 je dovoljeno povečanje še za 10 odstotkov, v letu 2006 pa še za morebitno razliko do cene, izračunane po pravilniku.

Predsednica Skupnosti vrtcev Slovenije Štefanija Meršnik z zadovoljstvom ugotavlja, da je končno prišlo do podpisa tega pravilnika. 
Tako bodo postopoma presegli preveliko razliko v obremenitvi staršev k ceni programa, v vrtce pa naj bi se uvedlo več »organizacijskega miru«, ki ga tam potrebujejo pri poglabljanju ter doseganju ciljev in načel kurikula. 
Še posebno pa so zadovoljni, ker nov pravilnik primerno zagotavlja nadomeščanja dnevne odsotnosti strokovnih delavcev.

Ljubljana - Na torkovi seji senata ljubljanske univerze je senator fakultete za arhitekturo dr. Jože Kušar predlagal, da bi lahko prostorsko stisko umetniških akademij, za katere - kot se zdi - v Ljubljani ni primerne lokacije, rešili tako, da bi jih naselili na prostor, predviden za univerzitetno knjižnico Ljubljana (UKL) oziroma »drugi Nuk«. 
Dr. Kušar pri predlogu vztraja kljub rektorjevi oceni, da to ni realna rešitev, in včeraj je navedel še nekaj dodatnih argumentov, svoje stališče pa je v pogovoru za Delo prvič predstavil tudi ravnatelj Nuka mag. Lenart Šetinc.

V avli pedagoške fakultete so odprli razstavo ob 130-letnici učiteljišča v Kopru. 
Herman Tomažič, državni sekretar z ministrstva za šolstvo, znanost in šport, je povedal, da so zbrana vsa soglasja in izbran izvajalec projekta fakultete za humanistične študije. 
V prihodnjem letu bo dokončan projekt in gradbeno dovoljenje za prenovo koprske armerije in foresterije ob Titovem trgu, s tem pa se bo začela prenova humanistike. 
V naslednjem tednu naj bi vlada odločila, kako bo ministrstvo za šolstvo plačalo 150 milijonov tolarjev ministrstvu za zdravje za prostore, v katerih naj bi začeli čim prej urejati visoko zdravstveno šolo. 
Nared mora biti do 1. oktobra prihodnje leto.

Tovarna na Češkem, kamor odpeljejo vse izdelke iz Semiča, ne dobi denarja iz Berlina - Proizvodnja folije v polnem teku

»Pri cenah zdravil je treba vedeti, da najcenejše zdravilo ni vedno referenčno. 
Vedeti moramo, kolikšna je dnevna doza zdravila in kako dolga je terapija, kakšen je njen izid. 
Včasih je lahko dražje zdravilo cenejše od najcenejšega. 
Zato se mi zdi, da ta pristop ni dovolj poglobljen,« pravi nekdanja direktorica urada za zdravila.

V parlamentu ni bilo niti poslanke DS Nede Arnerić, ki je bila v času spornega glasovanje o razrešitvi guvernerja NB Srbije Mlađana Dinkića 24. julija na počitnicah v Turčiji, a se je njen glas za razrešitev guvernerja znašel med glasovalci. 
Znano igralko je afera tako pretresla, da je menda vzela slovo od politike. 
Na pogajanjih tudi ni bilo predsednika Socialdemokratske stranke Slobodana Orlića, ki je zato z desetimi poslanci napovedal glasovanje za razrešitev predsednice skupščine. 
Niti ponudba srbskega premiera Zorana Živkovića, da Orlić postane podpredsednik vlade, jih od tega ni odvrnila.

To je današnja podoba Srbije, ki še posebno izstopa te dni, ko si nekoč močna vladna koalicija zaman zastavlja hamletovsko vprašanje o golem preživetju.

Zato se te dni pred prostori te stranke v središču Beogradu tare novih članov. 
Morda so napovedi pretirane, vendar kaže, da se na srbskem političnem odru rojeva nekakšna različica Tuđmanove HDZ, kakršna je bila pred prvimi večstrankarskimi volitvami.

Dva meseca po odhodu spornega predsednika Charlesa Taylorja v izgnanstvo v Nigerijo je v Monrovii prisegla prehodna vlada premiera Gjudeja Bryanta z dveletnim mandatom, v katerem naj bi po skoraj poldrugo desetletje trajajočih državljanskih spopadih vzpostavila politične in gospodarske temelje za mir, demokracijo in razvoj. 
Sodeč po navdušenem sprejemu Bryanta po prihodu iz ganskega glavnega mesta Akra, kjer so dva meseca in pol potekali liberijski mirovni pogovori, so trije milijoni prebivalcev najstarejše afriške republike siti nenehnih spopadov in si želijo miru in razvoja.

Čeprav ni dvoma, da se je moral Charles Taylor odpovedati oblasti zaradi močnega ameriškega pritiska, bi bilo za Liberijo in za Afriko izjemno pomembno, če bi v prehodnem obdobju vzpostavili temelje za mir, stabilnost in demokratičen razvoj v uničeni državi. 
Liberija je z dvesto tisoč mrtvimi, poldrugim milijonom beguncev oziroma razseljenih in z gospodarsko-socialnim uničenjem plačala visoko ceno za pohlep gospodarjev vojne in njihovih tujih pokroviteljev. 
Če bosta državljanske vojne v državi nekdanjih črnskih sužnjev zamenjala mir in razvoj, bi bilo to obetavno za samozavest Afričanov, ker se bodo lahko pohvalili, da so navzlic vplivnim državam v ozadju odigrali pomembno vlogo v odpravljanju regionalne krize.

Voznica je znak za omejitev hitrosti spregledala, ko je morala reševati kritično situacijo, ki jo je povzročil drug voznik. 
Očal ni imela zato, ker ji je pred kratkim zdravnica na kontrolnem pregledu za podaljšanje vozniškega dovoljenja svetovala, da jih ne nosi več, ker se ji je v zadnjem obdobju vid tako normaliziral, da bi bila očala celo moteča. 
Napotila jo je na pregled k okulistu, vsi pa vemo, koliko časa se čaka na to. 
Čeprav nova okoliščina zato še ni vpisana v vozniškem dovoljenju, ravna tako, kot je s stališča varnosti nje same in drugih v prometu pametno in prav. 
Vozniško dovoljenje ima ta študentka dobra tri leta, vozi previdno in po predpisih, ne kadi in ne pije.

Treba je le razumeti besede. 
Specialisti na drugi strani Atlantika, pa tudi drugje po svetu, ne zamenjujejo preventivnega udarca (preventive) s predčasnim (preemptive).

Težava je v tem, da je mogoče predhodno uporabo vojaške sile v boju proti teroristom razlagati tudi kot zeleno luč za represivna dejanja na podlagi legitimne obrambe, ki jo bolj ali manj sprejema tudi mednarodno pravo. 
V tem je morda del vzrokov, zakaj si je Washington danes v laseh z nekaterimi izmed svojih evropskih zaveznikov, med njimi tudi s Francijo, za katero je po besedah Jacquesa Chiraca »vojna najslabša mogoča rešitev«.

Poleg drugih temeljev poklicne vojske, ki bi morali biti zgrajeni pred odpravo naborniškega sistema (karierni sistem in celovita skrb za poklicne vojake, promocija poklicne vojske, infrastruktura ...), je pomemben problem Slovenske vojske 1247 častnikov in podčastnikov, ki so neprimerno izobraženi, po odhodu nabornikov nepotrebni in v vojaški strukturi moteči. 
Ni jasno, kaj bodo z njimi, slišati pa je že bilo, da bi zanje ustanovili novo enoto, nekakšen »kripl bataljon«. 
Podobno rešitev so uporabili v Italiji.

Jugovzhodna Slovenija je zgrožena, ker naj bi po novem nacionalnem programu gradenj dobila vso avtocesto šele leta 2013

Piranska županja Vojka Štular je na včerajšnji slovesnosti ob zaključku tradicionalnega mednarodnega kiparskega simpozija Forma viva Portorož 2003 povedala, da bo za oljčnik skrbelo oljkarsko društvo Štorta skupaj z Obalnimi galerijami, ki bo najprej pripravilo načrt dosaditve oljk. 
Peter Deržek, podpredsednik društva Štorta, je povedal, da bodo v oljčniku dosadili še pet piranskih avtohtonih vrst oljk. 
To so štorta, mata, komuna, smartel in žižola. 
Oljčnik bodo skrbno negovali in pridelali izjemno oljčno olje, ki ga bo piranska občina uporabila kot svoje »protokolorano« olje z blagovno znamko Forma viva.

Boris Šuligoj

Ekologija na dvorišču Nafte Lendava

D. G.

V Tondachu nadpovprečne plače

Kje je novomeški župan?

Slovenjgraški kino je praznoval 75-letnico, na kino pa ima lepe spomine tudi Franc Murko, ki se mu je razdajal vse življenje

Koristna pomoč botaničnemu vrtu

Kraški župani za vključitev v čezmejno evroregijo

Slovenj Gradec - Na štirih različnih prizoriščih bo v petek in soboto Festival mlade literature Urška, ki bo povezal literaturo z likovno ustvarjalnostjo, glasbo in plesom. 
Ta festival nadaljuje tradicijo republiških srečanj mladih pesnikov in pisateljev, ki so se začela pred tremi desetletji v Gradišču pri Lenartu ter takrat pomagala vstopiti v svet literature mnogim danes uveljavljenim književnikom. 
Ob obletnici se je srečanje preimenovalo v Urško, ki predstavlja simbol iz slovenske literarne dediščine, hkrati pa je Urška tudi ljubkovalno ime za Uršljo goro, ki je vir ustvarjalnega navdiha številnim koroškim umetnikom. 
Na letošnji Urški se bodo s svojimi stvaritvami predstavili Matjaž Brulc, Peter Golob, Simon Javornik, Klavdij Jöbstl, Andreja Jug, Rok Komel, Mojca Kralj, Lana Mihelič, Alenka Ramšak in Vesna Vravnik. 
Festival, ki se bo odvijal v Koroški galeriji likovnih umetnosti, mestni kavarni, Kulturnem domu in Knjižnici Ksaverja Meška, je organiziral Javni sklad RS za kulturne dejavnosti, skupaj z Območno izpostavo Slovenj Gradec. 
M. C.

Filatelistična razstava v Kranju

Kranj - V Galeriji Prešernovih nagrajencev v Pavšlarjevi hiši v Kranju bodo drevi ob 18. uri odprli razstavo del nagrajenca Prešernovega sklada akademskega kiparja Dušana Tršarja. 
Avtor je ustvarjalec, ki so ga nove težnje v likovni umetnosti vedno zanimale in se je zato v svojih delih od začetka rad ukvarjal s sodobnimi likovnimi pa tudi tehničnimi eksperimenti. 
O kiparju bo na otvoritvi razstave govoril prof. dr. Lev Menaše. 
L. S.

Nova učilnica za računalništvo

Pollandova hiša še naprej propada

Invalidi bolj dejavni v kulturi

Dušan Grča

Maribor - Mariborski Zavod za varstvo okolja je lani oktobra začel izvajati projekt Nadgradnja informacijskega sistema varstva okolja in vključevanje javnosti. 
Ocenili so ga kot uspešnega, njegov del pa je bil tudi nakup zaslona na dotik z okoljevarstvenimi informacijami, ki so ga včeraj predali v uporabo.

Celje - V prostorih Muzeja novejše zgodovine so včeraj odprli razstavo »Letos 195-, kmalu 200-letnica I. gimnazije«. 
Pri zbiranju gradiva je na pomoč priskočil tudi Zgodovinski arhiv Slovenije, dogodek pa je prvi v nizu jubilejnih prireditev in priprav na praznovanje 200-letnice te ugledne celjske šole z bogato tradicijo in burno zgodovino.

Posledica ležernega obnašanja bo velika zamuda pri objavi razpisa in s tem tudi pri dobavi opreme. 
Ta bo po najbolj optimističnih napovedih sprejeta v aprilu ali maju prihodnje leto, ne pa nekaj mesecev prej. 
In za to zamudo ne bo krivo ministrstvo za zdravje, pač pa počasnost odgovornih za pripravo razpisa v bolnišnici in seveda njeno vodstvo. 
Jim je spodrezala krila tudi afera z operacijskimi mizami v Kliničnem centru?

D. U.

Za prijaznejšo šolo

Čakajo na gradbeno dovoljenje Natečaj za glasbeno šolo in športno dvorano

Za zidavo je pripravljeno domala vse in se bo začela takoj, ko bodo izvajalci podjetja Imos inženiring imeli v rokah gradbeno dovoljenje (pogodbeni rok za dokončanje del je 10. oktober 2004). 
Za srednjo glasbeno in baletno šolo ter večnamensko športno dvorano, ki bodo prav tako stale na zemljišču nasproti Botaničnega vrta, pa še pridobivajo idejno arhitekturno rešitev.

dr. Borut Košir

Po desetletjih nemoči so Poljaki nenadoma znova našli moč za samoodločbo. 
S tem ko je glasno povedal, da »ne more biti prave Evrope brez neodvisne Poljske na njenem zemljevidu«, je papež učinkovito pometel z nepravično povojno ureditvijo, ki je Poljake podrejala sovjetski moči.

Nekateri vidijo v papežu človeka, odgovornega za verski preporod, drugi moža miru. 
Nekateri vidijo zagovornika revnih, drugi kritika liberalne teologije. 
Za prebivalce Poljske bo Janez Pavel II. s postavitvijo človekovih pravic v središče svojega nauka za vedno človek, ki nam je vlil pogum in upanje, človek, ki je obnovil našo zgodovinsko identiteto.

V središču prvega desetletja papeževega vladanja je bil resnično njegov boj proti diktaturi, zlasti komunistični.

glavni urednik Gazete Wyborcze

Težko je izvedeti kakšno resnico, ki jo za zidovi vedno tako skrbno varujejo, ko ponujajo vsak svojo prikrojeno resnico. 
Čutiti pa je, da se zgodovina Rimskokatoliške cerkve po Wojtylovem prihodu ni obračala čisto tako, kakor je bilo zakoličeno med skoraj revolucionarnim drugim vatikanskim koncilom. 
Marsikaj je spet postalo tabu, marsikatera pogumna misel se je morala spet skriti pred strogimi pogledi tradicionalne struje in najbolj nazadnjaških skupin, ki v cerkveni ustanovi trdno branijo svoje okope. 
Teologija osvoboditve, ki je imela vetra polna jadra v Latinski Ameriki in milijone privržencev, ko se je na sceni pojavil Wojtyla, je morala ugasniti.

Kaj so mi pomenila ta srečanja? 
Najprej so me vnovič potrdila ne samo »v veri«, kot pravi evangelij, ampak tudi v mojem duhovniškem poslanstvu. 
Čeprav je moje delo, tako kot služba vsakega duhovnika, neredko povezano s preizkušnjami in težavami, se mi zdi, da mi pravzaprav nikoli ni bilo res težko. 
Čeprav se je svet v zadnjih desetletjih tako korenito spremenil in se neredko slišijo tudi trde in krivične besede na račun Katoliške cerkve, sem ostal vedno celostno prepričan o njeni pomembni vlogi za človeštvo. 
Vedno bolj sem spoznaval, da sta neomajna odločnost Janeza Pavla II. in njegova duhovna dinamičnost odsev božje previdnosti ne samo za Cerkev, temveč sta referenčna točka za vse človeštvo. 
Splošno je javno mnenje papežu dalo priznanje predvsem za delo za mir in ustvarjalno sožitje med veroizpovedmi, narodi in državami. 
Do njegovega moralnega učenja pa je ostalo bolj oddaljeno in neredko zajedljivo kritično. 
Kljub temu sem prepričan, da bo sedanji pontifikat ostal globoko zapisan v človeško zgodovino prav zaradi te njegove duhovne razsežnosti, zaradi tega, ker je nenehno, dosledno in pogumno pozival človeštvo k zvestobi večnim moralnim resnicam in ga vztrajno vabil k odprtosti do višjih razsežnosti bivanja.

Etnološka »fatamorgana iz Pirana«

Razstava Oskarja Kogoja je vrhunec estetskega ugodja; oblikovanje kot dialog s preteklostjo in napovedjo prihodnosti, iskanje slovenskih arhetipov in njihova postavitev v kontekst sodobnega uporabniškega sveta na način zanikanja vseh njegovih banalnih dimenzij. 
Kogoj je raziskovalec nacionalne tipike, je Slovenec in Predslovenec, ker se zaveda genske prepletenosti nekdanjih prebivalcev našega ozemlja. 
Nič mu ni tuje in tabu, nobeno spoznanje dokončno, vedno se odkrivajo nove možnosti, če jih le iščeč in si zanje odprt. 
Praoblike tako rekoč ležijo na cesti, v naravi, vsem, kar nas obkroža. 
On zna to videti in oblikovalsko adaptirati; svojim izdelkom vdahniti estetski videz in hkrati uporabno vrednost.

Naš jubilant (razstava je ob Kogojevi šestdesetletnici) se zaveda večnega kroga narave, njene moči in skrivnosti, njenih pojavnih oblik in spremenljivosti. 
Kot iskatelj in mislec išče kvaliteto človeškega najprej v sebi, v svojih sposobnostih dojemanja sveta, kot da ga njegove skrivnosti same prikličejo k sebi. 
Pri Oskarju Kogoju gre za neverjetni magnetizem med stvarmi (stvarstvom) in refleksijo o njih. 
In ker ima hkrati velik dar za oblikovalsko materializacijo osmišljene pojavnosti, se njegov nature design kaže kot evropski unikum.

V članku Samozavestna izpoved samote smo na podlagi napačne informacije reprodukciji Zorana Mušiča pripisali napačen naslov. 
Ne gre za njegov Avtoportret, ampak za delo Siv fotelj iz leta 1998, last galerije iz Ženeve. 
Za napako se opravičujemo.

Sodobni plakat na Dunaju

1793 V Parizu so obglavili Marijo Antoinetto, ženo francoskega kralja Ludvika XVI. in hčer avstrijske cesarice Marije Terezije (rojena 1755).

Privlačni labirint vinskih kleti

Središče za obiskovalce Loisiuma si je zamislil kot kovinsko kocko. 
Zgradba stoji poševno, videti je, kot da je deloma potonila v zemljo, pod katero je tudi večina Loisiuma. 
Hollova vhodna kulisa kljub temu ne more prikriti, da je bil projekt narejen v slavo porabi. 
Poleg pisarniških in konferenčnih prostorov so v središču bar, kavarna, vinoteka in trgovina s spominki.

DPA

»Dobro se počutim, moje stanje je normalno,« je s krova Shenzou, Božanske ladje, včeraj sporočil prvi kitajski vesoljec, tajkonavt, Yang Liwei. 
Kitajci so v orbiti. 
Zagotovo bo kdo rekel, hej, saj to ni nič posebnega. 
Rusi so svojega Gagarina poslali v vesolje že pred 41 leti, Američani pa so stopili na Luno pred davnimi 34 leti. 
To drži - a zakaj potem niso poslali rakete s človeškim tovorom v vesolje denimo Japonci, ob vsej silni tehnološki in finančni moči? 
Ali pa Evropejci, ki imajo še neprimerno več izkušenj z gradnjo letal in plovil? 
Zakaj torej Kitajci? 
In zakaj prav zdaj?

Carinska uprava RS je včeraj s podjetjem Global Refund, ki se ukvarja s povračilom davka na dodano vrednost (DDV) ob iznosu blaga iz države, podpisala dogovor o sodelovanju v boju proti goljufijam. 
Tudi dokumente, s katerimi lahko nerezidenti uveljavljajo povračilo DDV, se pogosto ponareja, nastala škoda pa je velika, je ob podpisu dogovora povedal direktor Global Refund Marjan Pirc . 
Po besedah generalnega direktorja carinske uprave Franca Koširja je podpis dogovora še posebej pomemben zato, ker bodo slovenski cariniki po 1. maju 2004 na južni meji potrjevali obrazce o vračilu davka za vse blago, ki je bilo kupljeno v Uniji. 
Na zahodni meji bodo ta nadzor seveda povsem opustili. 
Podpisnika sta se z dogovorom zavezala, da bosta sodelovala pri preprečevanju ponarejanja carinskih in davčnih listin ter carinskih žigov. 
Da bi se predpisi čim manj kršili, mora carinska uprava po priporočilih Evropske komisije takšne sporazume sklepati s tistimi ustanovami, s katerimi veliko sodeluje. 
Podjetje Global Refund je že osmo, s katerim je carinska uprava sklenila takšen sporazum, je povedal Košir. 
Slednji je včerajšnji podpis sporazuma označil za velik korak naprej v prizadevanjih za preprečevanje davčnih utaj. 
Slovenski cariniki namreč s 1. majem 2004 ne bodo več ščitili le slovenskega prostora z 2 milijonoma prebivalcev, temveč celoten prostor razširjene Evropske unije s 450 milijoni prebivalcev.

STA

STA

- V Medvodah so včeraj predali namenu razdelilno transformatorsko postajo (RTP) s sodobnim 110-kilovoltnim stikališčem, ki sta jo sofinancirala Savske elektrarne in Elektro Gorenjska. 
»Z RTP je omogočena direktna transformacija generatorske napetosti na 110 kilovoltno raven, znižale so se izgube transformacije, izboljšala se je fleksibilnost obratovanja agregatov hidroelektrarne Medvode ter povečala zanesljivost oddaje proizvedene električne energije tudi v izjemnih primerih,« je povedal direktor Savskih elektrarn Drago Polak . 
Nova RTP združuje prenosno, proizvodno in distribucijsko funkcijo ter predstavlja zanesljivo podporno točko slovenskega elektroenergetskega sistema, je dejal Polak. 
Po besedah predsednika uprave Elektra Gorenjska Jožeta Knavsa je naložba vredna 1,2 milijarde tolarjev.

Slovenj Gradec

Slovenski cariniki so letos odkrili že tri večje pošiljke heroina, skupaj ga je bilo dobrih 61 kilogramov

I. U.

Drugi razgrajač, 22- letni M. S. iz Mislinje, pa je nekaj pred sedmo zvečer svoje nezadovoljstvo stresal na mimoidoče na Pohorski cesti v Slovenj Gradcu. 
Vpil je, divjal in se nespodobno vedel. 
Opozorila policistov, naj s kršitvijo preneha, mu niso segla do srca, zato so ga možje postave vklenili in ga odpeljali na policijsko postajo, kjer je imel dovolj časa, da si je ohladil od alkohola razgreto glavo. 
Streznjen se bo moral oglasiti še pri sodniku za prekrške.

Uslužbenec si nato na pultu pripravi več bankovcev in začne iskati ustrezne, vendar si neznanec kmalu premisli, češ, da ne bo menjal, pobere svoje evre, par se obrne in odide. 
Šele čez čas, med štetjem za menjavo pripravljenega denarja, uslužbenec opazi, da je hkrati z evri zmanjkalo tudi več tolarskih bankovcev večje vrednosti.

Policija opozarja vse, ki bi morebiti imeli posla z njima, naj bodo previdni in naj takoj pokličejo policijo na številko 113 ali anonimni telefon 080-1200.

Ljubljana

- V Dolu pri Ljubljani je v torek sredi popoldneva neznani predrznež okradel 78-letno domačinko. 
Iz nakupovalne košare ji je izmaknil denarnico z lepo vsoto in še dokumenti povrh ter jo oškodoval za sto tisočakov. 
Nesrečna ženska ga je opisala kot 25 let starega in kakih 160 centimetrov visokega moškega srednje postave in krajših temnih las. 
Nosil je modre hlače in temno jakno.

Zlorabljeno zaupanje

V zavodu bodo trije centri, in sicer za medicino dela, strokovne naloge varnosti pri delu in fizikalne meritve. 
V zgradbi so sodobna predavalnica za sto ljudi, medicina dela, posebna ambulanta in čakalnica za menedžerje, hematološki laboratorij, laboratorij za ugotavljanje kromosomskih aberacij in oftalmološka ambulanta z vso diagnostično opremo. 
Laboratoriji za meritve neioniziranega in ioniziranega sevanja ter dozimetrije so sodobno opremljeni, prav tako kemijski laboratoriji za analizo škodljivih snovi (prah, plini in pare) na delovnih mestih. 
V stavbi so še laboratoriji za akustiko, meritve zvočne izolativnosti ter hrupa na delovnem mestu in v življenjskem okolju, laboratoriji za preglede dvigal, strojev in tlačnih posod ter laboratorij za požarno varnost. 
Izvajali bodo tudi ocene tveganja in pripravljali izobraževanja za varstvo pri delu.

Celje Pivovarna Laško : Rezar, Stopar, Rutenka 4, Vugrinec 7, Oštir 1, Perić, Bilbija 3, Bajram, Kozlina 2, Lorger, Milosavljević 7, Natek 3, Kokšarov 7.

J. R.

Ljubljana

Strelci: 0:1 - Rahmatulin (Šivic, Brodnik, 10), 1:1 - Mahkovic (Adlešič, Beribak, 18), 1:2 - Rahmatulin (Brodnik, Šivic, 24), 1:3 - Goličič (Bevk, Lajevec, 29), 1:4 - Emeršič (Groznik, 36).

Kazenske minute: Slavija M Optima 12 (+10), ZM Olimpija 20.

Uvodnih 20 minut na zaloškem ledu je minilo v enakovrednem boju s po enim golom na vsaki strani. 
Omeniti gre 18. minuto, ko je domači vratar Simšič pred vrati nepravilno zbil plošček Goličiču, a se je nato izkazal, ko mu je ubranil kazenski strel. 
V zadnjih 20 sekundah prve tretjine so gostitelji dvakrat zadeli vratnico.

Hokejisti Edmontona se - zanimivo - drugič zapovrstjo niso vpisali med strelce, kar se jim je zgodilo prvič po letu 1991, ko niti Montrealu (18. novembra) niti Winnipegu (23. novembra) niso zatresli mreže.

Naslov: Odpor Olimpije je trajal le pol ure

Datum:

Pagina:

Zvrst:

Stvarna:

Geslo:

Liverpool - Evropska sezona se je za nogometaše KD Olimpije po pričakovanju končala na slovitem Anfieldu v Liverpoolu. 
V povratni tekmi 1. kola pokala UEFA se je upirala slabe le pol ure. 
Liverpool je bil sicer dotlej za razred boljši tekmec, a tudi silno neučinkovit. 
Ko pa je mladi Francoz Anthony Le Tallec v 30. minuti »načel« vrata Ljubljančanov, je bil na obzorju že majhen polom. 
Toda končnih 0:3 je na koncu zadovoljilo vse. 
Liverpool je napredoval brez hujših problemov, Ljubljančani pa so se ognili še hujšemu porazu in za sobotni derbi v Mariboru privarčevali nekaj moči.

Drugi pomebnejši izidi - Hajduk (Hrv) : Grasshoppers (Švi) 0:0 (naprej Hajduk z 1:1), Debrecen (Mad) : Varteks (Hrv) 3:2 (Debrecen s 6:3), Dnjepr (Ukr) : Hamburg (Nem) 3:0 (Dnjepr s 4:2), GAK (Avs) : Valerenga (Nor) 1:1 (Valerenga z 1:1), Slavija (Češ) : Sartid (SČG) 2:1 (Slavija s 4:2), Vardar (Mak) : Roma (Ita) 1:1 (Roma s 5:1), MTK (Mad) : Dinamo (Hrv) 0:0 (Dinamo s 3:1), C. zvezda (SČG) : Odense (Dan) 4:3 (C. zvezda s 6:5), Željezničar (BiH) : Hearts (Ško) 0:0 (Hearts z 2:0), Borussia D. (Nem) : Austria (Avs) 1:0 (Borussia D. s 3:1), Lokeren (Bel) : Manchester C. (Ang) 0:1 (Manchester C. s 4:2), Udinese (Ita) : Salzburg (Avs) 1:2 (Salzburg z 2:2). 
J. P.

CMC Publikum: Šeliga 7, Križnik 6 (Helbl -), Gobec 6,5, Budimir 6,5, Šnofl 6, Sešlar 6, Lungu 6, Maletić 6, Brulc 6 (Kvas 6), Koren 7, Čadikovski 6.

Nekaj najbolj obetavnih igralcev, ki so se uveljavili tudi v reprezentanci, je zapustilo klub, tudi ključnih mož vseh dosežkov, vratarja in kapetana, ni več v vodi. 
Prvič v zadnjih šestih ali sedmih letih nihče v Kranju ni razmišljal o tako mikavni, a (še) nikdar uresničeni poti v evropsko ligo. 
Zanesenjaki, denimo trener Tomo Balderman, zdaj poskušajo obdržati klub vsaj na slovenskem vrhu, želja vsaj o zmagi proti nizozemskemu moštvu na kvalifikacijskem turnirju za evropsko ligo nazadnje v Beogradu pa je že ostala neuslišana.

Siniša Uroševič

Köln

- Čeprav so neposredno vpleteni med pravkar končanim svetovnim prvenstvom formule 1 nekajkrat odločno zanikali govorice, pa je v teh dneh zdaj že bivši tehnični direktor Renaulta Mike Gascoyne prestopil h Toyoti. 
Gascoyna, ki so mu pripisovali največ zaslug za uspešnost letošnjega dirkalnika RS 23, bo v Renaultovi angleški podružnici v Enstonu zamenjal njegov dosedanji namestnik Bob Bell. 
Kot je slišati v zakulisju formule 1, je Toyota plačala odškodnino Renaultu, da ni sodno zahteval tako imenovanega »vrtnarskega dopusta«, oziroma polletnega zamika pri nastopu nove službe, temveč se bo Gascoyne lahko že kar takoj lotil novega dirkalnika. 
Renault je tako izgubil že svojega drugega izjemnega strokovnjaka, potem ko ga je pred slabega pol leta zaradi spora z moštvenim šefom Flaviom Briatorejem zapustil konstruktor motorja Jacques His. 
Briatore kljub temu trdi, da ima francosko-angleško moštvo na voljo dovolj strokovnjakov, da bo zapolnilo vrzeli.

Ljubljana - Prvič v zgodovini slovenskega nogometnega pokala se je zgodilo, da bo v polfinalu nastopil tretjeligaš. 
To se je posrečilo moštvu Jesenic, v tej sezoni sicer novincu v 3. 
SNL center, ki je v včerajšnji povratni četrtfinalni tekmi pred domačimi gledalci s 3:1 odpravilo Rudar (prva tekma 2:1 za Velenjčane). 
Drugi polfinalist je po velikih mukah z zmago nad Belo Krajino šele po podaljških vendarle postala Ljubljana (prva tekma 0:0), preostala dva četrtfinalna para pa bosta prihodnji teden (Nafta - Dravograd v sredo ob 14.30, CMC Publikum - Maribor Pivovarna Laško pa v četrtek ob 20.10).

Ljubljana - Potem ko je ameriška umetnostna drsalka Kimberly Meissner spomladi osvojila ameriški naslov med kadetinjami, se je odločila, da se bo jeseni poskusila že med mladinkami, torej med dekleti do 19. leta starosti. 
Da ji je drsanje res v krvi, je 14-letna deklica - rojstni dan je praznovala 4. t. m. - z Bel Aira dokazala že ob svojih prvih dveh nastopih v mladinskem svetovnem pokalu. 
Potem ko je pred mesecem dni v Sofiji zasedla drugo mesto, je na Bledu požela zmago.

Pred štirimi leti je začela tekmovati na zelo resnih tekmovanjih za deklice in skokovito napredovala. 
Trojni skoki ji zdaj gredo od nog kot za šalo. 
V programih jih izvede vsaj tri. 
V Sofiji je bila novinka na najvišji ravni in se je osredotočila le na drsanje. 
Če se ne bi izkazala v Sofiji, bi se lahko obrisala pod nosom za nastop na Bledu. 
Zato ni veliko videla od bolgarskega glavnega mesta. 
V Sloveniji se je počutila povsem drugače. 
»Pri vas sem preživela nekaj čudovitih dni, še posebej mi bo ostal v spominu blejski grad,« je povedala najstnica, ki pod vodstvom trenerke Pam Gregory trenira v Newarku in je članica univerzitetnega kluba Delaware.

Maribor - Po 30 letih se rally vrača v štajersko prestolnico. 
Maribor bo s svojo bližnjo okolico ta petek in soboto prizorišče zadnje preizkušnje letošnjega prvenstva, ki sicer ne bo več odločala o prvaku, bo pa zato lepa priložnost za dvoboj med novim prvakom Mitjo Klemenčičem in lokalnim matadorjem Tomažem Kaučičem, Milanom Bubničem in še kom.

Planica: zgodba o jari kači slovenskega športa (2)

Brata Gorišek sta z novo velikanko postala ključni osebnosti OK Planica in sta odločilno kreirala dogajanje pod Poncami. 
Izkazala sta se za mojstra improvizacije, ki je bila na velikanki utemeljena in celo daljnovidna. 
Če bi jo namreč »zabetonirali«, kakor v Oberstdorfu, bi jo bilo zelo težko in drago povečevati. 
Pred vsakimi poleti na novi velikanki v Planici je mednarodna skakalna srenja spraševala: »Kolikšno luknjo sta Goriška spet izkopala?« 
Druga plat te medalje pa je bila tudi vsesplošna improvizacija vsega, kar se je dogajalo v Planici in taka je ostala vse do dandanašnjih dni.

Smučarski poleti, dolgo nadvse sporna disciplina, so postali blago, ki se prodaja za med. 
Ni naključje, da se je v teh okoliščinah začel zagrizen boj za to, kdo bo imel nadzor nad OK Planica. 
V ta čas sodijo ustanovitev (»by pass«) Društva prijateljev Planice, v katerem so se zbrali tako rekoč vsi, ki so sodelovali v izjemno številčnem organizacijskem teamu OK Planica, dejansko pa je šlo za izpeljavo »učinkovitih« finančnih operacij v povezavi s prireditvami.

Bad Boys II (ZDA, 2003, 146 min). 
Režija: Michael Bay. 
Scenarij: Ron Shelton, Jerry Stahl. 
Fotografija: Amir Mokri. 
Glasba: Trevor Rabin. 
Igrajo: Martin Lawrence, Will Smith, Jordi Molla. 
Akcijska kriminalka .

Ozadje : Predstava Skrita pravljica je avtorska predelava in posodobitev klasičnega pravljičnega motiva. 
Njen avtor Lenart Zajc (roj. v Ljubljani leta 1967) je po študiju filozofije in zgodovine sprva poučeval na gimnaziji, kasneje pa postal svoboden ustvarjalec. 
Uveljavil se je z romanoma 5 do 12 (MK, 1998) in Zguba (MK, 2001 - nominacija za nagrado kresnik) ter zbirko fantastičnih novel Zgodbe iz teme (Educy, 2002). 
Napisal je tudi izvirni lutkovni igri Mizica pogrni se in Zlodejev mlin, obe krstno uprizorjeni v Lutkovnem gledališču Jože Pengov. 
Helena Šobar-Zajc je gledališka režiserka, umetniška voditeljica in direktorica Lutkovnega gledališča Jože Pengov. 
Poleg dela v lutkovnem gledališču, v katerem posveča posebno pozornost krstnim uprizoritvam slovenskih avtorjev ter tesnemu sodelovanju med ustvarjalci z različnih področij umetniškega ustvarjanja, je režirala v ljubljanski Operi, v številnih dramskih gledališčih v Sloveniji, Hrvaški, Bosni in Hercegovini ter na Poljskem. 
Kot skupno uprizoritev lutkovnega in dramskega gledališča je režirala krstno uprizoritev Zajčeve Mlade Brede (SNG Drama Ljubljana, 1981/82), v okviru prireditve Evropski mesec kulture (Ljubljana, 1997) pa pripravila ambientalno glasbeno-plesno-lutkovno predstavo Povodni mož (po motivu Prešernove balade). 
Melita Vovk, akademska slikarka, ilustratorka, scenografinja in kostumografinja, ustvarja risbe z duhovito karikiranimi detajli, popartistične barvite slike in kolaže. 
Ilustrira mladinsko literaturo ter v avtorsko prepoznavnem slogu oblikuje lutke. 
Z Lutkovnim gledališčem Jože Pengov je sodelovala v krstni uprizoritvi igre Daneta Zajca Kralj Matjaž in Alenčica ter kreirala lutke za Farso o jezičnem dohtarju . 
Maja Sever je dramska igralka, članica SNG Drama, Ljubljana. 
Med številnimi vlogami je ustvarila Polly v Weill-Brechtovi Operi za tri groše, Lucrezio v Machiavellijevi Mandragoli, Elizabeto v Veri, ljubezni, upanju Odona von Horvatha, idr. ter igrala v filmih in na televiziji. 
Dramski igralec Tomaž Gubenšek je zaposlen kot profesor na AGRFT. 
Kot član ansambla SLG Celje je oblikoval številne vloge, med njimi Higginsa v Shawovem Pigmaliuonu, Boffija v Pirandellovi igri Kot me ti hočeš in Oswalda v Ibsnovih Strahovih . 
Za svoje delo je leta 1991 prejel Severjevo nagrado.

Ozadje: Mariborska Drama odpira vrata prenovljene Stare dvorane z uprizoritvijo Linhartove komedije Ta veseli dan ali Matiček se ženi . 
Anton Tomaž Linhart (1756-1795) je bil večstransko nadarjena osebnost, človek širokih nazorov, izrednega ustvarjalnega poguma in moči. 
Ustvaril je pomembno umetniško in znanstveno zapuščino. 
V mladih letih je bil jezuitski gojenec in redovniški novinec v stiškem samostanu, nato slušatelj finančnih in političnih ved na Dunaju, po vrnitvi v Ljubljano pa uradnik pri deželnih stanovih in šolski komisar za gorenjsko okrožje, pripadal je prostozidarski loži. 
Linhart je avtor prvih dveh slovenskih komedij: Županova Micka (1789) je nastala po dunajski predlogi Die Feldmuehle ( Mlin na deželi, 1777); Ta veseli dan ali Matiček se ženi (1790), ki jo je Linhart napisal po Beaumarchaisevi Figarovi svatbi, pa velja za prvo in edino slovensko komedijo velikega stila. 
Krstno uprizoritev je doživela šele leta 1848 v Novem mestu. 
Tokratno predstavo je režiral Matjaž Latin, ki je v zadnjih sezonah opozoril nase z uprizoritvijo kultne drame Shopping&Fucking, Kureishijevega Primestja, Hočevarjevega 'm te ubu in Jamra Stevena Berkoffa. 
Ustvarjalci uprizoritve so Linhartov jezik prevedli v štajerski dialekt.

Kaj nas žene tja gor?

»Popolnoma kitajski projekt«

Analitiki niso enotnega mnenja o tem, ali bo kitajski uspeh povzročil tekmovanje v vesolju, podobno kakor v šestdesetih letih med SZ in ZDA. 
O'Keefe je nedavno dejal, da je kitajski dosežek res zgodovinsko pomembnen, toda »za ZDA še ni klic k akciji«. 
Drugi ameriški poznavalci kitajskega vesoljskega programa opozarjajo, da je povezava med pošiljanjem človeka v orbito in vojaškim razvojem, čeprav se na prvi pogled zdi, da je primarna funkcija Shenzhouja 5 dvig politične samozavesti KP.

Tokio

