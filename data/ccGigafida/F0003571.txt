Kljub Miloševićevemu vztrajanju, da se bo zagovarjal sam, so v haaškem sodišču zatrdili, da bodo zagotovili korektno obrambo, v ta namen pa razmišljajo tudi o možnosti dodelitve odvetnika po službeni dolžnosti, četudi statut ICTY dopušča obtoženim, da se branijo sami. 
Haaški tribunal je poslal nizozemskemu zunanjemu ministrstvu prošnjo, naj Miloševićevi ženi Miri Marković in še enemu članu družine izdajo vstopno dovoljenje, če bi sorodniki obtoženca zaprosili za vizume.

Nekdanji predsednik ZRJ, ki je obtožen soodgovornosti za deportacijo 740.000 civilistov s Kosova in množičnih umorov pred posredovanjem Nata in po pričetku bombnih napadov severnoatlantskega letalstva, je tudi prezrl vprašanje sodnika Richarda Maya, ali želi slišati obtožnico, ki ga kar trikrat bremeni zločinov proti človeštvu, enkrat pa kršitve pravil in navad v vojni, je v očitnem poskusu omalovaževanja sodišča zavrnil izjavo, ali se čuti krivega za dejanja, zapisana v sodnem aktu. 
To odklonilno stališče do haaškega tribunala pa je najjasneje pokazal, ko je ob koncu prve obravnave pred kamerami pogledal na uro in zamomljal, »hm, deset minut«.

A tudi če zavračanje pristojnosti haaškega sodišča ni zgolj taktika prve predstave, namenjene televizijskemu avditoriju po vsem svetu, še posebno pa gledalcem po Srbiji, temveč morda dokončna opredelitev obtoženca, se bo Slobodan Milošević pod težo dokumentov in pričevanj prej ali slej moral opreti na strokovno pomoč zagovornikov, bodisi najetih ali dodeljenih po službeni dolžnosti, je prepričan predsednik ICTY Claude Jorda. 
Še posebno, ko bo tožilka Carla Del Ponte - pred letošnjim oktobrom - razširila obtožnico na vojni v BiH in na Hrvaškem, kvalifikacijam storjenih zločinov pa dodala še genocid. 
Razen če bi obtoženi med dolgim in napornim procesom, ki mu ga pripravljajo v Haagu, še nadalje vztrajal pri vzvišeni nezainteresiranosti in popolni pasivnosti, ki pa bi se, sodijo poznavalci, naposled pokazala kot zgrešena in kontraproduktivna taktika.

STA prav v zvezi s tem poroča o njihovem dvakratnem neustreznem ravnanju. 
Po navedbah inšpektorja Kavčiča je do prve nepravilnosti prišlo že pri odkopu, nato pa še pri »saniranju posledic predhodnega manjšega vdora.« 
Ravno ta izjava pa je povsem v nasprotju s tisto, ki sta jo novinarjem še med iskanjem pogrešanih dala s tehničnim direktorjem RTH Martinom Putričem. 
Izrecno sta namreč poudarila, da so preminuli rudarji na koti 97 izvajali varnostne ukrepe, ne pa »sanacije mesta prvega vdora«, ker da je o sanaciji mogoče govoriti šele tedaj, ko se začne odstranjevati naneseni material. 
Njunih izključujočih izjav žal nismo mogli preveriti, saj je bil včerajšnji dan za zaposlene v RTH dela prost, niti vodstvo RTH niti inšpektor Kavčič, ki se je doslej redno udeleževal novinarskih konferenc RTH, pa se tokrat nista odločila, da s končnim poročilom stopita pred javnost. 
Ta bi jim postavila vsaj dve vprašanji. 
Poleg že omenjenega bi novinarji inšpektorja Kavčiča zagotovo pobarali tudi o njegovi zadnji izjavi, v kateri je opozoril na »odgovornost nadrejenih pri nadzoru, saj nepravilnosti niso odkrili pravočasno«. 
Kdo sploh so bili »nadrejeni pri nadzoru« v primeru Ojstrega? 
Sam inšpektor je na eni novinarskih konferenc povedal, da je še 12. aprila opravil redni inšpekcijski pregled delovišča na koti 97 in se prepričal, da je preventivno znanje zaposlenih glede ukrepanja v primeru nevarnosti »na visoki ravni«...

Koto se ni prijavil na razpis

Na kratko

Plačna uskladitev ni možna?

Plače v javnem sektorju so se januarja uskladile v višini 3,6 odstotka, avgusta pa naj ne bi - prvič po dolgih letih - prišlo do povišanja izhodiščne plače, temveč do uskladitve (v višini 2,6 odstotka), po kateri bi se zmanjšale razlike med plačami dejavnosti. 
To zadnje bi lahko izpeljali le prek kolektivnih pogodb oziroma dodatkov. 
Vlada je to vedela, vendar so bili sindikati tisti, ki so ji v začetku meseca poslali svoj predlog omenjene uskladitve. 
Vlada je reagirala v petek s sklicem omenjenega sestanka, vendar pa je do 1. avgusta, ko naj bi bil način izpeljave uskladitve že objavljen v uradnem listu, na voljo sila malo časa.

Ljubljana - Ustavno sodišče je dalo prav vodstvu policije. 
Generalni direktor policije in njegov namestnik sta funkcionarja in kot takšna lahko ob posebnih priložnostih oblečeta slavnostni uniformi. 
Je res, da funkcijo izvršnega sekretarja sindikata poznajo le v policijskem sindikatu? 
To smo zvedeli v pogovoru z dr. Andrejem Anžičem, namestnikom generalnega direktorja policije.

Nad njegovim pisanjem sem bil presenečen. 
Ne vem, ali gre zgolj za Melanškovo stališče ali tako menijo tudi drugi funkcionarji in člani policijskega sindikata. 
Še posebej sem bil presenečen, ker je bilo pismo posredovano javnosti prav na dan osrednje policijske proslave. 
Pri vsem skrbi, da sindikalni funkcionar problematizira nošenje uniforme le, ko gre za generalnega direktorja policije. 
Melanškova osebna nota me čudi, saj zadeva tudi mene, ki sem prav tako funkcionar, in prav tako kot generalni direktor na podobnih slovesnostih nosim uniformo. 
Z direktorjem nosiva le slavnostno uniformo, torej njeno nošenje ne predstavlja pravice do izvajanja policijskih pooblastil. 
Zavedava se, da sva funkcionarja. 
Sicer pa so slovesno uniformo nosili najini predhodniki in takrat to ni bilo sporno. 
Če špekuliram, bi lahko razmišljal, da je nošenje uniforme postalo sporno takrat, ko se je generalni direktor v njej pojavil v cerkvi na Brezjah.

Žarko Hojni

Vroča novela zakona o zemljiškem skladu

Marjeta Šoštari

»Črne prakse in sive ekonomije je prav na področju fizioterapije ogromno,« smo slišali včeraj. 
»V tem trenutku bi morali opraviti približno 50 strokovnih nadzorov, ki pa jih ne izvaja nihče.« 
Podobno je pri laboratorijski medicini, kjer tovrstnih nadzorov že 9 let nihče ne opravlja. 
Diana Zajec

»Strategija e-javne uprave je imela vpliv na delo vlade, ki lahko sedaj na korespondenčnih sejah že med tednom uskladi manj pomembna vprašanja,« je povedal minister za informacijsko družbo Pavel Gantar, ki od uvedbe elektronskega poslovanja pričakuje znižanje stroškov državne uprave, na vprašanje, kje pričakuje največ težav, pa je Gantar dejal, da »usklajujejo potrebe in zakonska določila pri načinu plačevanja naročenih storitev, spremembe pa bodo potrebne tudi pri zakonski ureditvi upravnih postopkov«.

Barbara Zmrzlikar, ki v Merkurju vodi podprojekt, je pojasnila, kako so uradno zasnubili Pata in Mata. 
Prve stike z agencijo, ki zastopa nosilce avtorskih pravic (ti so trije dediči preminulega avtorja Lubomira Beneša), je navezal Studio Marketing J. W. T. »Ateliery Bonton Zlin,« je povedala, »ki je distributor za avtorske pravice, je na Češkem že tržil lutki. 
Torej nismo čisto prvi prevzeli junakov A je to!, smo pa prvi v tem delu Evrope. 
Dogovorili smo se za pravico uporabe za pet let, in sicer na treh trgih: v Sloveniji, na Hrvaškem in v BiH. 
V pogodbi smo natančno opredelili, na kakšen način lahko uporabljamo zakupljene pravice: vključujemo jih lahko v vse izdelke, vendar morata junaka ohranjati svojo identiteto. 
Z omenjenim ateljejem smo ves čas v navezi, pokažemo jim vse svoje izdelke, za filme na primer moramo dobiti njihovo potrditev.«

Glede na prispele predloge in pobude si za ustanovitev novih občin prizadevajo na naslednjih območjih: iz občine Šentjur pri Celju naj bi se izločile nove občine Planina, Ponikva in Šentjur; iz občine Trebnje nova občina Mokronog; iz občine Slovenska Bistrica nova občina Poljčane; iz občine Brezovica novi občini Podpeč-Preserje in Rakitna; iz občine Videm nova občina Leskovec; iz mestne občine Novo mesto novi občini Straža in Otočec-Šmarješke Toplice; iz občine Zagorje ob Savi nova občina Izlake; iz občine Ljutomer nova občina Mala Nedelja; iz občine Ormož novi občini Sv. Tomaž in Središče ob Dravi; iz občine Slovenska Bistrica novi občini Makole in Zgornja Polskava; iz mestne občine Nova Gorica nova občina Renče-Vogrsko, iz občine Vojnik nova občina Frankolovo; iz občine Dobrova-Polhov Gradec novi občini Šentjošt in Polhov Gradec; iz občine Moravske Toplice nova občina Bogojina; iz občine Lenart novi občini Voličina in Sv. Jurij v Slovenskih Goricah; iz občine Cerknica nova občina Rakek; iz občine Krško novi občini Kostanjevica na Krki in Videm-Krško; iz občine Mozirje nova občina Rečica ob Savinji; iz občine Vrhnika nova občina Log-Dragomer; iz občine Braslovče nova občina Gomilsko; iz občine Idrija novi občini Spodnja Idrija in Idrija; iz občine Rogašovci nova občina Pertoča; iz občine Dravograd nova občina Šentjanž; iz občine Litija nove občine Šmartno pri Litiji, Dole pri Litiji in Litija; iz občine Laško nova občina Rimske Toplice; iz občine Brežice novi občini Bizeljsko in Dobova; iz občine Gorenja vas-Poljane nova občina Poljane; iz občine Šoštanj nova občina Topolščica; iz občine Kamnik nove občine Kamniška Bistrica, Moste in Kamnik; iz občine Lenart nova občina Sv. Trojica; iz občine Hoče-Slivnica nova občina Hoče; iz občine Ivančna Gorica nova občina Višnja gora; iz občine Črnomelj nova občina Vinica; iz mestne občine Slovenj Gradec nova občina Šmartno pri Slovenj Gradcu; iz občine Železniki nova občina Selca; in iz občine Vipava nova občina Podnanos. 
Dejansko je bilo sicer v DZ vloženih 55 predlogov in pobud, vendar se nekatere od njih prekrivajo.

Problemi evropskega povezovanja so pritegnili osrednjo pozornost poslancev poljskega parlamenta v razpravi, v kateri so povzeli letno bilanco zunanjepolitične dejavnosti. 
Pri tem se je največkrat zastavilo vprašanje, kakšno ceno mora plačati Poljska, da bi postala polnopravna članica Evropske unije.

Za slab ugled Poljske obtožujejo zahodne partnerje, ki so procesu povezovanja odvzeli politične razsežnosti in ga spravili na raven navadnega barantanja. 
»Včasih se mi zdi, da so naši evropski partnerji pozabili, da njihove države zaradi Solidarnosti zdaj izkoriščajo dividendo miru, ki je veliko večja od stroškov širitve EU,« je dejal vodja sindikata Solidarnost Marian Krzaklewski.

Kandidatke po švedskem predsednikovanju Uniji

Za Poljsko pravijo, da njena pristopna pogajanja z EU potekajo veliko slabše, kot si je kdor koli mislil. 
Država je po številu začasno zaključenih poglavij zdrsnila na pred-predzadnje mesto, tako da v dvanajsterici kandidatk za njo zaostajata le še Bolgarija in Romunija, za kateri itak nihče ni mislil, da bi lahko vstopili v prvem širitvenem krogu.

Malmö - »Švedska je v obdobju predsedovanja EU odprla 64 poglavij in jih zaprla 66 z 12 državami kandidatkami, kar je veliko več kot je uspelo katerikoli predsedujoči državi doslej,« je dosežke svoje domovine na čelu EU v pogovoru za Delo strnil Frank Belfrage, generalni sekretar za evropske zadeve pri švedskem zunanjem ministrstvu. 
Poleg procesa širitve so se največ ukvarjali z okoljem in zaposlovanjem. 
Po Belfragovih besedah so z opravljenim zelo zadovoljni.

Poleg iskrenega prijateljstva ju zaznamujejo sporočilnost nemirnega modernizma, odhajanje in vračanje iz Pariza, izmenjava neposrednih informacij iz evropske prestolnice in zahodnega prostora nasploh. 
Hkrati sta kiparja iskala lastni poti, odkrivala izhodiščne motive, ki so preraščali v izrazne teme, upoštevajoč pri tem nove formalne pridobitve sodobnega umetnostnega jezika.

Gremo na Lent

Očitkov o nepreglednosti, prenatrpanosti, nasilnem spajanju povsem nekompatibilnih žanrov in podpovprečnih standardih za kakovostno spremljanje posameznega koncerta ali predstave po tolikih letih nima več smisla ponavljati. 
Festival Lent pač nikoli ne bo Edinburgh, Avignon ali magari Ljubljana; organizatorji vztrajajo pri svojem specifičnem konceptu, ki je privlačen tudi za sponzorje. 
Kljub navidezni konfuznosti je program namreč premišljeno sestavljen. 
Vsak dan uvodnim športnim prireditvam sledi otroški Lent in kopica drugih animacij, od osme ure zvečer pa festivalski kolos postopoma doseže maksimalno število vrtljajev, ki trajajo tja do polnoči. 
Žanrsko sega razpon od arhaičnih etno projektov, kot je splavarski krst, do solidnih jam sessionov na JazzLentu, vmes pa je nepregledna množica drugih prireditev, ki so pogosto zgolj atmosferska kulisa. 
Letošnji program se z izjemo velikega števila izvajalcev z območja nekdanje Jugoslavije (stara garda na čelu z Bregovićem, Balaševićem, Josipo Lisac in Bajago so nekakšen highlight tokratnega Lenta) ne razlikuje veliko od prejšnih let, saj smo večino nastopajočih videli skoraj na vseh dosedanjih festivalih, vendar to nikogar več ne moti. 
Kljub temu pa bi morda veljalo razmisliti, ali ne bi vsaj veliki plavajoči oder na Dravi vse do konca poletja ostal prizorišče občasnih koncertov in predstav. 
Mrtvilo je po štirinajstdnevnem karnevalu namreč podobno pravemu anemičnemu šoku.

Čez ovire do novih zemljišč

Posočje - Peticija, ki jo je podpisalo 15 županov slovenskih in italijanskih občin ob meji od Gorice do Bovca ter načelnik upravne enote v Tolminu, rojeva sadove. 
Na zasedanju lokalnih organov mejne kontrole po videmskem sporazumu, ki je bilo v Trstu, so se dotaknili prometa čez mejo, ki najbolj tišči mejaše.

Tripartitna zastopanost predstavnikov zaposlenih, ustanovitelja in zavarovancev v svetu zavoda ZD Ljubljana se sicer ne bo spremenila - tri bodo s tajnim glasovanjem izvolili zaposleni, pet jih bo imenoval ustanovitelj (Mestna občina Ljubljana), enega pa Zavod za zdravstveno zavarovanje.

Vodene počitnice mladih

Ljubljansko odlagališče odpadkov bo polno na začetku prihodnjega leta, nova polja bodo nared najprej avgusta leta 2002

Turistični vlakec na Bledu je razburil kočijaže, ker jim hodi v zelje - Pogovor šele potem, ko je kri že zavrela

Ker je Demokracija žalila poslanca Maksimilijana Lavrinca, mu mora plačati pol milijona tolarjev odškodnine

Iva Ropa

Povzročil mu je nekaj poškodb, zato bodo policisti R. O. prijavili sodniku za prekrške in ga tudi ovadili zaradi suma povzročitve telesne poškodbe. 
Po naših podatkih je osumljeni Roman Omerzu, ki vodi eno od dveh sprtih skupin v klubu, žrtev pa je Aleš Kučer, klubski oskrbnik. 
Omerzuja naj bi k napadu izzvalo slabo ravnanje oskrbnika z nekaterimi konji. 
Celjskim policistom, ki primer že raziskujejo, je Omerzu prijavil Kučerja tudi zaradi suma, da je zagrešil kaznivo dejanje mučenja živali. 
Kakor vse kaže, naj bi spor, ki se je končal s pretepom, izbruhnil, ker naj bi hotel oskrbnik iz hlevov odstraniti konje, ki niso last kluba, temveč jih imajo nekateri Omerzujevi somišljeniki tam v oskrbi.

Moravske toplice - V nedeljo zvečer okrog 23. ure so v enem od bazenov novih Term 3000 v Moravskih toplicah našli utopljenega 16-letnega domačina Uroša Gomboca. 
Fant naj bi sicer bil plavalec in povsem zdrav, zakaj je utonil, pa še ugotavljajo. 
J. P.

Kot je v obtožnici zapisal okrožni državni tožilec Peter Čibej, naj bi Branko Ježovnik med letoma 1997 in 2000 nagovoril več mlajših žensk, da so za plačilo nudile različne telesne užitke (za eno uro je bilo potrebno plačati 12 do 15 tisoč tolarjev). 
Pri tem naj bi del denarja, ki so ga stranke zmeraj odštele še pred posteljnimi igricami, dekleta morala kasneje dajati Ježovniku. 
Slednji naj bi jim tudi priskrbel stanovanja, kjer so lahko delale, in v Salamonov oglasnik pošiljal oglase, ki so vabili k vznemirljivim doživetjem. 
Poleg organiziranja in vodenja prostitucije so Ježovniku očitali še ogrožanje varnosti, saj naj bi Simoni Š. po mobilnem telefonu v novembru 2000 večkrat grozil.

Slovenska člana elitne stoterice Gorazd Štangelj in Andrej Hauptman sta nazadovala, ker v preteklem tednu nista tekmovala. 
Štangelj je z 52. mesta padel na 68., Hauptman pa s 65. na 95.

Vito Divac

Prireditev so slovesno odprli sinoči na soboškem mestnem štadionu, danes pa bo uradni trening. 
Štart tekem za vojaško SP bo jutri ob 18. uri za tekmovalke in 15 minut pozneje za tekmovalce. 
Progo - dva plavalna kroga po 750 metrov, tri kolesarske po 13,3 km med M. Soboto in Radenci ter štiri tekaške (po 2,5 km) v mestnem parku - naj bi glede na dokazane sposobnosti najhitreje zmogla favorita, lanski zmagovalec Nemec Daniel Unger in bivši trikratni svetovni vojaški prvak Francoz Silvain Dodet. 
Naše zastopstvo v ekipni konkurenci meri na uvrstitev med najboljšo peterico. 
M. M.

Rezultati: ženske posamezno - četrtfinale: Henin (Bel, 8) : Martinez (Špa, 19) 6:1, 6:0; Capriati (ZDA, 4) : S. Williams (ZDA, 5) 6:7 (4), 7:5, 6:3; Davenport (ZDA, 3) : Clijsters (Bel, 7) 6:1, 6:2; V. Williams (ZDA, 2) : Tauziat (Fra, 9) 7:5, 6:1; moški posamezno - osmina finala: Henman (VB, 6) : Martin (ZDA, 23) 6:7 (3), 7:6 (5), 4:6, 6:3, 6:2; ženske dvojice - osmina finala: Matevžič, Zarič (Slo, ZRJ) : Henin, Serna (Bel, Špa) b. b.; Po, Tauziat (ZDA, Fra, 9) : Pisnik, Petrova (Slo, Rus) 6:3, 6:3. 
Gregor Šket 

Ljubljana - Marko Kmetec je bržčas že bivši nogometaš Olimpije, saj je na preskušnji pri belgijskem prvoligašu Molenbeekom zadovoljil strokovno vodstvo. 
Prav tako je klub pripravljen plačati zahtevano odškodnino, tako da bo pogodba sklenjena v kratkem. 
Nič več ni neznank, kje bo igral Slavko Komar. 
Odločil se je za Olimpijo, s katero je tudi na pripravah v Preddvoru. 
G. N.

Bük - Slovenska ženska kadetska nogometna reprezentanca (do 16 let) je na močnem turnirju na Madžarskem dosegla svojo prvo zmago na mednarodnem prizorišču. 
Začela je sicer s hudim porazom z 0:6 proti madžarskim vrstnicam, a že na tej tekmi z igro ni razočarala. 
Na drugi tekmi z domačo ekipo Victoria-Eto pa se je odprlo strelkam in zmaga s 3:0 naši reprezentanci ni mogla uiti. 
Zadeli sta Maleševičeva 2 in M. Zverova. 
N. M.

Še trener si je pobarval lase ...

Rudar zadnja leta samo izgublja, Šmartno pač pridobiva. 
Seveda to ni naključje, kajti za Šmartnim stoji tudi nihče drug kot prvi slovenski klubski trener Bojan Prašnikar, ki je »rojakom« priporočil kar atraktivne okrepitve - Celjana Kačičnika in Romiha, tretjega nekdanjega Mariborčana Vica ter mlada Banjalučana Maleševića in Teinovića. 
S to peterico so se igralci iz Šmartnega nekako izenačili s tekmeci, čeprav sta jih medtem zapustila najboljša drugoligaška igralca Arlič in Kraljevič.

Seveda pa Bojan Prašnikar ni strokovni šef iz ozadja pri novem prvoligašu, sloviti trener je menda zelo blizu odhodu iz rojstnega kraja. 
Taktirka pa je v rokah njegovega starega prijatelja Draga Kostanjška, ki se je v zadnji sezoni sicer opekel v Dravogradu, kjer je upravi ob odmoru dopustil »razprodajo«. 
Tokrat je trdno odločen, da napake ne bo ponovil: »Nič ne obljubljam. 
Tega prvoligaškega projekta si nisem izmislil jaz, mene so le prepričali, naj sedem na klop. 
Imam kar precej izkušenj s podobnimi klubi, ne upam pa napovedati, da so naše moči dovolj za obstanek v ligi. 
Te dni popolnjujemo ekipo, ni videti slabo, morda bi ob treh solidnih tujcih potrebovali še kakšnega domačega igralca. 
Primerjava z Dravogradom? 
V nekaterih pogledih smo boljši, v nekaterih slabši. 
Predsednik Omladič mi je zagotovil, da ne bomo presegli limitov, a tudi to, da bo klub to, kar ima, redno plačeval.«

Ljubljana - Na 22. svetovnih zdravniških igrah v francoskem Evianu so se slovenski medicinci odlikovali v dveh elitnih športnih panogah - nogometu in košarki. 
Košarkarji so si še četrtič priigrali naziv najboljših svetu, na poti do lovorike pa so premagali: Estonijo s 53:39, Latvijo s 67:47, Madžarsko z 71:63, Hrvaško s 97:41 in Madžarsko z 72:70. 
Za Slovenijo so igrali: Macura, Žebeljan, Bunc, Cvetičanin, Alibegovič, Zupanc, Anderluh, Drobnič, Bunc, Kovač, Ključevšek, Drev. 
Nogometaše so v finalu ustavili Madžari z 2:1, dotlej pa so Slovenci premagali: Torino z 1:0, Charleroi s 4:0, Lyon s 3:1, Imperio s 4:0, Mallorco z 2:0 in Argentino z 2:1. 
Slovenci so igrali v naslednji postavi: Krialy, Pohlen, Čretnik, Štekar, Voljč, Brence, Juvan, Palek, Pal, Prettner, Malek, Strbad, Roblek, Plevnik, Popovič, Iskra, Lukač, Možina, Kaglet, Cvetičanin. 
A. A., O. B.

Od tedaj naprej je šlo vse kot po maslu. 
Vodilni možje vseh klubov so soglasno sprejeli statut in tekmovalne propozicije jadranske lige ter prešli k najbolj zanimivemu delu sporeda, žrebanju za naslednjo sezono. 
V znak splošne dobre volje so navzoči brez zadržkov podprli predlog Uniona Olimpije in Geoplina Slovana, da bi izmenično odigrala domače tekme v Ljubljani. 
Sreča je moštvom namenila naslednje igralne številke: 1. Budućnost, 2. Split, 3. Pivovarna Laško, 4. Zadar, 5. Union Olimpija, 6. Bosna, 7. Sloboda Tuzla, 8. Široki brijeg, 9. Krka Telekom, 10. Geoplin Slovan, 11. Sava osiguranje Reka in 12. 
Cibona.

Formacija Mojce Horvat je na mešanico jazz melodije iz Severnih obzorij in iz muzikla Green bird uprizorila dvoboj med klarinetom in saksofonom, ki so ga ponazarjali sivo-zlati kostumi in končala na drugem mestu.

Poročevalec je bil direktor KOP, Branko Dolhar, generalni sekretar OK Planica. 
Združenje je izrecno pohvalilo OK Harrachov, ki je po temeljiti reorganizaciji in z dejavno podporo župana po dolgih letih težav in zapletov minulo zimo izpeljal uspešno prireditev. 
Precej pozornosti so na zasedanju namenili razmerjem med prireditelji poletov in nacionalnimi smučarskimi zvezami, ki iz različnih razlogov, po vsem sodeč, nikakor niso vzorni. 
Kadar se znajdejo v finančnih stiskah, se položaj še zaplete.

Nekateri drugi zanimivejši prestopi: Blaž Šarlah, Robi Hartman, Jan Lenarčič, Emir Kumalič, Blaž Ravnikar (iz ŽNTK Partizan Ljubljana v Olimpijo), Hrvatica Irena Purkat (iz Basla v Edigs Mengeš), Špela Pečkaj (iz Merkurja v Rakek), Polona Rozman (iz Preserja v ŽNTK Partizan Ljubljana) in Tadej Vodušek (iz Ere Velenja v Melamin). 
Uroš Šemro

Boris Kuti

Kako so nekoč živeli na podeželju?

Snežna jama, kraška alpska lepotica v nedrjih Raduhe

»Ne maram kač,« se je oglasila deklica in stopila nekaj korakov nazaj, ko je Irena Furlan, zoologinja in pedagoška vodja v Živalskem vrtu Ljubljana, iz košare povlekla ameriškega rdečega goža. 
Manj plašni so - z negotovim korakom sicer - radovedno pristopili in k njemu iztegnili ročice, medtem ko so druge opogumili šele njihovi prijatelji. 
Toda že po polurnem srečanju z živalmi, ki so se jih prej bali, so nelagodje premagali in komaj čakali, kaj bo Irena še potegnila iz svoje košare.

Včeraj si je takoj pridobila zaupanje skupine malčkov, ki preživljajo počitniške dopoldneve skupaj s starši prostovoljci v okviru viškega oratorija, ko je v dlaneh prinesla hrčka. 
Smrčica je vse povohala, se dotaknila njihovih noskov, jih požgečkala z brčicami in se vsem takoj prikupila. 
Toda potem je prišla z veliko manj priljubljeno živaljo - kačo. 
Čeprav je povedala, da je udomačena in da ne grize, so otroci z velikim nezaupanjem zrli vanjo. 
Nekateri so zbežali nazaj in prepričljivo odkimavali ob vprašanju, ali se je bodo dotaknili. 
Na koncu so vendarle zbrali pogum in posnemali navdušene prijatelje ... vse dokler ni Irena prinesla še manj priljubljene krastače.

Šola je potekala zadnje dni junija. 
Odšli so na botanično ekskurzijo po Barju, ki jo je vodila biologinja Jasna Šen iz Botaničnega vrta. 
Ogledali so si različna drevesa in rastline, tudi močvirske. 
Na daljši geološki ekskurziji, prav tako na Barju, na katero jih je popeljal Rajko Petrica, so iskali apnenec, si ogledali apnenico in opuščen rudnik barita. 
Naslednji dan zgodaj zjutraj so preučevali še barjanske ptice pod vodstvom ornitologa Dareta Šereta. 
Učenci so sami postavili past zanje in ujeli rjavega srakoperja. 
Določili so mu starost, spol, težo, število letalnih peres in dolžino peruti. 
Pozneje so v skupinah izvajali biološke, fizikalne in kemijske eksperimente s snovmi, ki so jih prinesli. 
Na ekskurziji z ladjico po Ljubljanici jim je mentorica razložila zgodovino Ljubljane in različne oblike poselitev na Ljubljanskem barju. 
Popoldne so se pripravljali na predstavitev svojega dela staršem in drugim sorodnikom. 
Razstavili so tudi fotografije, ki jih je posnel šolski učitelj tehnike Jože Košak.

Nekoč meka farmacije in biotehnologije?

V Skaniji več navdušenja kot v Sjaellandu

Zlasti v poslovnem svetu je slišati glasne pozive, da bi potem, ko bi bila investicija odplačana, mostnino odpravili. 
A je zelo malo verjetno, da se bo to v resnici zgodilo: bojda bo vložek obeh držav pokrit šele čez tri desetletja, poleg tega bi bila brezplačna vožnja nelojalna konkurenca trajektom, česar sindikati zagotovo ne bi dopustili, nedvomno pa se s takim ukrepom ne bi strinjali tudi okoljevarstveniki.

Celodnevni pouk namesto inštrukcij

V nežnih otroških letih je Parinja Kiatbusaba pogosto sanjal o tem, da bi postal slavni kick-boxer. 
Pridno je treniral in naposled postal redni udeleženec boksarskih dvobojev v najpomembnejših bangkoških klubih. 
Kot dober kick-boxer je privabljal množice ljubiteljev tega športa, dokler mu oblasti pred kratkim niso prepovedale nastopov. 
Parinja je pred dvema letoma namreč spremenil spol in z operacijo postal ženska, tem pa je po tajskih pravilih prepovedano stopiti v ring. 
Toda dvajsetletnice to ne ovira, da bi postala prava pravcata kick-boxerska zvezdnica na Japonskem in v Združenih državah, kjer pravila niso tako toga.

Na Ljubljanski borzi je bilo včeraj le za 473,01 milijona tolarjev kupčij. 
Delniški indeks SBI 20 je torkovo trgovanje končal pri vrednosti 1815,91 točke, kar je za 0,08 odstotka manj kot v ponedeljek, indeks prostega trga IPT se je znižal za 0,42 odstotka na 1499,12 točke, indeks pidov PIX pa zvišal za 0,31 odstotka na 1347,92 točke. 
Z delnicami v kotaciji so borzniki sklenili za 212,58 milijona tolarjev poslov - največ z delnicami Krke in Leka. 
S prvimi so opravili za 69,84 milijona tolarjev prometa, njihov tečaj je padel za 1,53 odstotka na 26.410 tolarjev. 
Delnica ljubljanskega Leka pa se je pri 36,12 milijona tolarjev poslov podražila za 0,85 odstotka na 45.596 tolarjev. 
Na prostem trgu so največ, za 27,46 milijona tolarjev, trgovali z delnicami Belinke, ki so se pocenile 1,84 odstotka na 2500 tolarjev. 
STA

Boriti se za neko posebno samostojnost oziroma slovenskost bank, katerih tržni delež v evropskem prostoru se ne meri niti v promilih, ni nacionalni interes. 
Nasprotno, zelo hitro lahko postane nezdrava zabava, če se izteče v nepreglednem konglomeratu navzkrižnih lastniških in upravljalskih povezav z nefinančnimi podjetji, še bolj, če banke ostanejo neposredno ali posredno v državni lasti in vsakih pet ali deset let pridejo po davkoplačevalski denar za sanacijo (tipična razvada evropskih državnih bank, morda z izjemo germanskih). 
Še najbolj nevarno pa bi bilo, če bi s kakimi nepremišljenimi pustolovščinami pod državnim tutorstvom iz teh bank poskusiti narediti nekakšne področne velikane. 
A la Podobnikov Telekom.

Končnik končno zadovoljen?

Še najbolj zanimivo bo na četrtkovi skupščini Petrola očitno odločanje o dveh novih članih nadzornega sveta, saj bodo delničarji izbirali med tremi kandidati. 
Stanislav Valant in Ivan Nerad, direktor podjetja IN 19, sta v nadzornem svetu Petrola sedela že doslej, nov kandidat je predsednik uprave Gorenja Jože Stanič, ki ga je po neuradnih informacijah predlagala Odškodninska družba. 
Izid glasovanja naj bi bil precej negotov, saj se največji lastniki Petrola, kot kaže, niso dogovorili, katera kandidata bodo podprli.

No Borders Music Festival

Pod skupnim imenom No Borders Music Festival tudi letos v treh krajih sosednjih dežel Italije (Trbiž), Avstrije (Celovec) in Slovenije (Bled; nekdanji Okarina Folk Festival) potekajo številni koncerti, ki se programsko držijo smernic, ki jih izraža ime festivala. 
Po številu dogodkov izstopa trbiški festival, na katerem se bo v desetih dnevih zvrstilo devet koncertov znanih izvajalcev, ki bodo žanrsko zelo pestri, saj bodo na sporedu tako malijska tradicionalna glasba kot blues in jazz ter latinskoameriška glasba. 
Pravi konglomerat glasbenih, kulturnih in geografskih smernic bo ponudil že prvi nastop, ko bo v četrtek, 12. 7. na oder stopil v zadnjem času zelo priljubljeni Manu Chao. 
Nekdanjega vodjo francoske zasedbe Mano Negra in zdaj že nekaj let uspešnega samostojnega izvajalca, ki vehementno združuje številne zvrsti, bomo podrobneje predstavili prihodnji teden. 
Naslednji dan bo pesmi z novega albuma Wanita zapela malijska pevka Rokia Traore, naša drugogodbaška gostja pred dvema letoma. 
Sobotni koncert bo prinesel nastop svetovno uspešnega pevca Eagle Eye Cherryja, sina slovitega jazzovskega trobentača Dona Cherryja (njegova pastorka je še ena zvezda drugačnega popa, Neneh Cherry). 
Eagle Eye Cherry, ki je odraščal na Švedskem (tam je takrat živel leta 1995 preminuli Don Cherry) in pozneje v New Yorku, je opozoril nase leta 1998 z albumom Desireless in uspešnico Save Tonight, s katerima se je povzpel na vrhove večine evropskih lestvic ter osvojil tri grammyje. 
Lani je objavil nov album Living in the Present Future. 
Kar nekaj koncertov na trbiškem trgu bo v jazzovskem vzdušju, s tem, da bodo zastopani različni žanri. 
Koncert v nedeljo, 15. 7. bo pisan na kožo ljubiteljem fusiona, saj bo z novo zasedbo The Chick Corea New Trio nastopil v sedemdesetih zelo cenjen pianist Chick Corea. 
Za glasbo novega tria, v katerem igrata še basist Jeff Ballard in bobnar Avishai Cohen, Corea pravi, da jo še najbolj določa naslov njihovega prvenca Past, Present & Futures. 
Drugi jazzovski dogodek (čet., 19. 7.) bo ponudil svojevrsten izlet v petdeseta in šestdeseta pa tudi najbrž sedemdeseta leta, ko se je z združevanjem jazza, soula ter rhythm and bluesa uveljavil kitarist in pevec George Benson. 
Trojček jazzovskih koncertov bo zaokrožil naš večkratni odrski znanec, kontrabasist Charlie Haden s svojo zasedbo Quartet West (pet., 20. 7.). 
V kvartetu, ki ga je Haden (nekoč član revolucionarnega kvarteta Ornetta Colemana, v katerem je igral tudi Don Cherry) ustanovil leta 1986, igrajo še Ruth Cameron (vokal), Ernie Watts (tenorski saksofon), Alan Broadbent (klavir) in Larance Marable (bobni). 
Bluesovske barve bo zastopal John Mooney s svojo zasedbo Bluesiana (sre., 18. 7.), proti koncu festivala bodo z odra odmevali latinskoameriški ritmi (ned., 22. 7.), saj bosta skupaj nastopila naša odrska znanca Celia Cruz in violinist Alfredo De La Fe, No Border Music Festival pa bodo na brezplačnem nastopu v soboto, 21. 7. zaključili z jazzovsko-kantavtorskim projektom glasbenikov iz Furlanije; nastopili bodo Pero Sidoti, Gigi Maieron in Renato Strukelj trio. 
Vsi koncerti bodo na Piazza Unita ob 21.15. 
M. B.

Nottingham - Več kakor sto aktivistov mednarodne organizacije za varstvo okolja Greenpeace je v znamenje protesta proti gradnji protiraketnega ščita v torek zjutraj vdrlo v britanski prisluškovalni center v Menwith Hillu blizu mesta Harrogate na severu države. 
Britanski, danski in ameriški aktivisti, ki so v center vdrli v treh skupinah, zdaj nadzorujejo sicer strogo varovana območja, v katerih so alarmne naprave in izsledki raziskav o gradnji protiraketnega ščita. 
Nekaj protestnikov, oblečenih v raketne izstrelke, je s seboj prineslo zastave, na katerih piše Star Wars Starts Wars . 
(Vojna zvezd začenja vojne). 
Prisluškovalni center v Menwith Hillu daje britanska vlada v najem ameriški agenciji za nacionalno varnost, v centru pa je po podatkih organizacije Greenpeace zaposlenih približno tisoč Američanov. 
STA, AFP

Branilec neba in morja ni postal vzoren partijec

Češka privatizacijska zgodba

Pri osemnajstih je začel profesionalno igrati violino v skupini, ki je v neki radijski glasbeni oddaji izvajala dixieland, ter s prijatelji potoval okoli in igral na zabavah. 
Ker je zvenel preveč moderno, ni imel obstanka: »Vedno so me oštevali. 
Zvenel sem kot dva slaba kitarista hkrati,« se je spominjal tistih časov. 
Leta 1944 je sodeloval pri snemanju svoje prve plošče, dve leti pozneje pa se je odpravil v prestolnico countryja Nashville in tam je kmalu zaslovel. 
Kot kitarist in violinist je igral z vrsto znamenitih glasbenikov (na primer s Hankom Williamsom in Merlom Travisom) in se začel zanimati za tehnično plat snemanja plošč. 
Kot producent je bil prvi, ki je zaslutil, kako nevaren je za country porajajoči se rock'n'roll, in je bil eden tistih, ki so razvili nežnejši, čistejši Nashville Sound, ki je grobi, tradicionalni country približal mestnemu prebivalstvu. 
»Če countryja ne bi spremenil, bi propadel,« je razlagal. 
»Občinstvo želi spremembe.«

