Širše gledano ima proces proti Miloševiću svoje sončne, pa tudi senčne plati. 
Najbolj svetla je gotovo zavedanje, da tisti, ki imajo v kolektivni zavesti balkanskih narodov najbolj umazane roke, ne bodo ušli roki pravice zaradi visokih položajev, ki so jih imeli med vojno. 
Veliko zadoščenje je spoznanje, da nihče, niti vladar, ni nad pravom.

Temna plat zadeve je dejstvo, da je bil haaški tribunal ustanovljen zaradi posebnega spleta okoliščin. 
Veliko je bilo v zadnjih letih vojnih zločinov in morda celo genocidov tudi drugod po svetu, pa zanje očitno ne bo nihče odgovarjal. 
Bosta morda zaradi Čečenije na mednarodno zatožno klop sedla Boris Jelcin in Vladimir Putin? 
Prav gotovo ne. 
Bo zaradi napadov Nata na ZRJ odgovarjal Bill Clinton ali pa zaradi bombardiranja civilistov v okviru vojne proti terorizmu George Bush mlajši? 
Niti v sanjah. 
Nekaj grenkega priokusa zato ostaja. 
Mednarodna roka pravice sicer obstaja in deluje, vendar je za zdaj selektivna.

Prejšnji teden je tako zavrelo v poslanski skupini koalicijske SLS. 
Poslanci ljudske stranke so se seznanili z vsebino dopolnil prvopodpisane Danice Simšič in ugotovili, da stališča SLS v marsičem niso bila upoštevana. 
Zato je Janez Podobnik, vodja poslancev SLS, naslovil na predsednika DZ Boruta Pahorja ostro pismo, v njem pa med drugim zapisal, da so poslanci SLS razočarani, ker se je tako izigral dogovor, s težavo izoblikovan na več srečanjih, ki jih je vodil prav Pahor kot predsednik državnega zbora. 
»Mi smo ta srečanja razumeli kot dogovor, da bomo morebitne dileme in drugačna stališča poskušali rešiti na pogovoru med predstavniki poslanskih skupin še pred vlaganjem dopolnil k zakon. 
Zgodilo pa se je drugače in to gotovo ne bo prispevalo k umirjenemu, argumentiranemu in predvsem v spravo usmerjenemu dialogu ob obravnavi zakona v državnem zboru.« 
Zato je Podobnik pozval Pahorja, naj presodi, ali bi morebiti ponovni sklic predstavnikov poslanskih skupin pripomogel k temu, da bi poslanci zmogli in znali sprejeti premišljene rešitve. 
Nazadnje pa je Podobnik navedel celo misel Spomenke Hribar, podpredsednice vladne komisije za ureditev prikritih grobišč, ki pravi, da si bodo poslanci z izglasovanjem dopolnil skupine poslancev naložili zgodovinsko odgovornost za nepomirljivo in nespravljivo življenje v prihodnosti. 
Pismo s takšno vsebino je namreč prav tako prejšnji teden Hribarjeva naslovila na vse vodje poslanskih skupin. 
Kot pravi Podobnik, ravno besede Spomenke Hribar izzivajo poslance, da se odgovorno odločijo.

Natovci ocenjujejo Slovenijo

Predlog za začetek postopka za razpustitev občinskega sveta in župana Velike Polane ostal na dnevnem redu - Polemike o zakonu o živinoreji

Kulturno sodelovanje med Srbijo in Slovenijo

Izmenjava stališč ob različnih podatkih

Ali je glavni odbor obravnaval tudi odgovornost generalnega sekretarja RKS Mirka Jeleniča, ki je hkrati tudi direktor Slorka in ki je dejansko sprejel odločitev o posojilu Krnu? 
Kot je dejal Vladimir Topler, se noben član glavnega odbora na seji ni spraševal o odgovornosti Jeleniča, pač pa so ocenili delovanje RKS v zadnjem desetletju kot dobro, odločitve pa kot drzne in pogumne, vendar v večini uspešne. 
»Ko je šlo za posojanje denarja podjetju Konta, to je gospodu Kirnu, je bila poslovna odločitev takšna, da ni rodila sadov, kot smo si želeli,« je še povedal Vladimir Topler.

Kovinarji in delodajalci

Vrh EU in Islamske konference

Dialog kultur, ne trk civilizacij

Pri vsesplošnem demoniziranju muslimanov so se ameriškemu predsedniku Georgeu Bushu pridružili še mnogi drugi zahodni politiki, denimo italijanski premier Silvio Berlusconi, ki je v duhu dobro znanih starih manir zahodno civilizacijo postavil visoko nad islam. 
Tudi zato je Turčija kot sodobna posvetna islamska država tako vztrajala pri tem zgodovinskem vrhu. 
Predvsem zato, da bi preprečila grozeči spopad civilizacij in začela nov dialog med različnimi kulturami, kakor je pred začetkom srečanja dejal gostitelj Ismail Cem.

Dvodnevnega zasedanja v Istanbulu, ki se bo končalo danes, se udeležujejo diplomati iz 71 držav. 
Med njimi je kar 44 zunanjih ministrov. 
Slovensko delegacijo vodi Dimitrij Rupel. 
Vrh ob Bosporju je zanimiv tudi zato, ker se ga udeležujeta zunanja ministra Irana in Iraka, torej držav, ki po mnenju Busha mlajšega - skupaj s Severno Korejo - sestavljata tako imenovano os zla .

Nič nenavadnega ni spremeniti apostolske administrature v škofije, nasprotno, čisto normalen korak je, pojasnjujejo v Vatikanu; prepričani so, da bodo pravoslavni verniki to tudi razumeli. 
Z odločitvijo Sveti sedež samo povzdiguje organizacijo ruske rimskokatoliške skupnosti na isto raven, kakor jo ima povsod drugod po svetu, je novinarjem pojasnil papežev uradni glasnik Joaquin Navarro-Valls .

Papež proti koncu svojega mandata prehaja v ofenzivo, ki naj zagotovi preživetje katoliške cerkve v tretjem tisočletju. 
Tudi odločnejše poteze v Rusiji sodijo med ukrepe, ki naj pokažejo, da si katoliki upajo na plano in tudi zahtevajo svoj vpliv. 
V vzhodni Evropi je še mogoče rešiti marsikaj, kar je v zahodni že zapravljeno, komentirajo poznavalci razmer za zidovi.

V Srebrenici, kraju najhujšega zločina, je mirno. 
Prebivalci, povečini srbski begunci in ducat povratniških, bošnjaških družin, niso pripravljeni govoriti o sojenju. 
Srebreniške matere so v ponedeljek, tako kot vsakega 11. v mesecu, že 85. protestirale v Tuzli in zahtevale najstrožjo kazen za Miloševića. 
Visoki predstavnik mednarodne skupnosti Wolfgang Petritsch je izjavil, da tribunalu povsem zaupa in da je proces koristen za srbski narod, ker zavrača kolektivno in poudarja individualno odgovornost.

Lastnica pa se je odločila, da za hudo sporna vračila ne bo uporabila dividend, ki gredo v proračun; ne bo razdelila delnic, ker se je opekla že s certifikati; ne bo dvignila davkov, ker bi to v glavnem pomenilo le prelaganje denarja; temveč bo politiki predlagala, naj do deset milijard tolarjev povrne šele po delnem lastninjenju Telekoma.

Sestavine za pelinkovec so pripravljene. 
Le zmešati jih je treba v pravih količinah in razmerjih, če je to sploh še mogoče ob predpostavki, da je koncesijskega pelina že veliko preveč.

Prepričljivo drugačni, tako rekoč posebni

Dokumenti so v bistvu nekonsistentni, sodi slovenska stran, saj hočejo doseči razširjene politične cilje EU (10 novih članic) z nespremenjenim finančnim obsegom. 
Pri tem pa je kar nekaj možnosti, da bi zagotovili večji obseg sredstev za širitev, če bi za to le bila politična volja. 
Prva možnost je, da bi premaknili sedanjo raven prispevkov držav članic z 1,09 odstotka BDP na zgornjo mejo po Agendi 2000, torej na 1,27 odstotka BDP. 
Druga možnost je, denimo, da bi za širitev prerazporedili neizkoriščeni denar iz sredstev predpristopne pomoči; to bi zagotovilo od 15 do 20 odstotkov dodatnih sredstev. 
Navsezadnje bi bilo mogoče najti še kakšne alternativne kmetijske vire, kakor jih je EU poiskala za odpravljanje posledic BSE. 
Ta sredstva niso bila vzeta iz razpoložljivih sredstev skupne kmetijske politike ampak so jih našli v okviru proračuna EU.

Če se je še pred mesecem govorilo, da je usoda iger v rokah sedanjega predsednika MOK, kirurga Rogga, je danes razkrito, kdo upravlja z njimi. 
Športniki so že zdavnaj izgubili svoje igre. 
Zdaj se z njimi, s športniki in igrami, igrajo drugi. 
V kratki zgodovini smo bili večkrat priča zlorabi olimpizma in še vedno je živ mit o Hitlerejevem poveličevanju arijske rase v Berlinu leta 1936. 
Naslednje igre so potem odpadle. 
In še naslednje.

Jaslice, ki jih je ustvarila Češarkova, so bile razstavljene v Celovcu, Milanu, na Dunaju, v Veroni in po različnih krajih v Sloveniji. 
Vendar, sama priznava, je upodabljanje Kristusovega rojstva le del njene ustvarjalnosti, saj pri svojem delu v glini potrebuje izzive. 
Pa naj bo to upodabljanje svetega Florijana, Marije, pijančka, Martina Krpana, otroka ali sovice, ki huka.

Odprtje mladinskega prenočišča se zdi po dolgih letih napovedovanja in odpovedovanja gradnje tokrat vendarle verjetno. 
Zakaj se je urad za mladino umaknil v ozadje, čeravno je njegov direktor Dominik S. Černjak še lani jeseni zagotavljal, da bodo zagotovo skušali dobiti denar za gradnjo prenočišča iz letošnjega državnega proračuna, pa ni povsem jasno: Potočnikova meni, da pač ni dobil denarja. 
Černjak je te dni odsoten, za dajanje izjav o prenočišču pa ni pristojen nihče drug, so nam povedali na uradu. 
Sicer je že pred časom pojasnjeval, da je urad za mladino državni denar za ureditev prenočišča v Ljubljani v zadnjih letih vložil v ureditev že obstoječih prenočišč (na Ptuju, Bledu in v Piranu), ker se jim je zdelo smiselno najprej končati začeto. 
Mladinsko prenočišče v Ljubljani je bilo torej vsa ta leta zgolj ... beseda.

Po sledeh arheoloških odkritij

Darja Verbič

Zdenka Lindič-Dragaš

Delo za določen čas

Celje - Komunalna direkcija bo letos nadaljevala gradnjo plinovodnega omrežja v Celju, večja investicijska vlaganja so predvidena tudi v kotlarnah Nova vas in Lava. 
Zajeten zalogaj bo predstavljal tudi predvideni zbirni center za sprejem individualno pripeljanih odpadkov, med večjimi letošnjimi naložbami sta tudi mala plinska elektrarna in gradnja upravnih prostorov za potrebe odlagališča v Bukovžlaku.

Še ena univerza?

Katja Roš

Vsi trije idejni projekti so v teh dneh na vpogled občanom v sejni sobi občine. 
Njihovi avtorji so pri svojem delu dosledno upoštevali vse želje naročnika. 
Te so: velika dvorana za zahtevne gledališke predstave, koncerte in druge glasbene prireditve s približno tristo sedeži, manjši dvorani za glasbene in likovne prireditve, ki bi imeli med osemdeset in sto sedeži ter preddverje, primerno za različna srečanja, občne zbore in valete. 
Dravograjski župan Rado Krpač pričakuje, da bo v občinskem svetu največ pomislekov, kako velike naj bodo dvorane in koliko sedežev naj bo v njih.

Mateja Hudolist

Žena smučarskega skakalca Janeza Polde je pred leti začela urejati moževo skakalno in lovsko zapuščino - Od njegovega dnevnika se bralec težko odtrga

Janez Polda se je dobro zavedal, kaj lahko športniki narede za poznavanje in ugled domovine. 
Malči Polda je povedala, da je rad rekel, da se daje za »nacjon«. 
Ko mu je nekoč rekla, če ji bo kaj prinesel (ob tem ne smemo pozabiti, da so bili zaradi prehajanja meje takrat povsem drugačni časi), ji je odgovoril: »Jaz nosim grb!« 
Njegov odnos do domovine je razbrati tudi iz njegovih besed, da je bolje, da zmagaš v tujini kakor v Planici. 
Takrat se namreč ljudje sprašujejo, kje je Jugoslavija. 
V domačem kraju pa mora odnesti zmago tujec; da doma pove, kje je Jugoslavija.

Lendava - Svet Zavoda za kulturo madžarske narodnosti iz Lendave je sklenil, da bodo letošnje nagrade na področju manjšinske kulture prejeli ljudska pevka Ilona Gyurica iz Doline, članica krajevnega kulturnega društva, in vodja knjižnice Rozalija Totič iz Hodoša, skupina vzgojiteljic, dejavna v madžarskem programu v Vrtcu Lendava in učenka Dvojezične osnovne šole Dobrovnik Timea Varga. 
Posebna priznanja pa bodo prejeli novinarka Ella Pivar za ohranjanje ljudskega izročila, akademski slikar Laszlo Nemes za področje likovne umetnosti in glasbenik Karoly Horvath ml. za ohranjanje prekmurske madžarske ljudske glasbe. 
Slavnostna podelitev nagrad bo 1. marca na lendavskem gradu. 
Takrat bodo podelili tudi mladinsko literarno priznanje Szunyogh Sandor. 
J. M. K.

Na kratko

Na kratko

Gojanska godba na karnevalu v Viareggiu

Ljubljana - Jutri ob 11. uri bodo v razstavni dvorani v 1. nadstropju Narodne in univerzitetne knjižnice (Turjaška 1) predstavili knjigo Andreja Detele z naslovom Magnetni vozli, ki je izšla pri založbi Littera picta. 
Avtor je fizik raziskovalec, zaposlen na Inštitutu Jožef Stefan, vendar poudarja, da je knjiga izrazito nestandardno znanstveno delo, ki odpira povsem nova obzorja v naši zahodni znanstveni misli in pri tem uporablja različne pristope, od matematike do poezije. 
Posega zlasti na področje fizike, biologije, kognitivnih procesov in filozofije. 
Nekatere lastnosti življenja odkriva tudi v drobno prepletenih spletih magnetnih polj, kar je dalo knjigi ime. 
L. R.

Ljubljana - Dobrih dvajset let stari most čez Ljubljanico na Hladnikovi cesti je zob časa že krepko načel. 
Leta se najbolj poznajo obema pločnikoma, s katerih so se ponekod odluščile zajetne zaplate asfalta, še zlasti na začetku in na koncu mostu je močno razpokano tudi vozišče. 
Na ižanski strani je iz tal pogledala podolgovata železna spona, s katero je bila zaprta odprtina na stiku mostu s cesto, in v pločniku je zazijala kakih dvajset centimetrov globoka in za dober čevelj široka odprtina. 
Še zlasti nevarna je za ljudi, ki po tem pločniku hodijo bolj poredkoma in njegove pasti slabo poznajo oziroma v nočnih urah, ko je luknjo zaradi teme težko opaziti. 
Pred nedavnim so v neposredni bližini z asfaltom popravljali železni odtok za vodo, ki ga je odtrgal plug med čiščenjem snega, železne plošče pa niso pritrdili nazaj. 
Na komunalnem oddelku MOL so nam povedali, da je za težave na mostu kriv liti asfalt, ki slabo prenaša temperaturna nihanja, in nam zagotovili, da si bodo poškodbo ogledali in naročili popravilo. 
P. Z.

Radovljica - Ob radovljiškem zdravstvenem domu so delavci gradbenega podjetja Tehnik Škofja Loka sredi septembra lani začeli graditi prizidek, v katerem bodo tudi prostori za nujno medicinsko pomoč. 
Glavna investitorica del je občina Radovljica.

Temeljni kamen za prizidek so sicer vzidali že oktobra 2000, zaradi zapleta z razpisom pa bo odprt več mesecev pozneje, kakor je bilo sprva predvideno.

Prenavljati so ga začeli že lansko poletje. 
Z notranjimi preureditvami je pridobil tri ločene prostore. 
V enem je oddelek za delodajalce, v drugem za brezposelne, v tretjem pa je center za informiranje in poklicno svetovanje. 
Slednji je sicer odprt vsak dan, vendar bodo v njem organizirali svetovanje le ob ponedeljkih od 13. do 15. ure in ob petkih od 11. do 13. ure.

Da bi javni prevoz zagotovili čim več ljudem, ki nimajo avta (dijaki, študentje, upokojenci ...), so sklenili, da bodo z anketami po krajevnih skupnostih v poldrugem mesecu skušali zbrati predloge za uvedbo novih ali spremembo starih avtobusnih prog. 
Te naj bi uskladili s Kam-busovimi zmogljivostmi in možnostmi, vsaka izmed občin pa bi morala tudi jasno povedati, koliko denarja bi prispevala za njihovo sofinanciranje.

O gospodu Papu iz Papa

Po dobrem mesecu in pol usklajevanj, ki so se menda kar nekajkrat končala neuspešno, jim je naposled le uspelo sestaviti skupno izjavo, minulo sredo pa so se zbrali, da jo podpišejo in pošljejo premieru Janezu Drnovšku ter guvernerju Banke Slovenije Mitji Gaspariju. 
Vendar so za nalivna peresa poprijeli le predstavniki šestih strank, ki v Mariboru zasedajo svetniške stolčke; kot je bilo pričakovati, ni bilo nikogar iz vrst vladajoče LDS, manjkala pa sta tudi Glas žensk, ki je privatizacija očitno ne skrbi preveč in Neodvisna lista za Maribor, ki je že pred časom izrazila nasprotovanje vladnim načrtom bančne privatizacije. 
Toda še veliko bolj kot ta (delna) neenotnost bode v oči vsebina izjave: brez večjega truda bi jo namreč lahko napisal vsakdo, ki je o tej zadevi kaj malega slišal po radiu, televiziji, ali prebral v kakšnem časniku.

Upravno sodišče zavrnilo predlog družbe Wall AG

Študentje višjih šol hočejo odprto pot

Bojan Sobočan, Karmen Pirh, Gregor Jordan in številni njihovi kolegi bodo peticijo za normalen prehod v visokošolski študij ponudili v podpis tudi srednješolcem, ki bodo ob dnevih odprtih vrat v prihodnjih dneh obiskovali njihove šole, pa tudi drugim študentom. 
Želijo pa si, da bi peticija odprla dialog o tem, kako študentom višjih strokovnih šol odpreti študijsko pot navzgor.

Dušan Grča

Črnomelj, Metlika, Semič - Vse tri belokranjske občine Črnomelj, Metlika in Semič so se prejšnji teden po tradiciji enotno in uspešno predstavile na mednarodnem turističnem sejmu Alpe-Adria v Ljubljani. 
Skupen nastop in celovit prikaz Bele krajine je ena uspešnejših skupnih akcij Belokranjcev, ki so imeli na sejmu tudi svoj belokranjski dan.

Belokranjci so na sejmu poudarili naravno in kulturno dediščino Bele krajine in na to »navezali« vse drugo, kari je značilno za pokrajino oziroma je sploh redka posebnost v državi.

Kaj vse premorejo belokranjske gostilne, je prikazalo deset znanih belokranjskih gostilničarjev, od gostilne Petra Badovinca z Jugorja in gostilne Majs s Hrasta do Veseliča iz Podzemlja in Budačkega iz Metlike.

Milovan Dimitrič

V prihodnjem šolskem letu bodo morali za otroke drugega, tretjega in četrtega razreda uvesti dvoizmenski pouk - Se bodo desetletniki iz Olševka in Vokla vozili v Šenčur?

Boris Šuligoj

Norbert Elias: O procesu civiliziranja. 
Sociogenetske in psihogenetske raziskave

Založba /*cf., Rdeča zbirka, prevedla Edo Fičor in Alenka Mercina, spremna beseda Janez Cvirn, Ljubljana 2001; 4320 sit

V knjigi (Ne)uresničene razstave Andrej Medved obravnava več slovenskih umetnikov, in sicer v sklopih: slikarstvo, novi mediji, kiparstvo in stari mojstri. 
Tako se v prvem delu analitično loti Jerajevih »upodobitev«, ustvarjalnosti Bojana Bema, Emerika Bernarda, Živka Marušiča, Zdenka Huzjana, Franceta Grudna, Marjana Gumilarja, Iva Prančiča in Žige Kariža. 
Med novimi mediji podrobneje predstavi Mojco Osojnik, Natašo Prosenc in skupino En knap, poglavje pa zaključi še s predstavitvijo svojih kriterijev in meril pri obravnavi »novih medijev«. 
Sledi kiparstvo, kjer razlaga dela Mirsada Begića, Jakova Brdarja, Mojce Smerdu, Luja Vodopivca in Mirka Bratuše, pri starih mojstrih pa se posveti Gabrijelu Stupici in dvojnosti primerjave (Božidar Jakac in Fra Angelico). 
Za zaključek objavlja še esej o figuralnosti, zapis o »kolažih« Boba Wattsa (fluxus) ter pogovor s samim seboj, v katerem med drugim kritično obravnava odnos stroke in medijev do likovne umetnosti. 
J. Š. A.

Aksinja Kermauner: Tema ni en črn plašč

Literatura in knjiga na splošno sta kljub Pivotovem odhodu dobro zastopani na francoski televiziji, ki šteje pet eminentnih literarnih oddaj, kjer se sproti predstavljajo nove knjige. 
Res pa je, da nihče od novih voditeljev ne zna ustvariti tega, kar je znal tako odlično Bernard Pivot: narediti iz knjige in prisotnosti avtorja televizijski dogodek. 
Televizija preprosto ne prodaja več knjig, ne buri duhov in ne dviga od tal. 
Televizijski producenti si razbijajo glavo, kako najti novega, mladega Pivota. 
Provokativni pisatelj in kritik Frédéric Beigbeder, na primer, je s svojo tedensko oddajo Knjige in jaz čisto zabaven, vendar se ne zna posvetiti povabljenemu avtorju. 
Njegove oči se ne bleščijo tako radovedno in gurmansko, kot so se bleščale njegovemu slavnemu predhodniku. 
Skratka, Bernard Pivot je po sedmih mesecih televizijske abstinence ugotovil, da je preprosto nezamenljiv in se pred tednom dni vrnil na televizijske zaslone z novo oddajo.

Brina Švigelj Mérat

Povsem nenavaden je koncept igralnega prostora oz. podija: ravnina na ukrivljenih stranicah z menjavanjem težišča gugaje se razkriva zdaj nestabilna in gladka tla, zdaj »kosmati« podtalni svet, ki mu sledimo ali v živo ali v neposrednem prenosu na zaslonu, delu zgornjega sveta. 
»Zgodba« Sobe srečanj se odvija na relaciji zgornji-spodnji svet in vse dogajanje zgoraj je v resnici samo iniciacija v tisto spodaj. 
Bolj kakor žanrski (nekoliko groteskna srhljivka) zastavki, ki jih sproža uprizoritev, so zanimivi eksistencialni, katerih nosilka je Katarina Stegnar kot krhka stanovalka te ne-sobe ne-srečanj in ki prostor pooseblja kot svoje razširjeno telo. 
Njeno doživljanje je v nasprotju z dojemanjem prostora samo v funkcionalnem (par Branko Jordan in Nataša Živković sobo najame v kopulativne namene) ali skrajno instrumentalnem smislu (drugi par, Branko Potočan in Primož Bezjak, sobo zlorabi za svoja izživljanja, izvirajoča nekoliko iz Zabave za rojstni dan, nekoliko pa iz Peklenske pomaranče ). 
Fragilna avtentika stanovalkine identifikacije sebe s sobo oz. njeno po-doživljanje sveta kot nedeljive, čeprav tranzitivne celote, pa ponuja tudi nenehno kritje in opravičilo za njeno polaščevalsko maščevalnost, razkrito v izteku.

V tekočo greznico pa ne

Strelci: 0:1 - Saul Martinez (49), 1:1 - Zahovič (53, 11-m), 1:2 - Saul Martinez (58), 1:3 - Saul Martinez (63), 1:4 - Saul Martinez (72), 1:5 - C. Martinez (90).

Saul Martinez je v 14. minuti že predstavil izjemno mojstrstvo, toda - potem ko je prvič osmešil Galiča - je za las zgrešil. 
Napako je popravil v 40. minuti, ko se je z bliskovitim manevrom otresel Galiča in Sankoviča, nato Simeunoviča zvabil iz vrat, nazadnje pa z desne strani s kakih 14 m zadel prazno mrežo. 
Vodstvo Hondurasa z 1:0 je bilo povsem zasluženo, po priložnostih je bilo nekako 4:1, kar pa še vedno ni bila napoved za katastrofo v nadaljevanju.

V Kozje pod Bohorjem, središče Kozjanskega, v soboto, 16. februarja, vabi Planinsko društvo Bohor Senovo. 
Odhod rednega avtobusa iz Krškega proti Kozjemu bo ob 7.30, v Senovem se bo ustavil četrt ure kasneje. 
V Kozjem bodo pripravili dobrodošlico in sladko presenečenje, med 8.30 in 9. uro pa bo odhod proti planinski koči na Bohorju. 
Koča stoji na jasi tik pod vrhom Plešivca (915 metrov), od koder je lep razgled: proti vzhodu so strma severna pobočja Bohorja, ki padajo v Bistri graben proti Kozjemu in še naprej v dolino Bistrice proti Podsredi, ter položnejša južna pobočja, kjer se vrstijo gozdovi, travniki in polja proti Koprivnici in naprej proti Bizeljskim goricam; na jugu je videti Senovško dolino, del Brestanice, gričevje na drugi strani Save z Velikim Trnom in široko Krško polje z Gorjanci v ozadju; s Plešivca vidimo proti zahodu z gozdovi poraščen hrbet Bohorja, nad katerim se v bližini dviga najvišji vrh Veliki Javornik, proti severu se za ozko dolino Zagorskega potoka ob severnem vznožju Bohorja razprostira obširno hribovito območje Kozjanskega, zadaj Pohorje, Boč in Donačko goro. 
Hoje bo tri do štiri ure. 
Za informacije pokličite na 07/497-14-32.

Tudi tej skupini turistov ponujajo predvsem dvo- do štiridnevne izlete, glede na njihov standard jih ponavadi nastanijo v nekoliko cenejših hotelih z dvema zvezdicama, kot sta Slavija in Royal, poleti v dijaških domovih, sicer pa naj bi kmalu uredili tudi youth hostel, je povedal Jočović. 
Starejše goste, zlasti tiste z bolj debelimi denarnicami, pošljejo v dražje hotele - zelo znana je, denimo, Moskva.

V prospektu Za raziskovalce in pogumne so predstavili Golte nad Mozirjem, Konjeniško-turistični center Ranč Burger Veniše, Muzej premogovništva Slovenije v Velenju, Muzej motociklov Vransko, Jamo Pekel in Šmartinsko jezero. 
Priporočajo še polet z balonom, ki ga organizirata Balonarski klub iz Vojnika in jadralno padalstvo v Donački Gori.

15 . 
Francija: plavajoča gostija. 
Z razkošnim izletniškim čolnom z VFB po Provansi in Camargue. 
Po vožnji z vlakom v prvem razredu od Waterlooja do Nimesa s križarjenjem do Avignona, Vallabrčguesa, vinogradniške obale Rone, Arlesa ter Camargue in Aigues-Mortesa. 
Cena 1873 funtov v septembru, všteti so vsi obroki, izleti in prosti vstopi.

28. 
Indonezija: potepanje po otoku. 
Letošnje poletje ponuja dva otoka v najlepšem vremenu in hotela Oberoi. 
Prvi leži na dobrih dvesto arih vrtov nasproti obale Legian na Baliju, drugi pa na prav taki površini na plaži Medana na zahodni obali sosednjega Lomboka. 
Deset prenočitev, po pet na vsakem, z agencijo Wentworth Travel za 1600 funtov v juniju, skupaj s poletom s Heathrowa ali Manchestra do Singapurja in lastnim prevozom z džipom po enem od otokov.

Izvajalca: Mate Bekavac se je pričel učiti klarinet z devetimi leti, njegova prva pedagoga pa sta bila F. Tržan in D. Brlek. 
Kasneje je študiral v Gradcu, na salzburškem Mozarteumu, kjer si je z devetnajstimi leti pridobil naziv magister umetnosti, v New Yorku na glasbeni šoli Juilliard in na Višjem nacionalnem konservatoriju za glasbo v Parizu. 
Prejel je prve nagrade na tekmovanjih na Dunaju (1994), v Lizboni (1994), Sevilli (1995) in Beogradu (1997), prav tako pa je nagrajenec tekmovanja mladih koncertnih umetikov v New Yorku (1997) in 7. evrovizijskega tekmovanja v Varšavi (1994). 
Kot komorni glasbenik sodeluje z I. Grafenauer, kvartetom Tartini in člani orkestra Berlinske filharmonije. 
Kot solist je nastopil že z münchenskimi, moskovskimi in zagrebškimi solisti, s Simfoniki RTV Slovenija pa je posnel tudi zgoščenko. 
Lidija Bizjak je končala Akademijo za glasbo v Beogradu kot najboljša študentka v razredu A. Sandorova. 
Leta 1995 je stopila v razred J. Rouviera na Višjem nacionalnem konservatoriju v Parizu. 
Na domačih tekmovanjih je zmagala že štirinajstkrat, redno pa sodeluje na glasbenih festivalih Perigord Noir, Juventus v Cambraiju, Midem-Classic v Cannesu in Martinu v Pragi. 
G. P.

Avtor: Slikar Milan Kastelic (rojen je leta 1968 v Ljubljani, kjer je po diplomi pri Zdenku Huzjanu na likovnem oddelku Pedagoške fakultete vpisal slikarski magistrski študij pri Bojanu Gorencu na Akademiji za likovno umetnost) ima doslej za seboj že nekaj samostojnih nastopov v manjših razstavnih prostorih (v Jelovškovem likovnem salonu in Novi Ljubljanski banki v Ljubljani v letih 1993 in 1994, v Galeriji gotske hiše v Kanalu ob Soči leta 1998 in v Galeriji Pedagoške fakultete v Ljubljani predlani). 
Sprva ga je pritegnila abstraktna slika z izpostavljenim elementom barve oziroma barvnih ploskev. 
Zatem je začel v slikovno polje vnašati element razdrobljenosti; vanj je začel posegati z vertikalami ali razpršenimi črnimi kompozicijami ter z najrazličnejšimi materiali (v razponu od aluminijaste folije prek pleksi stekla in polivinila do prosojnega lepilnega traku), v okviru enotnega polja slike pa ga zanima predvsem odnos oziroma sobivanje dveh slikarskih skrajnosti: gestualnega pristopa in geometrizacije. 
V slikah je tudi ukinil horizont, prav tako center slike, kar postavlja gledalca v drugačno percepcijo. 
Vendar pa v jedru njegovega dela niso formalna likovna razmišljanja, pač pa vsebinska navezanost na podajanje lastnih občutij, zato je mogoče njegovo delo umestiti v tisti krog slikarskega ustvarjanja, ki ga običajno opredeljujejo v smislu odslikavanja notranjih čustvenih stanj oziroma »mentalnih pokrajin«.

Tako so islamski skrajneži že večkrat podtaknili razstrelivo. 
Več je bilo oboroženih spopadov. 
Podobno kot v Tibetu izvaja kitajska oblast na tem območju politiko trde roke. 
V nasprotju z miroljubnimi budističnimi Tibetanci pa so Ujguri neposlušni in nič kaj miroljubno zahtevajo samostojnost. 
Oblast je že več skrajnežev obsodila na smrt, veliko jih je zaprtih. 
Toda videti je, da najvažnejših medetničnih problemov ne bodo mogli dolgo urejevati s strogimi ukrepi.

Nemški zdomci o Sloveniji in Slovencih

Seidel: Samo pritrdim lahko. 
Imel sem srečo, naselil sem se na sredi med Ljubljano in delovnim mestom, v vsako smer je deset kilometrov in v majhnem naselju, kjer živim, sem našel zelo prijetne sosede. 
Sporazumevamo se z rokami in nogami in z nekaj slovenskimi besedami, ki sem se jih naučil, nekateri pa razumejo tudi nemško. 
Naši odnosi niso le prijateljski, so že skoraj družinski. 
Redno se srečujemo, skrbimo drug za drugega in to mi je v Sloveniji, pa čeprav nerad govorim na splošno, zelo všeč. 
Ljudem ni vseeno za soljudi in zato med seboj tudi komunicirajo na neki drugi, ne samo na poslovni ravni.

Domačega! 
In res je odlično. 
Pri kritikah pa bi rada omenila še nekaj, kar opažam predvsem pri mladih. 
Ko opravijo maturo, ki je res zelo težka, in ko dokončajo študij, mislijo, da je to dovolj. 
Poznam nekaj študentov, ki so zavrnili ugledne mednarodne prakse, veliko jih raje ostane doma in potem pozabijo še znanje tujega jezika, ki so ga prej dobro obvladali. 
Ne bi rada posploševala, saj mnogi Slovenci nimajo teh težav, še vedno pa je veliko mladih, ki po študiju pričakujejo zaposlitev in to je vse.

Povprečne cene so bile že prej nizke. 
Po liberalizaciji so se za malenkost znižale, pa spet povečale in tako dalje. 
Dolgoročno bodo razlike gotovo občutnejše.

Kakšen je bil odziv domačih proizvajalcev električne energije na cenejšo ponudbo iz tujine?

Ne.

Ste na Nizozemskem morali katero elektrarno zaradi nekonkurenčnosti zapreti?

Ne na tak način. 
Konkurenca iz tujine je res močna, vendar so tujci z nizkimi cenami povzročili znižanje stroškov, kar pa ni damping. 
Tudi v Belgiji, Nemčiji in Franciji se trg električne energije vse bolj razvija in odpira, zato je možnosti za damping vse manj. 
Podjetja lahko na tujih trgih ponujajo dampinške cene le, če na domačem ustvarjajo dobiček. 
Najboljša obramba je torej čimprejšnje odprtje vseh trgov. 
Če se nekdo odloči za damping, ga mora v tem primeru uporabiti tudi doma.

Toda o odpiranju trga je precej več govora, kot je dejansko narejenega. 
V Franciji trg še zmeraj obvladuje domači EDF, v Nemčiji ga obvladujejo štiri velika podjetja ... 
Ta velika podjetja si bodo v okviru globalizacije počasi razdelila ves evropski trg. 
Kakšne možnosti vidite za mala lokalna elektropodjetja, kot so na primer slovenska?

K. D.

Senat je v razsodbi upošteval, da sta možakarja vedela za oškodovankino starost in da obstaja očiten razkorak med njeno in njuno zrelostjo.

Ljubljana - Kakršna koli maska te dni ni nič nenavadnega, če si je seveda pustna šema ne nadene zato, da bi pod okriljem nedolžne našemljenosti lažje kradla. 
Zagotovo je nekaj takšnega stuhtal tudi neznanec, ki je v ponedeljek sredi belega dne na Rusjanovem trgu na Novih Fužinah okradel 13-letnega fantiča.

Maribor - V ponedeljek zgodaj zjutraj je po prometni nesreči na Ptujski cesti v Miklavžu na Dravskem polju umrla peška. 
Približno ob pol sedmih je 41-letni K. J. iz Murske Sobote z osebnim avtomobilom vozil iz Maribora proti Ptuju; v trenutku, ko je pripeljal v bližino prehoda za pešce, je hotela cesto prečkati 62-letna M. D. iz Miklavža na Dravskem polju. 
Ker voznik ni mogel pravočasno ustaviti, je treščil v peško, ki so jo hudo ranjeno odpeljali v mariborsko bolnišnico. 
Tam je okoli enajstih dopoldan umrla. 
M. Ru.

Celje - S strehe poslovnega objekta Atlas ob Teharski cesti so neznanci ob koncu prejšnjega tedna neopazno sneli okoli 30 kvadratnih metrov bakrene kritine. 
Naložili so jo in odpeljali. 
P. B.

Zgorelo gospodarsko poslopje

Krško - Na območju Posavja so v zadnjem času zaznali več tatvin denarja, kar naj bi storili prodajalci, ki po stanovanjskih hišah ponujajo spodnje perilo, kuhinjske krpe in podobno. 
Tatvin je osumljena predvsem ženska, stara okrog 50 let, visoka približno 150 centimetrov, krajših temnih, že osivelih las. 
Neznanka »deluje« tako, da se običajno večkrat oglasi pri »stranki«, potem, ko si pridobi zaupanje, pa jo okrade.

Ubežnik na sodišču

Maja Roš

Veliki poraženki smuka, ki so ga zaradi vetra dvakrat prestavili in se je začel z dveurno zamudo, sta bili Isolde Kostner in Avstrijka Götschl. 
Obe sta upali, da bosta sijajni smukaški karieri kronali z zlatim olimpijskim odličjem. 
Na koncu sta se morali zadovoljiti s sicer najboljšima olimpijskima uvrstitvama - Italijanka s srebrno kolajno (v Naganu je bila bronasta v smuku in superveleslalomu), Avstrijka pa z bronasto. 
Obe pa sta imeli za veliki favoritinji vendarle grenak priokus. 
»Carole je bila pač hitrejša. 
Zmagalo je dobro dekle,« je povedala Renate.

Salt Lake City - Nekateri so govorili o škandalu, strokovnjaki pa so se prerekali do pozne noči. 
Zlata kolajna za eleganten ruski športni par Jelena Berežna-Anton Siharulidze je razcepila svet umetnostnega drsanja. 
Z odločitvijo sodnikov 5:4 sta Rusa za las ugnala svetovna prvaka, Kanadčana Jamie Sale in Davida Pelletierja. 
»Ta ocena je prevara,« je vzklikala večina med 16.500 gledalci v razprodanem lednem centru v Salt Lake Cityju.

Bente Skari odbila finiš ruskih tekačic, najboljši Slovenki 10. mesto

Salt Lake City - Po polomu Skandinavcev na sobotnih uvodnih olimpijskih tekmah je favoritinja, Norvežanka Bente Skari, v klasičnem teku žensk na 10 km vendarle ubranila čast domovine nordijskega smučanja in osvojila prvo zlato olimpijsko kolajno v karieri. 
Bolj kot ta prestižni boj pa je bil za slovensko zastopstvo na 19. 
ZOI v ospredju nastop Petre Majdič, ki je s fenomenalnim tekom pomaknila doslej najboljše slovenske ženske uvrstitve v tej smučarski disciplini na blesteče 10. mesto.

Od našega poročevalca

Veerpalu premočan za vse tekmece

Četa Vladimirja Krikunova v 2. krogu OI

O olimpijskih igrah pred leti nisem razmišljal, ker pač nisem bil v tem krogu. 
Ko sem postal član elitne družine, sem se lotil projekta postopoma. 
Korak za korakom sem združeval olimpijske misli, trdo delal in poskušal dozoreti. 
Najbolj pomembno mi je bilo, da optimalno pripravljen dočakam nastop v Park Cityju. 
Za to sem v preteklem obdobju naredil vse.

V Severni Ameriki ste letos dosegli tri zmage - v Vale Nevado, Whistler Mounatinu in Mt. St. Anne. 
Teren vam torej ustreza?

S strnjeno povzeto oceno direktorja naše biatlonske reprezentance Jureta Velepca o dosežkih slovenskega zastopstva v uvodnih olimpijskih preizkušnjah (ženske na 15 km, moški na 20) se je na ponedeljkovem srečanju s slovenskimi novinarji na tekaško-biatlonskem štadionu v Soldier Hollowu povsem strinjal tudi glavni trener Tomaš Kos : »Naše reprezentantke so se bale zahtevne proge, ki pa so ji bile potem povsem kos. 
Zato pa so - z izjemo Lucije Larisi - imele večje težave ( Andreja Grašič, Dijana Grudiček ) ali manjše ( Tadeja Brankovič ) na strelišču.«

Pogumno in brezkompromisno Markovo stališče je zvenelo prepričljivo in kot nekakšna premisa za nastop vseh naših na današnji tekmi. 
Globočnik, ki je moral na kontrolo dopinga, je bil žal odsoten, a najbrž podobno nastrojen kot Dolenc, Marič pa si je kajpak želel v sredo samo mirno roko in več strelske sreče.

Sicer sta uvodni tekmi biatlonskega sporeda na letošnjih OI pripadli norveškemu favoritu Oleju Einarju Bjørndalnu ter kar presenetljivo Andrei Henkel. 
Resda prihaja iz Nemčije, tako kot Norveške priznane biatlonske velesile, a favoritki ženske tekme sta bili Skandinavki (Švedinja Magdalena Forsberg in Norvežanka Liv Grete Poiree), pa tudi v sami nemški reprezentanci je, denimo, Uschi Disl na stavnicah občutno bližje vrhu kot uvodna biatlonska zmagovalka Salt Lake Cityja 2002.

»Sploh si ne bi mogel želeti več, saj je bilo to najlepše darilo za rojstni dan, ki sem ga kdajkoli dobil. 
Bil je res popoln dan, vključno s snežnim kanalom, desko, vremenom in množico gledalcev, prav neverjetno,« ni mogel skriti navdušenja Ross »The Boss« Powers, kot mu pogosto rečejo, ki je dan pred tekmovanjem dopolnil s23 zim. 
Zmagoslavno vožnjo je začel z neverjetno visokim skokom, ki so mu sledili veliki McTwist, dvojni obrat (back-to-back 720), velike skoke iz skoraj petmetrskega kanala pa je povezal še z dobro opravljenim enojnim obratom (backside 360) in vzvratnim McTwistom. 
Bronasti iz Nagana, ki je svojo predstavo odpeljal na glasbo Beastie Boysov in Metallice, je še povedal, da so bili to najvišji skoki, kar jih je kdaj pokazal. 
Prav zaradi njih pa je okusil slast zmagoslavja.

Za zdaj gre torej vse po načrtih, o čemer več kot nazorno pričajo tudi rezultati vseh potnikov za SP. 
Upati je le, da se ne bo kaj zalomilo po finančni plati in da bo v Moskvo lahko odpotovala popolna ekipa in tudi vsi, ki skrbijo za reprezentanco. 
Korist in potreba takšnega popolnega strokovnega spremstva, od zdravnika do psihologa, je najboljšo potrditev dobila prav na decembrskem EP v Antwerpnu, zato kaže tudi v Moskvi vztrajati pri takšni usmeritvi.

Od našega poročevalca

Prevladujejo remiji

Zmaga in poraz Celjanov

Tako kot se človeškemu pogledu v neskončnost odpira nebo, tako naj bi se mu - iz hotela pod vodo arhitekta Aleša Šelige - odstiral tudi živahni in živopisani morski svet. 
Človek v njem naj ne bi imel klavstrofobije, nasprotno, očaran naj bi bil nad spojem zraka in zemlje s prvotnim elementom: vodo.

Mimi Podkrižnik

Shizofrenija zaradi pomanjkanja sonca

Sadam na reklamnem oglasu

Svet so ljudje

Beograd - Natanko ob uri, ko se je v Haagu začelo sojenje Slobodanu Miloševiću, sta se v beograjski palači federacije sestala avstrijski predsednik Thomas Klestil in predsednik ZRJ Vojislav Koštunica. 
Ta je po pogovorih zadovoljno izjavil, da imata obe državi enaka stališča do ohranitve jugoslovanske federacije in številnih drugih zadev, ki so pomembna za približevanje ZR Jugoslavije Evropski uniji; zamenjava Miloševićeve ustave in zakonov s sodobnimi akti, demokratično preoblikovanje federacije Srbije in Črne gore, lastninjenje, zaščita tujega kapitala za naložbe v jugoslovansko gospodarstvo. 
»Avstrija je bila naklonjena ZRJ v najtežjih trenutkih zadnjega desetletja in za to smo ji nadvse hvaležni,« je poudaril Koštunica. 
Klestil se je sestal tudi s predsednikom zbora državljanov jugoslovanske skupščine Dragoljubom Mičunovićem in z jugoslovanskim in srbskim premierom Dragišo Pešićem in Zoranom Đinđićem. 
P. P.

Aretirali osumljenca za ugrabitev novinarja

Nasveti iz prve roke

