Mesarji so izračunali, da delež izkupička, ki ga pobere trgovina, stalno narašča - Ljubljanske mlekarne nepopustljive do E. Leclerca

In kako so se na tako ravnanje združenih in močnejših trgovcev odzvali mlekarji? 
»S pripojitvijo Gorenjske mlekarne smo se v bistvu že okrepili,« pravi Zalar in pojasnjuje, da če nič drugega so se rešili vsaj enega konkurenta, s katerim so še lani tekmovali za pogoje poslovanja s trgovino. 
Tako zdaj pričakujejo, da bodo lahko iztržili boljše pogoje, kot če ne bi bili povezani. 
Sicer pa tudi v Ljubljanskih mlekarnah za zdaj še ne morejo reči kaj bolj določnega o pogodbah s trgovci, saj »bodo pogajanja trajala še najmanj mesec dni«. 
Sploh pa se po dosedanji praksi pri njih, kot pravijo, sklepanje pogodb zavleče tja do marca ali še dlje, odvisno od poteka veljavnih pogodb.

Mesno predelovalna industrija, ki jo prav tako kot mlekarsko »odlikuje« prevelika razdrobljenost in v kateri za zdaj še vsi vztrajajo zgolj pri obdelovanju lastnega vrtička, so zato v dogovarjanju s trgovci v izrazito podrejenem položaju. 
O težavah, ki jih imajo zaradi vse težjega bremena stroškov in pritiskov trgovcev, so te dni govorili na upravnem odboru svojega gospodarsko interesnega združenja. 
»Delež vrednosti izdelka, ki je ostal pri proizvajalcu, se je po primerjalni analizi v zadnjih dveh letih zmanjšal za 3,5 odstotka in se preselil k trgovcu. 
Če je imela poprej proizvodnja še 50 ali 55 odstotkov vrednosti, je pod novimi pogoji, ki jih postavljajo trgovci, ostal proizvajalcu ustrezno manjši delež. 
Tako se ni čuditi, če pobere trgovina pri prodajni ceni izdelka že tudi 55 odstotkov vrednosti,« je povedal Franc Čampa, sekretar GIZ Meso in izdelki. 
Sicer pa tudi v mesnopredelovalni industriji vodilni ugotavljajo, da najugodnejši pogoji, ki si jih izbori ena trgovska hiša, pomenijo verižno reakcijo, saj v dveh, treh mesecih enake pogoje zahtevajo in izsilijo tudi druge.

Ocene poslovanja BTC kažejo, da so prihodek od prodaje storitev v primerjavi z letom poprej povečali za 12 odstotkov, čisti dobiček pa za 8 odstotkov (po slovenskih računovodskih standardih) oziroma za 2 odstotka (po mednarodnih računovodskih standardih). 
Cena delnic na ljubljanski borzi se je v tem času zvišala za tretjino, na londonski pa celo za 41 odstotkov. 
K temu je precej pripomogel tudi septembrski umik nekaj več kot 100 tisoč lastnih delnic, s čimer se je lastni kapital BTC zmanjšal za 12 in pol odstotka.

Ravno v tem je problem. 
Delajo se načrti, ki ne držijo, oziroma jih ni mogoče uresničiti. 
Tako je kljub izkušnjam od leta 1995 narejen tudi avtocestni program, ki je bil sprejet predlani. 
Ali res ni mogoče realno načrtovati?

Načrtovanje v prostoru pomeni usklajevanje najrazličnejših interesov in končni rezultat je sprejet načrt, ki predstavlja kompromis, sprejemljiv tako za investitorja kot za druge uporabnike prostora.

Prometniki, ki se ukvarjajo z denarjem, pravijo, da ta strošek ni velik v primerjavi s stroški gradnje avtoceste. 
Projektantska opravila menda običajno ne presegajo treh odstotkov vrednosti naložbe, prostorske preveritve pa niti odstotka. 
Preverjanja v nekaterih primerih nismo končali že prej, ker resnično želimo, da bi bile končne rešitve takšne, da ne bi kdo čez nekaj let ugotovil, da je trasa povsem zgrešena. 
Tudi drugod v razvitem svetu iščejo različice trase. 
Ljudje so pri teh postopkih vse bolj pomembni, zato jih skušamo tudi čimprej vključiti v postopek, kar pa je precej bolj naporno, kot če nekdo nekaj preprosto nariše in reče, da tako mora biti in nič drugače. 
Pa tudi nekaj mesecev več ali manj pri končnem rezultatu najbrž ni odločilnega pomena. 
Velikokrat je slišati očitek, da zaradi nesprejetih lokacijskih načrtov gradnja stoji, ampak če pogledamo, koliko načrtov je sprejetih, gradbenikom res ni treba čakati. 
Sprejete imamo načrte za gradbeno zelo težke odseke, na primer za avtocesto od Šentjakoba do Vranskega, manjkajoče odseke avtoceste do morja, hitro cesto čez Rebernice, v Prekmurju za odsek Vučja vas-Beltinci in na Gorenjskem Naklo-Podtabor, torej je še nekaj odsekov, ki jih še niso začeli graditi.

Kdo ima največkrat pripombe?

Lani so menjalničarji največ tuje gotovine - za 369 milijonov mark - odkupili junija, ko je srednji tečaj marke dosegel 99,81 tolarja. 
Junija so odkupili za tri milijone mark več tuje gotovine, kot so je prodali, precej drugače pa je bilo julija. 
Takrat so v primerjavi z drugimi meseci prodali največje tuje gotovine - za 474,9 milijona mark - in je bil tudi tako imenovani negativni saldo, torej presežek prodaje nad odkupom, največji, saj je dosegel 140 milijonov mark. 
Srednji tečaj marke se je lani od januarja do decembra zvišal s 96,6641 tolarja na 101,0095 tolarja. 
Julija, ko je torej prodaja deviz najbolj presegla odkup, je srednji tečaj dosegel 100,7583 tolarja in je bil le neznatno višji od junijskega. 
Po podatkih Banke Slovenije so menjalničarji lani odkupili za 3,73 milijarde mark tuje gotovine in je prodali za 3,845 milijarde mark. 
Srednji tečaj marke je lani v menjalnicah dosegel 99,3961 tolarja in je bil za blizu pet tolarjev višji od srednjega tečaja v letu 1998, ki je dosegel 94,4367 tolarja. 
Predlani so menjalnice odkupile za 4,28 milijarde mark tuje gotovine, prodale pa za 3,885 milijarde. 
V zadnjih osmih letih je bilo za menjalničarje najbolj »delovno« leto 1997, ko so odkupili za 4,738 milijarde mark tuje gotovine in je prodali za 3,868 milijarde. 
Banka Slovenije objavlja podatke o menjalniškem in deviznem trgu nasploh v nemških markah, vključujejo pa seveda tudi trgovanje z drugimi tujimi valutami. 
Menjalničarji - bančni in pogodbeni - bodo zdaj bržkone kar redni gostje spletnih strani Banke Slovenije, saj jim ta obljublja, da bo tam objavljala obvestila in odgovore na vprašanja o programski opremi za elektronsko dostavo podatkov o odkupu in prodaji tuje gotovine. 
Od 1. julija bodo namreč menjalničarji te podatke osrednji banki dostavljali le še po elektronski pošti, ki bo torej nadomestila vse druge oblike sporočil. 
Menjalniške posle in poslovanje menjalnic zdaj urejata sklep Banke Slovenije o opravljanju menjalniških poslov in navodila o njegovem izvajanju. 
Oba dokumenta sta objavljena v 50. številki uradnega lista iz preteklega leta in veljata od 1. septembra lani. 
Prvega julija letos bodo začela veljati nova določila o vodenju blagajniškega dnevnika in poročanju centralni banki ter njene zahteve o programski opremi.

Madžarskih 10 odstotkov inflacije

Med prenočitvami tujih gostov jih je bilo lani največ nemških, in sicer 22,16 odstotka, kar je za 9,2 odstotka manj kot predlani, ko jih je bilo 24,42 odstotka od takratnih 3,06 milijona prenočitev tujih turistov. 
Delež prenočitev gostov iz Italije je bil lani 17,86-odstoten (predlani 17,97 odstotka), iz Avstrije 16,18 (14,94), s Hrvaške 7,91 (6,92), iz Velike Britanije 4,31 (4,51), z Nizozemske 2,97 (4,26), z Madžarske 2,74 (2,60), iz Bosne in Hercegovine 2,53 (1,73), iz Ruske federacije 1,89 (3,80), iz ZDA 1,83 (1,51), s Češke 1,70 (1,55), delež prenočitev gostov iz Belgije je bil lani 1,59-odstoten (predlani 2,03) itd.

