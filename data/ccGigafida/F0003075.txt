shrani v shrambo

Jurij Giacomelli

Ta kratka analiza prodornega slovaškega makroekonomista pri zgodnjih tridesetih letih vsebuje pomembno sporočilo, ki ga kaže upoštevati, ko govorimo o korenitejših davčnih reformah, v javnosti najpogosteje povezanih z rezultati dela reformnega odbora Jožeta P. Damijana in z uvedbo enotne davčne stopnje. 
Od tod je mogoče preprosto ugotoviti, da so v tem trenutku davčna in druge reforme predvsem dimna zavesa za druge manevre v gospodarstvu, medtem ko vlada za celovitejšo preobrazbo gospodarske podstati nima dovolj politične enotnosti niti sposobnosti in zrelosti, da bi jo lahko izvedla.

Izrabljanje razprave o davčni reformi pa je škodno predvsem zato, ker bo oportunitetni strošek za neuspeli poskus visok, najlaže merljiv v izgubljenih letih do naslednjega poskusa, ki bo zaradi notranjih gospodarskih razmer in zunanjih globalizacijskih silnic še teže uresničljiv, žrtvam pa se nemara res ne bo dalo izogniti. 
Prav zato vedno znova preseneti lahkotnost, s katero se nekateri lotevajo te razprave. 
Sindikati se dosledno zatekajo k udobni drži negativnega odziva, medtem ko iskanje kakršnekoli alternative ponujenim predlogom prepuščajo reformatorjem. 
Nekateri predstavniki strokovne javnosti, še zlasti tisti s političnimi izkušnjami, naštevajo sezname razlogov, zakaj predlagana reforma ne more uspeti, pa čeprav so si razlogi mestoma v nasprotju, večkrat pa celo nimajo nikakršne neposredne zveze z davki. 
Ravnanje obojih je enako neodgovorno. 
Javno pripovedovanje izkušenj v slogu: Bili smo na Slovaškem in smo videli eno. 
- Tudi mi smo bili na Slovaškem, pa smo videli drugo. 
- Pa pojdimo vsi skupaj še v Estonijo, da boste videli, kar vidimo mi!, pa je preprosto primitivno.

