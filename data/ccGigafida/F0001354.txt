Ko je 18-letni D. M. iz Metlike (izpit je imel le 7 dni) v ponedeljek nekaj minut čez 21. uro z neprimerno hitrostjo pripeljal iz smeri Novega mesta v Trnovec, je pred sabo zagledal voznika kolesa z motorjem 15-letnega S. A. z Gorenje Lokvice. 
D. M. je sunkovito zavil na levo polovico vozišča, da bi obvozil voznika kolesa z motorjem, takrat pa je na levo polovico zapeljal tudi S. A. Voznik osebnega avta je zaviral, vendar je vseeno trčil v moped. 
Po trčenju sta voznik mopeda S. A. in njegov sopotnik 17-letni T. N. z Gorenje Lokvice padla na pokrov motorja, nato pa na vozišče. 
Voznik mopeda je kmalu po nesreči umrl v novomeški bolnišnici, njegov sopotnik pa je v bolnišnici umrl v torek zjutraj.

Podpis:

Novomeška kronika

SREČANJE PROSVETNIH DELAVCEV

DEBENEC - Prvega maja ob 11. uri bo na Debencu tradicionalno prvomajsko srečanje z običajnim močnim sindikalnim poudarkom. 
Na letošnjem 17. srečanju bo slavnostni govornik Tone Hrovat, predsednik državnega sveta. 
V razvedrilnem in kulturnem programu bodo nastopili Krjavelj iz Modre kronike, učenci OŠ Mirna in občinski pihalni orkester Trebnje. 
Na srečanju bodo podelili sindikalna priznanja.

IZLET NA STEGOVNIK

S ponosom lahko ugotovimo, da je bilo naših dvajset let uspešnih, saj smo omilili marsikatero socialno stisko mladih družin ter razveseljevali starostnike, bolne in invalide. 
Še več pa bi napravili, če bi se nam pridružili novi prostovoljci in prostovoljke. 
Laže bi zaznavali in reševali socialne stiske, saj imamo na žalost iz dneva v dan več družin z majhnimi dohodki, ki potrebujejo našo pomoč. 
Vabljeni torej prvi torek v mesecu od 16. do 17. ure v Šegovo ulico 9!

