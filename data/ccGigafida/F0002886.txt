Kako sporna je direktorjeva preteklost?

Vezovnika je pred dnevi imenovala skupščina družbenikov na predlog solastnika STA in nekdanjega direktorja agencije Tadeja Labernika, ki ima v STA štiriodstotni delež (vlada oziroma država 96-odstotnega). 
Predsednik skupščine STA Matjaž Kek (vladni urad za informiranje) pojasnjuje, da je Labernik predlagal Vezovnika, on pa je vlado zaprosil za odločitev oziroma soglasje. 
To je od vlade dobil in skupščina je Vezovnika potrdila. 
Na vprašanje, kakšne dolžnosti je opravljal v svoji nekdanji službi, je Vezovnik za Večer povedal: "V SDV sem bil zaposlen od leta 1979 do transformacije SDV v VIS (Varnostno-informativno službo, op. p.), nato sem bil zaposlen v VIS do avgusta 1991, ko sem se zaposlil na Kanalu A d.d. 
Bil sem načelnik centra Službe državne varnosti, in sicer me je na to mesto s 1. julijem 1990 imenoval takratni sekretar za notranje zadeve Igor Bavčar. 
To je bilo v času, ko je republiškemu izvršnemu svetu predsedoval Lojze Peterle. 
Pred tem sem bil na operativnih položajih." 
Sicer pa v uradu vlade za informiranje (in tudi Vezovnik) zanikajo, da bi ga bil za direktorja STA predlagal notranji minister dr. Rado Bohinc (ZLSD). 
"Vladi ga je predlagal urad vlade za informiranje na predlog Tadeja Labernika," je povedal Kek, Vezovnik trdi, da ga je za kandidaturo vprašal Labernik. 
"O svoji kandidaturi sem se pogovarjal samo z njim. 
Kdo je dal formalni predlog vladi, mi ni znano. 
V izvlečku iz zapisnika skupščine STA piše, da me je za direktorja predlagal Labernik," je pojasnil Vezovnik, ki pravi, da ni član nobene stranke.

Sedež banke ostaja v Mariboru

Iz Rima je prišel "ukaz", da se v 48 urah ugodi zahtevam slovenske manjšine

Odločnost in strnjenost slovenske manjšine ter solidarnost italijanskih demokratov so kronane z zmago. 
Včeraj je tržaški prefekt in vladni komisar v deželi Furlaniji-Julijski krajini Vincenzo Grimaldi sporočil predsednikoma krovnih organizacij Slovencev v Italiji, da mu je sam predsednik republike Carlo Azeglio Ciampi naročil, naj v 48 urah ugodi zahtevam manjšine. 
Takoj je poklical krajevne voditelje državnega zavoda ISTAT, da bi se pogovoril o operativnih problemih, povezanih z razdeljevanjem tokrat uradnih slovenskih popisnih pol. 
Pri tem skuša izkoristiti čas, ki mu ga daje dejstvo, da je rimska vlada zaradi siceršnjih zamud pri zbiranju popisnih podatkov za dva tedna podaljšala rok za njihovo izročitev od 12. novembra na konec meseca.

Reuters

Bojan Brezigar, Trst

Rupel med dvema potovanjema

Krinka za finančne sklade

Opozicijska nemška PDS je že napovedala, da bo glasovala proti

Kako sodbo komentira toženi predsednik NK Tržič Iztok Hohnjec? 
"Takšno sodbo sem pričakoval. 
Občina je v sporu porabila blizu dva milijona tolarjev, dejansko pa je izgubila 63,628.436 tolarjev. 
Na županovem mestu bi ob takem porazu nepreklicno odstopil. 
On se bo verjetno odločil za pritožbo na višje sodišče in porabil dodatna proračunska sredstva. 
Menim, da bi bilo pošteno, da bi sodne stroške, ki so nastali zaradi nepotrebne tožbe, moral poravnati iz svojega žepa. 
V svojih izjavah je dejal, da je tožbo vložil v korist občine Tržič. 
Kakšna pa je korist za občino, po sodbi lahko precenijo ljudje sami," je povedal Hohnjec.

Sladžan Umjenovič

Madžarski gasilci simbolično prenašajo krsto med protestom pred stavbo parlamenta v Budimpešti. 
Več kot tisoč gasilcev se je udeležilo demonstracij in zahtevalo, naj jim država ne zniža že tako nizkih plač za delo, ki je vsakodnevna loterija z življenjem. 
Madžarski gasilec zasluži po dvajsetih letih dela okoli tristo ameriških dolarjev plače, kar je preračunano okoli 75.000 tolarjev.

Zastava ni več socialna ustanova

Vlada je ustanovila in imenovala svet za vprašanje nasledstva (Rudolf Gabrovec, visoki predstavnik za vprašanja nasledstva, kot vodja, dr. France Arhar kot namestnik, člani pa Aljoša Tomaž, Boris Zakrajšek, mag. Janez Košak, mag. Darko Tolar in Borut Trekman) in odbor za prevzem garancije za devizne hranilne vloge, ki ga sestavljajo Rudolf Gabrovec, pooblaščenec za pogajanja o prevzemu garancije federacije za devizne hranilne vloge v okviru baselske banke za mednarodne poravnave, dr. France Arhar kot njegov namestnik in člani mag. Anton Rop, mag. Mitja Gaspari in mag. Andrej Rant.

Četudi bi radi v pravosodnem ministrstvu že letos ponudili v presojo nov zakon o kazenskem postopku, se zavedajo, da bo do sprejema zakona preteklo še mnogo vode. 
Zato je vlada poslancem včeraj predlagala, naj po hitrem postopku popravijo stari zakon. 
Kako? 
Obveznega zvočnega snemanja glavnih obravnav v kazenskih zadevah naj ne bi bilo več, lahko pa bi ga v katerem od primerov odredil predsednik senata. 
Natančneje naj bi določili vračanje pošiljk in ob odreditvi uporabe posebnih metod in sredstev predpisali tudi vsebino odredb. 
Popravljeni zakon naj bi omogočil poravnave v postopkih pred okrajnimi sodišči tudi potem, ko bo postopek že tekel.

Delničarji Term sprejeli vse predloge

SNS: Vlada ruši slovensko gospodarstvo

Certifikat ISO 14001 za Henkel Slovenija

(mer)

Sicer pa je vodstvo ajdovskega Fructala včeraj predstavilo poslovne rezultate za prvih devet mesecev letošnjega leta. 
V obdobju treh četrtin poslovnega leta 2001 je Fructal dosegel 12,7 milijarde tolarjev čistih prihodkov iz prodaje, kar je 28 odstotkov več kot v enakem obdobju prejšnjega leta. 
Čisti dobiček znaša 621 milijonov tolarjev in je 2,36-krat večji kot v lanskem primerljivem obdobju in 18 odstotkov nad načrtovanim za leto 2001.

Brezposelnost na Češkem

Največ poslov spet z delnicami Pivovarne Union

Ekonomski strokovnjaki na Bledu o pogojih in razmerah gospodarjenja v Sloveniji

Pri tem so sogovorniki enotno poudarili, da je še posebej v obdobju pešanja konjunkture pomembno, da se država s svojimi ukrepi osredotoča predvsem na povečevanje gospodarske rasti in ne (zgolj) na zmanjševanje proračunskega primanjkljaja, kot je bilo to značilno za slovensko gospodarsko politiko v devetdesetih letih. 
Strinjali so se tudi, da je vsakršno načrtovanje makroekonomskih ukrepov, ki obenem ne upošteva učinkov na ravni podjetij, že vnaprej obsojeno na propad.

Enotnega stališča do privatizacije bank ni ne v politiki ne v stroki, komisija za gospodarstvo državnega sveta, ki je včeraj pripravila okroglo mizo o tem, kako privatizirati obe državni banki, si niti ni zastavila cilja priti do enotnega stališča. 
Želeli so le soočiti mnenja strokovnjakov, saj so medse povabili bivšega guvernerja dr. Franceta Arharja, Sama Nučiča, namestnika guvernerja Banke Slovenije, Staneta Valanta, predsednika Združenja družb za upravljanje, in Rudija Gabrovca, ministrskega svetnika.

Mag. Igor Kušar, državni sekretar na ministrstvu za finance, je v uvodu v razpravo predstavil oba programa privatizacije NLB in NKBM. 
Programa pomenita izstopanje države iz lastništva bank, a država ne opušča nadzora nad statusnimi spremembami v teh bankah.

Dr. Roman Glaser, predsednik uprave in generalni direktor PP, je povedal, da matično ptujsko podjetje izpolnjuje vse najpomembnejše standarde kakovosti in kontrole, kot so ISO, EU, HACCP in HALAL. 
Podobne standarde naj bi po njegovih besedah v PP - Pipo Čakovec uvedli do leta 2003.

2. november 2001

(tv)

Dežurna služba za mesto prične delati ob 19. uri, okoliška ob 15. uri, naročila za zdravnikov obisk na domu sprejemajo do 24. ure. 
Nočna dežurna ambulanta dela v prostorih Splošne bolnišnice Maribor - pritličje poleg kirurških ambulant ob delavnikih od 19. do 7. ure. 
V soboto prične delati ob 14. uri in konča delo v ponedeljek ob 7. uri.

Šmartno na Pohorju: Asfaltiranje ob spremstvu policije

Stran 15

Ravne na Koroškem:

Zadnje slovo

Prva gimnazija je nastala na pobudo ljubljanskega škofa Jegliča

Zavod sv. Stanislava, v okviru katerega danes delujejo Škofijska klasična gimnazija, Jegličev dijaški dom, Slovenski dom in glasbena šola, je bil zgrajen na pobudo škofa Antona Bonaventure Jegliča. 
Prvič so v gimnazijske šolske klopi sedli fantje leta 1905, s šolskim letom 1912/13 pa je gimnazija postala popolna, z vsemi osmimi razredi. 
Med 1. svetovno vojno je velik del prostorov zasedla vojaška bolnišnica, a kljub temu niso prekinili izobraževalne dejavnosti. 
To se je zgodilo šele leta 1945, ko je ljudska oblast ukinila gimnazijo, ki je od leta 1941 delovala pri uršulinkah v Ljubljani, saj se je takrat osebje moralo na ukaz Nemcev v enem popoldnevu izseliti iz zavoda. 
Okupatorji so prostore uporabljali kot vojašnico in zbirni center za družine iz Gorenjske. 
Po drugi svetovni vojni je zavod zasegla jugoslovanska armada in ga spremenila v zbirni center, predvsem za domobrance, vrnjene iz Koroške. 
Do leta 1991 je bila zgradba last JLA, dve leti kasneje pa je v njej spet zaživela klasična gimnazija. 
Akt o ponovni ustanovitvi zavoda je leta 1992 podpisal tedanji ljubljanski nadškof dr. Alojzij Šuštar, ki še danes prebiva v njem, bil pa je tudi dijak takratne gimnazije.

Voščilnice za novo Pediatrično kliniko

Po novem bodo njeni neposredni lastniki Intereuropa, Istrabenz in Luka Koper, ki so se odločili, da ob prodaji 52-odstotnega deleža v Banki Koper odkupijo stoodstotni delež Finorja

Vsakdo, ki pridobi spričevalo, pridobi s tem nekakšen potni list, saj ga priznavajo vse uradne institucije in podjetja v vseh državah članicah in je mednarodno merilo kakovosti znanja zaposlenih v neračunalniških poklicih za delo na informatiziranem delovnem mestu.

Saj, menda je res kar hudo, kajti po gozdovih oziroma po tamkajšnjih poteh in križkraž prek jas in logov ne lazijo le sprehajalci in gobarji. 
Kje pa! 
Tu so še kostanjarji, pa nabiralci dišečih zeli in zdravilnih zelišč, pobiralci divjih jagod, šmarnic, suhljadi, storžev in še česa, da lastniku na koncu ostanejo le debla in gozdne poti... 
In, seveda, kupi odpadkov: sodobni gozdni pohodniki so, žalibog, še vedno hudo ekološko neprebujeni. 
Namesto da bi lastne smeti odnesli s seboj, pločevinke, plastenke, plastično embalažo in drugo brez zadržkov ali vsaj manjšega moralnega mačka odvržejo čim dlje od sebe. 
Če bi le za tren napeli svoje od svežega zraka razgibane možgane, bi se jim narava gotovo zasmilila, a kaj, ko so vendar za izletu in so možganske vijuge na paši... 
Tako so se jezili Brkinci in pridjali, da tudi njihove hruške, češplje in jabolka velikokrat dobijo pete in izginejo. 
Češplje menda izredno cenijo Italijani, čeprav se tudi gob in kostanjev sploh ne branijo. 
Pa bi, vsaj za gobe, vsekakor bilo bolje, ko bi jih pustili v gozdu ali jih pred odhodom domov vsaj pojedli, kajti naši carinski predpisi so strogi! 
Iz 1998. leta veljavne uredbe si velja zapomniti 12. člen o varstvu samoniklih gliv, ki nedvoumno pravi, da tujec iz Slovenije ne sme izvažati gob.

Poklicali smo v tiskovni urad Nadškofije Ljubljana, kjer so nam povedali, da zadeve za zdaj ne bodo komentirali, dokler ne bo odločba pravnomočna.

Ko je občina Trbovlje pred petimi leti z odlokom o razvrstitvi cest in ureditvi cestnega prometa posegla v delovanje avtošol - prepovedala je vožnjo ob določenih urah -, je prvič sprožila val negodovanja. 
Kljub nestrinjanju in pomislekom o smiselnosti določil so avtošole prilagodile urnike in odlok spoštovale. 
Toda še bolj kot prvi jih je razburil letošnji odlok o ureditvi cestnega prometa na območju občine Trbovelj.

Najprej jih je zmotila prepoved pouka kandidatov na priključkih k vrtcem, šolam, zdravstvenim zavodom in igriščem, z utemeljitvijo: zaradi varnosti otrok in pešcev. 
"Načeloma nimamo nič proti prepovedi pod to točko," pišejo avtošole v pritožbi občini, "moti pa nas navedba vzroka "zaradi varnosti". 
To namiguje, da avtošole ogrožajo prometno varnost, kar ne drži. 
Kvečjemu varnost povečujejo! 
Temu je naklonjena tudi statistika, saj je število prometnih nesreč z vpletenostjo avtošol najmanjše, pa še te večinoma zakrivijo drugi udeleženci v prometu. 
Vozila avtošol umirjajo promet in so kot nekakšna "varnostna vozila". 
Vzpodbudno, saj vemo, da je prevelika hitrost eden glavnih vzrokov nesreč." 
Podpisnice pritožbe se tudi ne strinjajo s prepovedjo voženj med 14. in 16. uro. 
Trdijo namreč, da je ob tem času gostota prometa v Trbovljah skoraj najnižja. 
"Za nastajanje konic in prometnih zamaškov ne moremo kriviti avtošol - povprečno po mestu kroži le od pet do deset vozil -, pač pa število ostalih udeležencev, nemalokrat pa tudi neurejeno prometno infrastrukturo in signalizacijo," pišejo in s tem oporekajo strokovnosti ocen frekvence prometa.

Nad 400 invalidov na martinovanju pri Molehu

Najverjetneje gre za kostnico

Tudi toliko nevoščljivosti in zlobe ni še nikoli spremljajo tega tekmovanja. 
Na mizi organizatorice tekmovanja Julie Morley še nikoli ni bilo toliko pošte iz Slovenije, v kateri so jo najrazličnejši "dušebrižniki" opozarjali na slovensko mis. 
Med drugim so pisali, da je porno zvezda, in v dokaz poslali kasete s fotomontažo filma Na svoji Vesni. 
Seveda je Morleyjeva poklicala Zdravka Geržino, in ko ji je ta povedal, da je film posnet za Unicef, da je namenjen otrokom in da so se vsi nastopajoči odpovedali honorarju v korist slovenskega Unicefa, so pisma skupaj s kasetami romala v koš.

Asja Matjaž

"Slovenski Times, prosim..."

Lokal je zdaj povsem "oglodan", že dolgo tudi ni več lož, ni več pogovorov z novinarji, predstavitev in sprejemov vseh vrst.

Roman Turnšek

HOROSKOP ZA 9. 
NOVEMBER 2001

Tehtnica

Po sedmih pesniških zbirkah, dveh knjigah proze, po vrsti prevodov in uredniških dejavnostih pri izdajanju slovenskih pesniških analogij v tujih jezikih se je Ciril Zlobec upravičeno odločil za temeljit izbor iz svojega pesništva. 
V zbirki Čudovita pustolovščina je avtor ponatisnil svoje najboljše pesmi, nastale v letih 1950-1970. 
Čudovita pustolovščina je prijetno branje, osvobojeno vseh času in konkretni družbi zasužnjenih ideologizmov.

Urška Mlinarič

V včerajšnjem Večeru smo zaradi tehnične napake pomotoma objavili poročilo s predzadnje seje mesnopredelovalne industrije GIZ Meso-izdelki. 
Bralcem in sodelujočim na seji se opravičujemo.

Adolf Zupan je izbral sodno pot

Čeprav je že poteklo 60 dni od objave razpisa za predsednika uprave Telekoma, kandidati o izbiri do včeraj še niso bili obveščeni - Na seji skupščine bodo izvolili nov nadzorni svet

Temperatura zraka včeraj ob 13. uri: Maribor 13, Murska Sobota 15, Slovenj Gradec 13, Novo mesto 15, Ljubljana 14, Brnik 11, Portorož 14, Nova Gorica 12, Triglav Kredarica -3 stopinje Celzija.

(ob)

VEČER V SOBOTO

Sredi oktobra so policisti državnemu tožilstvu ovadili 23-letno I. Č. iz Ljubljane zaradi treh kaznivih dejanj tatvine. 
Osumljenka je 25. septembra popoldan stopila v trgovino s tekstilnimi izdelki na Slovenski cesti in izkoristila nepozornost trgovke ter si pod jakno spravila več kompletov spodnjega perila. 
Nato je trgovino hitro zapustila in se odpravila proti Prešernovemu trgu, tam pa je opazila policista, zato se je obrnila in pospešila korake. 
Policistoma, ki sta jo prijela, je nato predala ukradene stvari. 
Z zbiranjem podatkov so policisti ugotovili, da je pred tem že kradla kozmetične izdelke v trgovini na Celovški cesti in dokolenke na Nazorjevi cesti v Ljubljani. 
S tem naj bi si pridobila premoženjsko korist v višini 140 tisoč tolarjev. 
Zoper njo je podanih že 40 kazenskih ovadb za 44 istovrstnih kaznivih dejanj. 
I. Č. je odvisnica od prepovedanih drog, branila pa se bo iz zapora, saj je bil zanjo odrejen pripor.

(beb)

