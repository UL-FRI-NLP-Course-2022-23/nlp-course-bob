Vsak dan, v vsakem oziru

Medtem vztrajno raste število Slovencev, ki kritično spremljajo delo diplomacije pri urejanju odnosov s Hrvaško. 
Pred dvema letoma jih je bilo z njenim delovanjem zadovoljnih dobra četrtina; letos je to število usahnilo na pičlo desetino. 
Kozarec se nezadržno prazni.

Mariborska univerza dobila dve novi članici - Subvencije avtobusnim prevoznikom - Posojilo za železniške projekte

Vlada je z uredbo podaljšala dodeljevanje subvencij avtobusnim prevoznikom, ki opravljajo javne medkrajevne linijske prevoze potnikov v notranjem cestnem prometu. 
Rok za dodeljevanje subvencij (16,5 tolarja za prevoženi kilometer) je podaljšala do 31. decembra 2004 in tako zagotovila poslovanje avtobusnim prevoznikov ter omogočila minimalno dostopnost do javnega potniškega prometa v obdobju do vzpostavitve gospodarske javne službe na tem področju, predvidoma v zadnjem četrtletju 2004.

Ljubljana - Do uveljavitve zakona o sistemu plač v javnem sektorju so le še kakšni štirje meseci, zato sta se pogajalski skupini vlade in reprezentativnih sindikatov javnega sektorja na včerajšnjem sestanku dogovarjali in o nekaterih vprašanjih tudi dogovorili o nadaljevanju socialnega dialoga o podlagah, ki so nujne za uveljavitev zakona o sistemu plač in o dodatnem pokojninskem zavarovanju, ki bo urejeno s posebnim zakonom. 
Notranje ministrstvo je predlagalo intenziviranje pogajanj, tako da bi se pogajalski skupini sestajali dvakrat na teden.

V razpravi o lanskem poslovanju družbe je KD Holding Dnevnikovi upravi pisno zastavil kar 14 obsežnih vprašanj. 
Med drugim, zakaj ima Dnevnik tako velik delež sredstev naloženih v vrednostnih papirjih in po kakšnih merilih in cenah kupuje delnice podjetij iz skupine DZS. 
Zanimalo ga je še, ali uprava res načrtuje odprodajo nepremičnin na sedežu družbe ter selitev na Dalmatinovo skupaj z DZS. 
Dnevnikova uprava je pojasnila, da bo na vprašanja odgovorila pisno.

Kot je po skupščini za Delo povedal Andrej Žejn iz KD Holdinga, so zastopali stališča manjšinskega delničarja. 
Poudaril je, da jih skrbi preglednost poslovanja družbe, zaradi česar so o tem zahtevali dodatna pojasnila. 
Dejal je, da izglasovane višje dividende pomenijo dodatno izčrpavanje družbe in da jih skrbi, kakšna bo usoda Dnevnika: ali bo ostal časopisno-založniška družba ali bo vedno več denarja pretakal v finančne naložbe, povezane z DZS. 
Če uprava ne bo prepričljivo pojasnila vizije razvoja Dnevnika, bodo po Žejnovih besedah, zahtevali sklic izredne skupščine, na kateri bodo predlagali izredno revizijo poslovanja družbe.

Po besedah notranjega ministra je ena od verzij zakona že izdelana in vključuje tudi vprašanje odločb o stalnem prebivališču za nazaj, pri čemer sledi tudi 153. členu ustave, po katerem morajo odločbe v upravnem postopku temeljiti na predpisu. 
V konkretnem primeru brez novega zakona ni mogoče vzpostaviti pravne podlage. 
Upravna odločba se namreč mora sklicevati na materialno pravo, ki pa ga v tem primeru zaradi odločbe ustavnega sodišča ni. 
Minister napoveduje, da se bodo koalicijska usklajevanja o zakonu začela že prihodnji teden.

Škodljiva pogodba

Predsednik uprave Jure Apih: Delo želi z imenovanjem Darijana Koširja na najbolj odgovorno mesto osrednjega medija izkazati zaupanje mlajši novinarski generaciji

Uprava meni, da Koširjev program ponuja jasno vizijo novega »reafirmiranega, konsolidiranega in ambicioznejšega osrednjega slovenskega časnika ter da dovolj dosledno, premišljeno in prepričljivo utemeljuje organizacijske, delovne in profesionalne prijeme, predvsem pa da lahko s svojo vizijo spodbudi neizkoriščene kreativne energije uredništva tako na polju profesionalnega novinarstva kot na polju uresničevanja dosežene razširjene avtonomije uredništva«.

Sprejetje sprememb najvišjega pravnega akta blokiral KD Holding - Dnevnikovim novinarjem uspelo ohraniti soglasje pri imenovanju in razreševanju odgovornih urednikov

Sicer pa se Dnevnikov predlog statuta od Delovega in Večerovega razlikuje v pomembni podrobnosti: po predlogu statuta resorne urednike na predlog odgovornega urednika imenuje uprava. 
V Delu in Večeru urednike rubrik imenuje odgovorni urednik, kar je eden od temeljev novinarske avtonomije medijskih hišah.

Upniški krog se širi, a je za zdaj še skrivnost

Ljubjana, Medvode - Izbrskali smo podatek, da se je NLB, d. d., znašla v začasnem upniškem odboru zaradi terjatev do podjetja Industrijaimport, podjetja za zunanjetrgovinsko poslovanje in trgovino, d. o. o., Dunajska 191, Ljubljana. 
V NLB oziroma njihovi službi za stike z javnostjo so bili za javnost pripravljeni povedati le, da so »stečaj podjetja Industrijaimport zahtevali že 29. novembra 2002 in da nima z Zbiljskim gajem in kreditiranjem Meblesa IMS neposredne povezave.«

Kot dolžnik za vse hipoteke je naveden Mebles. 
Iz vsebine plomb in izjav nekaterih kupcev je jasno, da je Abanka kupcem izdajala izbrisne pobotnice in da je njena terjatev do Meblesa v stečaju zdaj manjša, trdijo v Financah. 
Vendar o tem na banki zaradi poslovne tajnosti ne želijo govoriti. 
Trenutno nobeden od kupcev nepremičnin v Zbiljskem gaju, tudi če imajo vso dokumentacijo o lastništvu, še ni vpisan kot lastnik v zemljiško knjigo, je pa veliko takih, ki so dali vloge za vpis lastništva. 
Te pa so zaradi neažurnosti knjige zavedene le kot plombe.

Založniki o učbenikih

Učbeniki ne bodo nikoli brezplačni

Druga zanimiva zgodba, ki ima lahko enak učinek na zdravniške plače, pa se v celjski bolnišnici te dni plete ob načinu organiziranja in od tega odvisne količine dela zdravnikov. 
Dejstvo namreč je, da so v celjski bolnišnici (podobno kakor drugod) tudi po sprejetju novele zakona o zdravniški službi v začetku tega leta zdravniki delali po starem in niso uveljavljali delovnih omejitev, ki jih dopušča zakon. 
To pomeni, da so s tihim soglasjem redno in v dežurstvu delali nepretrgano tudi več kakor 32 ur - vse do prejšnjega tedna, ko je skupina najprej 23, zatem pa le še 19 od 42 bolnišničnih internistov na vodstvo bolnišnice naslovila zahtevo, naj jim zaradi preutrujenosti omogoči delo, ki bo od 1. septembra dalje teklo po črki zakona.

Tudi zato so v KGZS že začeli razmišljati o dolgoročnejših ukrepih. 
Nekaj predlogov je naštel Stanko Kapun s soboškega kmetijsko- gozdarskega zavoda: predlagal je, da naj bi na ravni države ustanovili strokovno delovno skupino, ki bi pripravila izhodišča za razreševanje problema suše, saj »suša načenja celotno gospodarstvo države in gre sedaj že za nacionalni problem,« pravi Kapun. 
Zaradi suš je tako samo Pomurje v zadnjem desetletju »izgubilo« več kot 1000 litrov padavin na kvadratni meter. 
Toliko vode v Pomurju v dolgoletnem povprečju pade v poldrugem letu! 
Po njegovem bi bilo treba preučiti možnost gradnje pretočnih hidroelektrarn na reki Muri, da bi tako dvignili podtalnico, gradnjo Cipolijevih prelivov v melioracijskih jarkih in zadrževalnikov vode. 
Treba pa bi bilo uvesti tudi sistem ugodnejšega zavarovanja kmetijske proizvodnje, s čimer so na kmetijskem ministrstvu že precej daleč, vendar za ustanovitev vzajemne kmetijske zavarovalnice in rizičnega sklada kmetijstva za zdaj še nimajo dovolj denarja.

Sodelovanje na področju kmetijstva bomo še naprej krepili, navzočnost na kmetijsko-živilskem sejmu je zgolj potrditev te naše želje, je po pogovorih s slovenskim kmetijskim ministrom Francem Butom dejal namestnik italijanskega kmetijskega ministra Gianpaolo Dozzo. 
Pogovarjala sta se o skupni pobudi za oblikovanje regij, v katerih bi pridelovali gensko nespremenjene rastline v okviru EU. 
Ta cilj bo po mnenju slovenskega ministra ob nasprotovanju multinacionalk in pričakovanemu odporu v okviru pogajanj EU z WTO v Cancunu zelo težko doseči.

Ljubljana - Ljubljanske osnovnošolce, zlasti 3300 prvošolcev, od tega kar 2200 šestletnikov, bo en teden od ponedeljka, 1. septembra, na prvi poti v šolo in iz nje varovalo več kot sto policistov, mestnih redarjev in prostovoljcev. 
Vse šole so tudi letos pripravile načrte varnih poti v šolo z navedenimi kritičnimi točkami, ki naj bi jih pregledali zlasti starši otrok, založene pa so tudi s plakati, letaki, knjižicami in drugim.

Izpit iz posameznega predmeta splošne mature lahko opravljajo tudi kandidati, ki so ali še opravljajo poklicno maturo, če je zanje izbrani predmet splošne mature pogoj za vpis v univerzitetni študijski program. 
Za izpite iz posameznega predmeta splošne mature je na jesenski rok prijavljenih 279 dijakov (lani 180), največ za matematiko, fiziko in tuji jezik.

No, v Beogradu so prepričani, da so z oživljanjem kosovske teme predvsem pomagali civilnemu upravitelju ZN Holkeriju, da s Kforjem in mednarodnimi policisti naredi red na Kosovu oziroma omogoči varno vrnitev in bivanje srbskim pregnancem in beguncem, skratka uresniči kosovsko resolucijo varnostnega sveta.

Peter Potočnik

Namestnik državnega sekretarja je sicer opozoril, da je to le »eden od predlogov«, o katerih v zvezi s prihodnostjo arabske države razmišljajo v Beli hiši. 
Ameriški veleposlanik v OZN John Negroponte je opozoril, da so članice varnostnega sveta »daleč od soglasja« o vsebini nove resolucije varnostnega sveta, ki naj bi razširila dejavnosti mednarodne skupnosti v obnovi Iraka, okrepila njen politični vpliv v prehodnem obdobju in delila varnostno breme z okupacijsko koalicijo. 
Predstavniki Busheve administracije načeloma podpirajo razporeditev mednarodnih enot v Iraku, a le, če bodo te pod pokroviteljstvom ZN in pod poveljstvom ameriškega častnika.

Na loški Srednji lesarski šoli imajo na račun študije veliko pripomb. 
»Razpravljanje o višji šoli v Škofji Loki so zavrnili, ker naj bi želeli imeti višjo šolo tudi na Notranjskem ali Goriškem, ker je tam več industrije kot na Gorenjskem, zato naj bi bili v prednosti. 
Prav tako je študija zajela samo podjetja vezana na GZS, ob težavah v večjih podjetjih pa se bomo oprli tudi na manjše obratovalnice, ki so vezane na obrtno zbornico,« je kritičen Žagar, ki krivca za neodobritev ministrstva vidi v dr. Korberju. 
»Vemo, da sekretar združenja ljudem na ministrstvu nenehno podaja lastna mnenja, ki niso potrjena niti v samem združenju. 
Krovna organizacija bi namreč morala podpirati svojega člana, v tem primeru podjetje Alples, ki želi dodatno izobraziti 50 tehnikov, ne pa ga na vse načine izigravati in zavirati. 
Še posebej, če je podjetje pripravljeno pokriti vse stroške izobraževanja. 
Sekretar operira s podatkom, da pri nas vsako leto konča izobraževanje 20 tehnikov v štiriletnem izobraževanju, noče pa nič slišati o preostalih 60 tehnikih, ki se izobražujejo po sistemu poklicnega tehničnega izobraževanja in 20 slušateljih, ki se izobražujejo ob delu,« odgovarja Žagar in dodaja, da so »bili in da bodo najboljša lesarska šola v Sloveniji, kar potrjujejo predstavitve na celjskem obrtnem in ljubljanskem pohištvenem sejmu«.

Pop, rock, jazz, etno in klasika danes in jutri v starem ljubljanskem jedru - Jutri med drugim Tereza Kesovija

Ljubljana - Drevi se v starem ljubljanskem jedru začenja sklepna prireditev Poletja v stari Ljubljani: Noč v stari Ljubljani. 
Ta bo glasbeno precej bolj razgibana kot preostalo Poletje v stari Ljubljani - medtem ko so se v okviru tega zadnja dva meseca vrstili koncerti bolj ko ne zgolj klasične glasbe, se bodo danes in jutri zvečer in ponoči vrstili večinoma pop, rock, jazz in etno koncerti, klasike pa bo le še za vzorec.

Koroško osrednjo knjižnico na Ravnah vsak mesec obišče od sedem do osem tisoč ljudi, izposodijo pa povprečno po 25.000 knjig na mesec. 
Bralci in drugi obiskovalci, med katerimi je veliko dijakov in študentov, se za obnovo in režim v tem času zelo zanimajo. 
Pravijo, da bi bili zelo veseli, če bi bila knjižnica to jesen zaradi selitve zaprta čim manj časa.

- V ponedeljek, ko se bodo po dopustih zapolnila tako rekoč vsa delovna mesta v Celju in se bodo vanj zgrnili tudi šolarji iz bližnjih naselij in bolj oddaljenih krajev, naj bi zaradi gradbišča na Mariborski cesti mesto dobilo še eno obvoznico.

Brane Piano

- Pomurska izobraževalna fundacija Znanje za razvoj je v sodelovanju s soboško mestno občino objavila razpis za dodelitev namenskih štipendij za nadarjene študente iz soboške občine. 
Fundacija bo štirideset štipendij, za katere je ves denar, devet milijonov tolarjev, prispevala soboška občina, razdelila kot finančno soudeležbo pri kadrovskih štipendijah, ki jih bodo bodoči delodajalci razdelili med štipendiste, ali kot namenske kadrovske štipendije na deficitarnih študijskih usmeritvah.

Čebelarski vikend na Bledu

Robert Galun

Sežana - Z odprtjem krepko prenovljene in dograjene, vendar še ne povsem dokončane osnovne šole Srečka Kosovela v Sežani se je včeraj dopoldne začel vrhunec slovesnosti ob 28. avgustu, sežanskem občinskem prazniku. 
Šola, ki je s 750 učenci med 15 največjimi osnovnimi šolami v Sloveniji, je bila že lep čas potrebna prenove.

Kako to, da vam je 50 let zaostala Slovenija tudi zelo pri srcu, potem pa jo podcenjujoče primerjate z vsemi »kulturnimi državami«? 
Če bi župniku kulturno telefonirali na dan pred obiskom njegovega svetišča, bi si ga gotovo lahko ogledali. 
Ogledujete si lepote sveta, precej dobro poznate Sicilijo, čeprav ste invalid, in kako to, da vam je Radmirje tako daleč?

Resnica je vedno ena sama in o njej so, kar se tiče demonstracij pred ljubljansko stolnico, pričali očividci in nekateri, ki so dogodek občutili tako rekoč na lastni koži. 
Zgodovina, ki jo pišejo »zmagovalci«, ni nikoli dovolj objektivna, da bi jo smeli vzeti kot vso resnico. 
Zgodovina slovenskega naroda iz polpreteklega obdobja se bo prav gotovo pisala ponovno in drugače, kot smo se jo učili v šoli in se jo še vedno uči današnja mladina. 
Tudi glede omenjenega dogodka bo nedvomno tako.

Peter Štular, dr.med.

Vse manj. 
Dovolj je spremljati dogajanja in težave našega zdravstva. 
Slovenija se vse bolj razvija v korist zasebnega kapitala, podprtega z državnim denarjem, ki pa ga za zdravstvo in na drugih področjih zmanjkuje.

Lani so Zoisovi štipendisti na tretjem taboru našli zanimive kolesarske trase in poti na zahodnem delu okrog Žetal in tamkajšnja občina je letos že pripravila zloženko ter pred poletjem odprla štiri poti. 
Letos pa je polovica od 22 udeležencev tabora nadaljevala kolesarsko raziskovanje Haloz, Dravskega in Ptujskega polja ter ormoškega in lenarškega dela Slovenskih goric. 
Druga polovica je raziskovala čistilne naprave.

Državno balinarsko tekmovanje je postojnskemu Društvu upokojencev dodelila Zveza društev upokojencev Slovenije (ZDUS). 
Postojnsko DU je bilo prisiljeno izvesti udarniško akcijo, ker so od ZDUS dobili le nekaj denarja za izvedbo državnega tekmovanja.

Kljub nerazumevanju ministrstva jim je s precejšnjim trudom, s samo petimi zaposlenimi, uspelo finančno poslovati dovolj uspešno, zato se že pripravljajo na enajsto sezono. 
Letošnja pa tudi še ni povsem končana, saj bo Boris Kobal 12. septembra nadomestil zaradi dežja v Izoli odpovedano Dragi Kučan, Ti pišem, kmalu pa bodo izvedeli tudi, kdaj bo svoj nastop ponovil Iztok Mlakar.

Dokončna uvedba devetletnega šolanja, manjše število rojstev in drugačne potrebe zahtevajo spremembe in novosti v vrtcih - Dražji programi po poldrugem letu

V novogoriški občini so namreč ugotovili, da je čedalje več staršev, ki delajo s skrajšanim delovnim časom in ki si želijo, da bi se tudi v vrtcih prilagodili njihovim potrebam in nedvomno tudi finančnim možnostim.

Pariz - Giuseppe Gibilisco je pravi meteor med skakalci s palico. 
Na dveh tekmovanjih se je prebil iz povprečja na prestol najboljšega na svetu. 
Ko je v začetku zmagal na mitingu zlate lige v Rimu in trikrat izboljšal italijanski rekord (končal je pri 582 cm), je bilo rečeno, da so ga na domačem terenu v višave ponesli fanatični navijači. 
Takrat je dejal, da je imel občutek, da je blizu nebes.

Halo, Pariz!

Jerome Young, ki je v Parizu osvojil zlato kolajno v teku na 400 m, je prvi ameriški atlet, ki so ga razkrili z dopinškega seznama pozitivih ameriških atletov pred olimpijskimi igrami leta 2000. 
Na podlagi pisanja ameriškega časopisa Los Angeles Times svetovna protidopinška agencija (WADA) terja od MOK vse razpoložljive podatke za temeljito preiskavo. 
Pri danes 27-letnem Youngu so junija leta 1999 odkrili nandrolon, suspendirali pa so ga aprila 2000. 
Vendar se je pritožil, in kot še nekaj ameriških atletov, dobil vizo za nastop na OI, kjer je osvojil zlato kolajno v štafeti 4 x 400 m. »Legitimnost ameriške olimpijske zmage v štafeti 4 x 400 m je zdaj ogrožena,« je Dick Pound, predsednik WADA, zapisal v pismu MOK.

Perditino breme

Kanadčanka Perdita Felicien, nova zvezdnica teka čez visoke ovire, bo čez nekaj dni proslavila 23. rojstni dan. 
Ko so jo novinarji vprašali, kaj bo prihodnje leto, je odgovorila, da si je sicer z naslovom svetovne prvakinje naložila za olimpijske igre velikansko, a prijetno breme. 
Študentka kineziologije na univerzi Illinois je še dodala, da bo sicer zamudila nekaj predavanj, a upa, da bo zlata kolajna zadostno opravičilo.

Čehi boljši od Olimpije, Avstrijci od Jesenic

M. H.

Za uvod dva poraza

Polfinale, moški - 200 m 1. skupina: 1. Patton (ZDA) 20, 03, 2. Buckland (Maur) 20,11, 3. Fredericks (Nam) 20,19; 2. skupina: 1. Capel (ZDA) 20,18, 2. Suetsugu (Jap )20,22, 3. Campbell (VB) 20,24.

Vito Divac

Prestop Chivuja k Romi, novega brazilskega upa Kake k Milanu, Kilyja k Interju in Crespa ter Mutuja k Chelseaju so praktično vsi najpomembnejši trenutki poletnega trgovanja, ki so odmevali tudi v tujini. 
To je bila potrditev, da se klubski nogomet otepa s finančno krizo, na drugi strani pa je prišel trenutek, da so se klubi vrnili k vrednotam italijanskega nogometa. 
Že dolgo se namreč ni ponudila tako lepa priložnost doma vzgojenim nogometašem, da se prebijejo na veliko sceno.

Niti največji Juventusov tekmec ni sporen. 
To je evropski prvak Milan. 
Berlusconijev klub je obdržal vse najvidnejše ase in jim pridružil še dva vrhunska Brazilca. 
Preverjenega asa Cafuja in vzhajajočo zvezdo, 21-letnega Kako, ki naj bi predstavljal novi val rdeče-črnih. 
Milanov mestni tekmec Inter je paral živce navijačem. 
Trener Cuper je spet prepričal predsednika Morattija, da se je otresel dveh Cuperjevih ideoloških nasprotnikov Crespa in Di Biagija, in kupil obetavnega Nizozemca Van Der Meydena ter Brazilca Luciana. 
A največ pozornosti bo usmerjeno proti 18-letnemu Nigerijcu Martinsu.

G. N.

Ljubljana - Merjenje moči z Grčijo v zadnjem kolu turnirja Akropolis je bilo za slovensko reprezentanco bržkone edini pravi test pred začetkom evropskega prvenstva. 
Na žalost je ključna preizkušnja ponudila Slobodanu Subotiću več odprtih vprašanj kot odgovorov, visok poraz z 18 točkami razlike po zaostanku s 27 točkami ob koncu 3. četrtine pa je sprožil dvome tudi pri igralcih. 
Zadnji pripravljalni dvoboji proti Pivovarni Laško, Zadru in Olympiakosu konec tedna na turnirju v Mariboru bodo pač le lažji trening brez vsebinske teže in pomanjkljiva popotnica pred odhodom na Švedsko.

Eduardo Brozovič

Ljubljana

Bird odpustil Thomasa

Indianapolis -

Predazzo: drevi na K-120 predzadnje dejanje 10. 
VN FIS

10. 
FIS-GP - skupna razvrstitev pred drevišnjo tekmo: 1. Morgenstern (Avs) 180, 2. Kiuru (Fin) 109, 3. Pettersen 100 (Nor), 4. Höllwart (Avs) 86, 5. 
P. Peterka (Slo) 77, 6. Kasai (Jap) 65, 7. Ljøkelsøy (Nor) 60, 8. Kokkonen (Fin) 58, 9. Schmitt (Nem) 51, 10. 
R. Benkovič (Slo) in Chedal (Fra) po 50, ... 
18. 
D. Fras 29, 29. 
P. Žonta 12, 42. 
R. Kranjec (vsi Slo) 4 točke itn.

Zagreb

Lappeenranta

Dublin - Strah nogometašev KD Olimpije je bil odveč. 
Brez težav so dobili tudi povratno tekmo predkola pokala UEFA z irskim Shelbournom s 3:2 in se s skupnim izidom 4:2 uvrstili v 1. kolo. 
Žreb parov 1. kola pokala UEFA bo danes v Monte Carlu.

Koncert Zbora ruske patriarhije z vokalnimi deli pravoslavne liturgije iz obdobja od 12. do 17. stoletja pod vodstvom dirigenta in umetniškega vodje Anatolija Gridenka uvaja glasbeni del abonmajev. 
DACM je mlada francoska gledališka skupina, ki je veliko pozornost zbudila s predstavo ShowRoomDummies . 
Izhodišče njihovega ustvarjanja je lutkarstvo. 
DACM se bodo predstavili v okviru širše predstavitve novega vala francoskega plesa z naslovom Francoski plesni obrat .

V drugi polovici sezone bo najprej gostoval mednarodno uveljavljeni francoski gledališki avtor Franc sois-Michel Pesenti s predstavo Paesin: Včasih smo znali samo peti . 
Paesin je kamen iz marmorja ali krede, ki z brušenjem pridobiva čudežne oblike pokrajin ... 
Tirolski glasbeniki Trio Psalteria bodo predstavili program Citre - znane in neznane, v katerem bo prostor tako za antično glasbo kot folkloro, sodobno glasbo in celo jazz. 
Drugi operni projekt prinaša dve operni enodejanki: Donizettijevega Pigmaliona in Haydnovo Pevko v izvedbi Gledališča Giuseppe Verdi iz Trsta in v koprodukciji (scenografija) z Majskim glasbenim festivalom iz Firenc.

Iz evropske blagajne v kulturo

Beneški bienale je tradicionalna institucija s stoletno tradicijo, konzervativno shemo nacionalnih paviljonov, ki se je obdržala do danes, kar projektu daje specifičen pečat in se odraža tudi na kuriranem delu bienala. 
Brez dvoma je med delno sorodnimi manifestacijami ta od vseh najbolj povezana z umetniškim trgom, v svetu zasebnih galerij je sodelovanje na njem ključna tovrstna referenca. 
To seveda najbolj izrazito velja za nacionalne paviljone držav, kjer je umetniški trg visoko razvit. 
V skladu s tem kontekst bienala določa specifična pravila igre, od selektorjev in umetnikov pa je odvisno, ali se jih držijo ali jih negirajo, a v vsakem primeru se jih je smiselno zavedati. 
Potencialni iztržki sodelovanja na bienalu so v precejšnji meri pogojeni z okoljem, iz katerega umetnik prihaja, v vsakem primeru pa je to pomembna referenca, ki jo je v kombinaciji z drugimi dosežki mogoče kakovostno unovčiti.

Tako kot nekdaj stari mojstri imate danes tudi vi številno ekipo, ki vam je v pomoč pri projektu: arhitekta, računalniškega strokovnjaka idr. 
Ali bi zlahka delali tudi brez njih?

Blaž Lukan

STA

Davčni svetovalci spremljajo zakone

Prehlajeni evro Gorenja ni ganil

1885 Gottlieb Daimler je na patentnem uradu prijavil prvi motocikel, ki ga je imenoval motorizirano jahalno vozilo na dveh kolesih . 
Prvi motocikel je bil nerodna lesena konstrukcija s stranskimi kolesci, ki naj bi preprečevali prevračanje, zmogel pa je največjo hitrost 8 km/h.

»Prijateljstvo z živaljo izboljša odnos, ki ga ima človek do drugih ljudi, ter zapolni njegove čustvene in socialne potrebe. 
Otroci se ob hišnih ljubljenčkih lahko naučijo razumeti čustva in potrebe, ki jim pomagajo tudi pri vživljanju v sočloveka. 
Če skrbijo za hrčka, kunca, psa, postanejo bolj odgovorni in družabni, poveča se njihovo samospoštovanje. 
Žival omogoči, da se otrok čuti brezpogojno sprejetega, zato se pogosto zatekajo k njim po tolažbo,« meni Irena Furlan, biologinja in pedagoška vodja v ljubljanskem ZOO-ju. 
Študije v tujini so pokazale, da navezanost na hišnega ljubljenčka lahko dobro vpliva na razvoj govora, saj iz otroka izvablja besedilna sporočila, razumevanje tistega, kar se dogaja z živaljo, pomaga malčku oblikovati primeren odnos do življenjskih dogodkov, razumeti človekovo rojstvo in smrt.

Super očetje trpijo za atlasovim sindromom

Posebno oblikovana napravica, ki sprošča električne impulze, naj bi že v prihodnjih dveh mesecih dobila zeleno luč za zdravljenje depresije. 
Kot ura velik, srčnemu spodbujevalniku podoben izdelek naj bi s stimulacijo vagusnega živca izboljšal zdravstveno stanje ljudi s kronično depresijo. 
Z njim v Ameriki že zdravijo epileptike, pri katerih zdravila nimajo nobenega učinka. 
Znanstveniki za zdaj ne znajo pojasniti, zakaj se je stimulacija pokazala tako uspešna ravno pri zdravljenju depresij. 
Domnevajo pa, da električna stimulacija spremeni količino kemičnih nevrotransmiterjev, ki prenašajo sporočila med živčnimi celicami.

Obtoženi je po mnenju okrožnega in višjega sodišča taksista poskusil oropati po vnaprej pripravljenem načrtu, skrbno je izbral kraj za kriminalni podvig. 
Kljub mladosti mu nasilje očitno ni tuje, za dosego cilja oziroma želene materialne dobrine pa je pripravljen uporabiti kakršno koli sredstvo, je razmišljalo sodišče in mu kot primerno kazen izreklo štiri leta zapora. 
Kot olajševalno okoliščino so sodniki upoštevali, da je dejanje ostalo pri poskusu (storilca se za poskus kaznuje nekoliko mileje), ker pa je brez sredstev za preživljanje, so ga oprostili plačila stroškov kazenskega postopka in povprečnine.

J. S.

- Oseminštiridesetletni Ljubljančan je osumljen poškodovanja tuje stvari. 
V sredo naj bi se bil pred stanovanjsko hišo v Črnomlju sprl z oškodovanko, potem pa z nogo brcnil v prednja vrata njenega osebnega avta in naredil za 50 tisoč tolarjev škode.

- Kopalec iz okolice Cerknice je v torek v reki Unici našel ročno bombo iz druge svetovne vojne. 
Prevzel jo je pirotehnik.

V noči na sredo se je neznani vlomilec potikal po litijski okolici, zašel v zaselek z nekaj hišami in pred eno hitro našel ključ, ki so ga domači pustili v varnem »skrivališču«. 
Odklenil je, vse prebrskal in se s pol milijona tolarji odpravil na lepše.

Izvedenec medicinske stroke je njene poškodbe ocenil kot lahke. 
Spremembo obtožnice iz poskusa umora v lahko telesno poškodbo je okrožni državni tožilki narekovala tudi izjava oškodovanke, da je po njenem ni nameraval ubiti, saj sicer ne bi odnehal. 
Po prepričanju senata je ne bi mlatil le s topim delom sekire, če bi jo hotel ubiti.

Obtoženec se je na sojenju razgovoril predvsem o ženi. 
»Padla« je v reiki in začela zanemarjati sina, ker je pogovor z njim zavračala, je tisto jutro prišel v stanovanje. 
Vso noč se je nalival s pijačo in se zjutraj odpravil »urejat« stvari. 
Psihiater ga je v času obračuna z ženo ocenil kot nebistveno zmanjšano prištevnega (ko nekaj spije, postane pogumen).

Hrvaški zunanji minister Tonino Picula je izjavil, da »je Britanija pokazala doslednost svoje zunanje politike in vztrajanje pri brezpogojnem sodelovanju vseh držav s Haagom«. 
To po ministrovih besedah v hrvaškem primeru pomeni ureditev zadeve Gotovina. 
»Sodelovanje s Haagom moramo obravnavati posebno resno. 
Nerešene zadeve postajajo na naši uspešni poti v EU in Nato posebno težke.«

Od naše dopisnice

V kanclerjevem imenu je nastopil tudi profesor, ki naj bi vladi in družbi pokazal pot iz začaranega kroga gospodarske stagnacije in predrage socialne države. 
Slabi novici za tiste, ki se bojijo sprememb, se v Nemčiji reče Bert Rürup že vse od novembra. 
Tedaj se je darmstadtski profesor na Schröderjevo željo lotil dolgoročnega reformiranja zdravstvene, pokojninske in socialne zakonodaje in od tedaj ne mine mesec, da ne bi razburil javnosti. 
Upokojitev pri 67 letih, doplačevanje zdravstvenih storitev in višje premije za nego so samo trije izmed njegovih predlogov, čeprav se tudi njegovo šestindvajsetčlansko moštvo, sestavljeno iz gospodarstvenikov, sindikalistov in znanstvenikov, še o marsičem prepira.

Že sto in stokrat je 39-letni Mariano Apicella ihte zapel pretresljivo balado in zraven nežno brenkal na svojo kitaro. 
Šest let je z glasbo spremljal goste neapeljskega Grand hotela Vesuvio k njihovim mizam - dokler ni prišel Silvio Berlusconi . 
Že po nekaj vrsticah srce parajoče pesmice se je milijarderski premier stopil kot maslo in pojočega biljeterja povabil k sebi: »Potrebujem vas in vašo glasbo.«

Mariano in Silvio sta nameravala že lani jeseni predstaviti svoje pesmi na cedeju, a je vedno zmanjkalo časa. 
Zdaj pa naj bi se jima končno posrečilo, saj je bil avgust rezerviran večinoma za glasbene ambicije dueta. 
In tako naj bi 3. oktobra v trgovine končno prišel cede s 14 pesmimi z besedili predsednika vlade, ki jih je uglasbil, aranžiral in zapel njegov osebni pevec.

Kljub temu pa se Li zaveda, da je pred njim še dolga in težavna pot. 
»Ne vemo še, ali bomo odprli poslovalnice ali pa se bomo usmerili na spletno bančništvo,« pravi Li skrivnostno. 
»Poskrbeli bomo za presenečenje.« 

