Nekateri verniki so mislili drugače. 
Če sodi med koncept islama sobivanje s skupnostjo, kjer živijo, kakšen je razlog za njihovo odrinjenost? 
»Prej bi v komunizmu dobili džamijo kot zdaj v demokraciji,« so enostavno sklepali. 
»V Angliji je 70 džamij. 
Zakaj je ne moremo imeti v Sloveniji? 
Na svoj islamski center čakamo skoraj tri desetletja ( prošnjo zanj je oddal sam reis-ul-ulema Naim eff. 
Hadžiabdić ljubljanski mestni skupščini leta 1969).« 
Vplačali so rezervacijo za prostor, ki jim je bil prvotno dodeljen, v neposredni bližini Žal. 
(In v bližini »Soče«, kamor že leta prihajajo na rehabilitacijo pripadniki iz arabskih držav). 
V center so vložili že 50.000 nemških mark. 
Vključen je bil tudi v zazidalni načrt in potrjen, toda odgovorni v Regionalnem zavodu za varstvo naravne in kulturne dediščine nazadnje niso dali soglasja.

Predsednik sveta krajevne skupnosti »Stane Sever« Miroslav Ulčar je napisal županji mesta Viktoriji Potočnik takšno pismo: »Spoštovana gospa županja! 
Mesto Ljubljana že desetletje trpa na območje naše krajevne skupnosti vse, česar drug ne mara: pri nas je odlagališče odpadkov, je avtosejem, menda se pripravlja pasje zavetišče, ne da bi nas kdo vprašal. 
Zato so kakršnikoli načrti z gradnjo džamije na območju naše krajevne skupnosti ali širšem okolju igranje s potrpežljivostjo krajanov in bomo naredili vse, da to preprečimo. 
Upamo, da nam boste pri tem pomagali.«

Takratni predstojnik oddelka za urbanizem in okolje Marjan Bežan se je, potem ko je bil znan predvideni prostor za džamijo, obrnil na Islamsko skupnost: »Prosimo vas, da oblikujete svoj del teksta, s katerim bomo skušali razburjene občane pomiriti. 
Predlagamo vam, da obrazložite svojo namero, opišete, kako bo potekala raba predvidenega objekta, navedete zglede iz tujine in vse ostalo, kar je pomembnega, da prikažete, da gre za kulturno in nemotečo dejavnost za okoliške prebivalce, saj bo treba živeti v dobrososedskih odnosih, če boste s svojo namero uspeli.«

»Ljudje govorijo o poligamiji kot o nečem strašnem, sami pa imajo kontakte z več ženskami. 
Ženska ni objekt. 
Mora biti zaščitena z zakonsko pogodbo, podpisano pred pričami. 
Nasploh pa je nesmiselno govoriti o poligamiji, če je država ne dovoljuje,« povsem jasno odgovarja Muris Hadžibaščaušević. «Izvenzakonske skupnosti so v islamu prepovedane. 
Veljavne so samo tiste, ki so sklenjene pred pričami.«

Vendar so to poroke, ki niso sklenjene pred matičarjem. 
To si torej lahko razložimo takole: poligamija ni pravilo, je možnost, ki jo šeriatski zakon dovoljuje v izjemnih situacijah. 
Na primer kadar so vojne. 
Kadar ostane veliko število žensk samih. 
Kot zdaj v Bosni, kjer je razmerje med moškimi in ženskami 1: 17? 
Ali ni tako? 
Koran dovoljuje štiri žene...

Od preteklosti ne moreš živeti

Ob Cesti dveh cesarjev ni bil

Slovenci v Sarajevu imajo mašo v slovenskem jeziku.

V tistem mestu je zmeraj ob času zapel muezin, zvonili so različni zvonovi. 
Zato Muris Hadžibaščauševič razmišlja po svoje: »V religiji ne sme biti monopola.«

