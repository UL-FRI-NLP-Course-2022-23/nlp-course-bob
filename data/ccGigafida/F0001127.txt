Voditelja držav, ki formalno še vedno nista sklenili mirovne pogodbe po korejski vojni pred okoli 50 leti, sta po sporočilu tiskovnega glasnika soglašala, da si bosta prizadevala za uspeh vrha. 
Kim Džong Il pa je dejal, da so Severni in Južni Korejci pripadniki istega naroda in da je 13. junij zgodovinski datum, ko je bil narejen korak, ki bo rabil za zgled pri urejevanju vseh spornih vprašanj. 
Iz Seula so že pred tem sporočili, da naj bi to srečanje prispevalo k spravi na Korejskem polotoku, češ da se bosta voditelja pogovorila predvsem o ukrepih za popuščanje napetosti, začetku dolgoročnega dialoga in gospodarskega sodelovanja, pa tudi o možnostih za združevanje ločenih družin. 
Uradni pogovori se bodo danes nadaljevali.

Odslej bo ta skrivnostnost manj pomembna, saj je jasno, da se je na Korejskem polotoku začelo novo obdobje in da se je ta strateško pomembna točka iz potencialnega azijskega žarišča začela razvijati v ustvarjalno stičišče interesov - ne le enega naroda z dvema Kimoma nasprotujočih si ideoloških barv, ampak tudi štirih velesil, ki vidijo v njej ključ varnosti, vrata za povečanje svojega vpliva na vsem Daljnem vzhod in priložnost za odprtje novega oporišča azijskega gospodarskega razvoja.

Spletanje institucionalnih vezi s Hrvaško pa bo očitno teklo hitreje kakor proces zbliževanja z Makedonijo, ki je po odobritvi študije izvedljivosti morala kar devet mesecev čakati na začetek pogajanj s petnajsterico. 
Ministrski svet je hkrati naročil komisiji, naj do konca julija izdela osnutek pogajalskih izhodišč o stabilizacijsko-asociacijskem sporazumu s Hrvaško, katerega glavna značilnost bo asimetrično odpiranje trgov, po izteku prehodnega obdobja - to bo pri Makedoniji trajalo deset let - pa bi vzpostavili območje proste menjave.

