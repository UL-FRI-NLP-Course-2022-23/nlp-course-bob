Srečanje premiera Drnovška s kanadskim kolegom Chretienom

Toda z globalizacijo slovenske košarke se ne strinjajo vsi. 
Med takimi je tudi dolgoletni profesor predmeta košarka na fakulteti za šport Mik Pavlovič. 
V slovenskih klubih igrajo številni tuji igralci dvomljive ali celo slabe kakovosti. 
Za prvi slovenski klub Union Olimpijo igrata le dva Slovenca. 
V jesenskih kvalifikacijskih na tekmah slovenske reprezentance ni bilo niti enega igralca aktualnega državnega prvaka. 
Če bo Union Olimpija osvojila slovensko državno prvenstvo, bodo to storili tuji igralci, ki igrajo v tem klubu. 
Gledalci se s svojim klubom ne morejo poistovetiti, ker zanj igra vse manj slovenskih košarkarjev. 
Slovenski klubi najamejo tuje košarkarje le za krajši čas in tudi denar usmerjajo bolj v nakupe tujcev kot v vzgojo lastnih kadrov. 
Sčasoma se tako klubi razvijejo v slabo različico podjetja, ki ne razvije kakovostne športne dejavnosti, niti ekonomske uspešnosti, meni Pavlovič in dodaja: Slovenija gre naprej, košarka pa nazaj!

Tujcev na trenerskih klopeh slovenskih prvoligašev je vse več (Neven Spahija, Faruk Kulenović, Dejan Srzić, Mirsad Alilović), prav tako jih je nekaj celo v mladinskih kategorijah (Krka, Olimpija, Nova Gorica) in celo pionirskih (MKK Celje). 
Včasih je veljalo nepisano pravilo, da se vsaj z mladimi morajo ukvarjati domači strokovnjaki. 
Zdaj najstniki trenirajo ob nasvetih v tujem jeziku, zelo sporno je tudi novačenje tujcev sumljivih kvalitet. 
V bistveno slabših ligah, kot so nizozemska, češka, v BiH in še katera, celo tudi drugoligaška, niso uspeli. 
Mi jih sprejmemo z odprtimi rokami, domači pa sedijo na klopi in propadajo, je za Dnevnik pred kratkim povedal vodja slovenskih košarkarskih reprezentanc Aleš Pipan, nekdanji trener Krke. 
In dodal: Klubi so preveč neučakani. 
Nihče ni pripravljen delati na dolgi rok, temveč vsi želijo odmevne rezultate že po nekaj mesecih. 
Potem se vsako leto zamenja jedro moštva ter že v kali razvrednoti možnosti za bolj resno in dolgoročno delo.

Za zniževanje pasivnih obrestnih mer slovenskih bank sta po mnenju Dušana Hočevarja , direktorja Združenja bank Slovenije, predvsem dva glavna razloga. 
Prvi razlog je ta, da so naše banke pod konkurenčnim pritiskom tujih bank. 
Naša podjetja se namreč že nekaj časa zadolžujejo pri tujih bankah. 
Te imajo nižje obrestne mere in se spopadajo z nižjo inflacijo. 
Ker si naše banke želijo ponovno okrepiti svoj položaj na trgu posojil, so prisiljene zniževati aktivne obrestne mere. 
Posledično morajo seveda znižati tudi pasivne obrestne mere, razlaga Hočevar. 
Zniževanje pasivnih obrestnih mer je torej nuja, če želijo biti konkurenčne na trgu posojil, trdi Hočevar.

Inferno

Pri čemer je vse skupaj še toliko bolj nenavadno zaradi nravi človeka, ki ga je ta odpor izstrelil v sam vrh stranke. 
Peter Jamnikar je namreč s svojimi javnimi nastopi deloval približno tako, kot da bi bil klon Janeza Drnovška iz začetkov njegove politične kariere: rahlo okorno in brez barve, vonja in okusa, a hkrati umirjeno in dovolj spretno, saj se ni le izognil javnemu zaostrovanju odnosov z nasprotniki v stranki, ampak je tudi uspešno zajahal val decentralizacijskega razpoloženja (kar je, naj bo povedano v oklepaju, za uradnika iz osovražene centrale lep uspeh). 
To pa seveda pomeni, da si bo točke nabiral predvsem pri tistih članih in pristaših LDS, ki ne marajo prepirljivcev in centralizma ter imajo vrh glave dovolj vzvišenosti in samovšečnosti nekaterih liberalnih prvakov.

Državni organi bodo morali sami po uradni dolžnosti priti do podatkov. 
Na tak način želimo razbremeniti državljane hoje od vrat do vrat, se je pohvalila ministrska svetnica Nevenka Črešnar Pergar. 
Tako naj se ne bi več dogajalo, kot se je na primer nekemu 70-letniku iz Slovenskih Konjic, ki je želel uveljavljati pravico do vdovske pokojnine. 
Najprej je moral na območno enoto ZPIZ v Celje, kjer so mu povedali, katere dokazila mora predložiti pokojninski vlogi, potem pa je moral med drugim še po poročni list v Maribor. 
Tudi državni sekretar na notranjem ministrstvu Bojan Bugarič je prepričan, da bo prihranek ogromen, saj so upravne enote samo lani izdale več kot 800.000 potrdil, od katerih jih je bila več kot tretjina izdanih za potrebe ZPIZ. 
Po novem naj bi se ta številka zmanjšala za petino. 
Če do podatkov ne bodo mogli po elektronskih poti, ker jih v bazi podatkov ni, jih bodo morali iskali po klasični poti. 
Zato je notranje ministrstvo že pripravilo splošni obrazec, s katerim bo ZPIZ terjal podatke od upravnih organov.

Program sicer pomeni predvsem poenostavitev postopkov za vlogo na ZPIZ, vendar po oceni generalnega direktorja ZPIZ Janeza Prijatelja ni pričakovati, da se bodo postopki izdaje odločb bistveno skrajšali. 
V lanskem letu so namreč zaradi novega pokojninskega zakona prejeli kar 60.000 novih pokojninskih vlog.

Nekateri odgovorni za mirnejše živce državljanov (z leve proti desni): Marin Silič, Nevenka Črešnar Pergar, Bojan Bugarič in Janez Prijatelj (Foto:Matej PovšeŠe šest dni je do 19. zimskih olimpijskih igrah v Salt Lake Cityju v ZDA, ob tej priložnosti pa smo pripravili posebno prilogo, ki bo izšla v četrtek, 7. februarja. 
Priloga Zimske olimpijske igre Salt Lake 2002 bo del Dnevnika, kar pomeni, da bosta za običajno ceno časnika prejeli še 48 strani zanimivega branja. 
V prilogi boste izvedeli vse o 41 slovenskih olimpijcih, tekmovališčih, zgodovini slovenskih olimpijskih kolajn... 
V pogovorih bodo olimpijske načrte razkrili Dejan in Jure Košir, Mitja Kunc, Petra Majdič in Tomas Globočnik. 
Zraven bo še obsežen spored iger od ure do ure ter še veliko drugih zanimivosti. 
Ob tem omenimo, da bo Dnevnik na olimpijskih igrah imel svoja posebna poročevalca, vsak dan iger pa bomo v našem časniku imeli tudi šest strani s pregledom olimpijskih dogajanj.

Najvišji politik med naštetimi je Charles Pasqua, nekdanji francoski minister za notranje zadeve in eden vodilnih konzervativcev. 
Njegov odvetnik je povedal, da se Pasqua zaveda, da bo omenjen v seznamu, ki ga bodo predali tožilstvu. 
Hkrati je zanikal, da bi Pasqua kršil kakšne zakone, in povedal, da se bo takoj, ko bo mogoče, pritožil.

Preštevanje donacijskih dolarjev

Afera z ameriškim energetskim velikanom Enron je segla tudi na Britansko otočje. 
Opozicijska konservativna stranka je zahtevala pojasnitev povezav te ameriške družbe s sedanjo laburistično vlado Tonyja Blaira, njeni zahtevi pa se je pridružila tudi liberalnodemokratska stranka. 
Obe sta zahtevali ustanovitev parlamentarne preiskovalne komisije. 
Pravita namreč, da je Enron denarno zelo pomagal laburistom, zato pa so ti spremenili britansko energetsko politiko tako, da je bolj ustrezala teksaškemu energetskemu velikanu. 
V zadevo je vpletena tudi računovodska družba Arthur Anderson. 
V Ameriki ji kot zastopnici Enrona očitajo, da je delno kriva za njegov polom, ker ni natančno ugotovila razmer v podjetju.

Laburisti so očitke takoj zavrnili, češ da Enron stranke ni denarno kaj dosti podpiral, podpiral je le nekatere njene prireditve in plačal vstopnice za nekatere slovesne večerje. 
Laburistična vlada je zanikala tudi očitke, da je prepoved odpravila zato, da bi Enron kaj pridobil, saj je že ob njenem sprejemu zatrjevala, da bo veljala le začasno. 
Seveda pa ni mogla zanikati srečanj svojih pomembnih mož z vodilnimi ljudmi iz Enrona. 
Objavila je uradni seznam teh srečanj. 
Bilo jih je šest. 
Med drugim se je Enronov predsednik Kenneth Lay septembra 1998 pogovarjal z britanskim ministrom za energetiko Johnom Battleom.

Hrvaški socialni liberalci z današnjim shodom odločajo o prihodnosti vlade

Mrtvilo sili mlade v tujino

Za nekatere je nasvet pameten, saj so prepričani, da mladi in izobraženi na Hrvaškem nimajo kaj iskati. 
Drugim se zdi neprimerno mlade kar odkrito spodbujati, naj se izselijo.

Poudarili so, da se nimajo ne za zarotnike ne za revolucionarje, da pa imajo dovolj tistih, ki se trkajo po hrvaških prsih, pa niti davkov ne plačujejo. 
Ustanovitelji Novega naraščaja so s svojo pobudo močno razburkali duhove.

Za nameček je včeraj za avstrijski dnevnik Die Presse avstrijski finančni minister Karl Heinz Grasser izrazil svoje nasprotovanje višini stroškov širitve Unije. 
Grasser noče sprejeti načrta komisije EU za širitev od leta 2004 naprej, po katerem naj bi Avstrija letno prispevala do leta 2006 okoli 220 milijonov evrov več kot doslej. 
Grasser je včeraj pojasnil, da je ta vsota absolutno najvišja možna meja in da bo na vsak način poskušal znižati te dajatve. 
Predvsem na področju kmetijstva, ki požre 50 odstotkov celotnega proračuna EU, bi rad Grasser dosegel daljnosežne reforme. 
V odzivu na Grasserjeve izjave je zvezni kancler Schüssel dejal, da se je treba držati berlinskih sklepov, po katerih je za širitev predvidenih 42,5 milijarde evrov od leta 2000 do 2006. 
Po drugi strani je po mnenju Schüssla treba počakati, kaj bodo prinesla pogajanja iz poglavij kmetijstva in drugih poglavij, predvidenih za to leto.

Samo Hribar Milič, podpredsednik GZS, ki je vodil okroglo mizo, je povedal, da je GZS nacionalni interes opredelila z izobraženo delovno silo, odlično infrastrukturo, socialno kohezijo, ohranjenim okoljem in z odprtimi pogoji poslovanja. 
GZS v tej luči večkrat poudarja svojo zaskrbljenost nad zaprtostjo pred tujimi naložbami, česar ne spremeni niti povečano zanimanje tujega kapitala za nakupe v Sloveniji, pri čemer je še vedno premalo tujega zanimanja za naložbe v proizvodnjo v Sloveniji.

Če sosedje združijo promet, lahko postanejo najpomembnejše jadransko pristanišče

KBC bi rada končala pogajanja že sredi februarja

Nagrade Gospodarske zbornice Slovenije so letos prejeli (od leve) Stanislav Zorko (NUMIP), Vinko Može( Aerodrom Ljubljana), Jožef Smrkolj( ETI Eleketroelement), Marjan Lorger (Comet), Matjaž Čačovič (Droga), Radoš Gregorčič (Plama-pur) in Jože Funda( Salonit). 
(Foto: Tomaž Skale)

Uspešno poslovanje Vzajemne

Izhod iz izgube nova komunala

IVAN KRASKO

Nekateri krajani so se začeli seliti z ogroženega območja. 
Med njimi je tudi družina Bric s hišne številke 2, kjer se ukvarjajo s kmetovanjem. 
Na varno v Drežnico so odpeljali živino, pohištvo in drugo imetje. 
Negotovost Kosečanov se povečuje ob deževju, ljudje se bojijo tudi potresov, ki so tu pogosti.

Mnenja o tem so za sedaj deljena, pravi novi blejski direktor občinske uprave Dušan Prezelj. 
Eni se bolj nagibajo k možni okvari cevovoda oziroma cevi, drugi menijo, da je presahnil eden od glavnih vodnih virov, eden od kmetov pa je celo prepričan, da si je voda poiskala drugo pot zaradi človekovih posegov v gozd.

Na Zatrniku so, kolikor je sploh znano, po podatkih občine tri vodna zajetja in en vodni zbiralnik. 
Ker je vodovod črna gradnja in ga v katastru ter drugih dokumentih ni, mora občina najprej doseči soglasje lastnikov parcel za služnost, šele potem se lahko strokovnjaki lotijo iskanja vzrokov. 
Cevovod, ki so ga začeli graditi leta 1971, vodi po parcelah šestih različnih lastnikov in na občini pravijo, da je sedanja vodna kriza dober preskusni kamen sloge ali nesloge med domačini, brez katere Zatrnik nikoli ne more zaživeti na novo kot smučišče.

Kljub vsem opozorilom se na ledeni ploskvi Blejskega jezera še najdejo predrzni sprehajalci. 
Občina Bled je pred bližnjim vikendom zato vnovič opozorila obiskovalce, da je hoja po ledu izjemno nevarna in da ne morejo več zanesljivo računati niti na varnostne zračnice in vrvi, ki so bile nameščene na desetih lokacijah. 
Neodgovorni posamezniki so namreč več zračnic že uničili in pokradli nekaj vrvi. 
Čeprav jih poskušajo nadomeščati, se lahko zgodi, da prva pomoč v kritičnem trenutku ne bi bila dosegljiva zaradi nepridipravov.

11

klicev so sprejeli delavci AMZS. 
Na popravilo so odvlekli 17 vozil, osmim pa so pomoč ponudili kar ob cesti. 
Najdaljšo pot so opravili do Ribnice.

LJUBLJANA, 2. Vodnjaki na Novem trgu, Krekovem trgu in Levstikovem trgu so bili še v četrtek odeti v novoletne pentlje, ki so bile že v zelo slabem stanju.

Po včerajšnjih opozorilih v Dnevniku jih je podjetje Javna razsvetljava le odstranilo. 
Vodnjaki zdaj čakajo na toplejše dni, ko bodo odvrgli tudi svojo leseno zimsko zaščito in spet prispevali k lepši podobi mesta. 
(mpe)

Inšpekcija izdala odločbo o rušenju, lastnik pridobiva čas

Videti je, kot bi lastnik pridobival čas tudi z vlogami za obnovitev gostinske dejavnosti, ki jo je na tej lokaciji opravljal do leta 1994. 
Za enotno gradbeno dovoljenje za gostinski lokal je podal vlogo že oktobra 2000, ki pa je bila nepopolna. 
Ker jo kljub pozivom ni dopolnil, smo jo februarja lani zavrnili, potem pa je vlogo ponovno vložil junija. 
Tudi ta je bila nepopolna, pravi, da jo bo dopolnil, a je ne, je pojasnila vodja upravne enote Ljubljana, izpostava Center, Darja Glavaš. 
Vendar je Pavel Pirnat zanikal, da namerava ponovno odpreti gostinski lokal. 
Vlogo sem podal za gostinski lokal in poslovno dejavnost. 
Prostore nameravam v prihodnje oddajati zdravniku splošne prakse, računam, da se bo to zgodilo do poletja.

Pred nastopi v Beogradu in Novem Sadu bodo odpotovali še na festival v Brno

Še odmevnejša pa bo nedvomno beograjsko-novosadska turneja, poimenovana Drama!, ki bo po vsej verjetnosti tudi najobsežnejše gostovanje kakega slovenskega gledališča v zgodovini. 
Začeli ga bodo prihodnjo soboto na velikem odru Ateljeja 212 s predstavo Dostojevski: Idiot v režiji Mileta Koruna, nato pa bodo v naslednjih dneh s sedmimi drugimi uprizoritvami (Othello, Noži v kurah, Čakajoč Godota, Jez, Ljudomrznik, Kasandra in Ritter, Dene, Voss) nastopili še devetkrat, ob Ateljeju 212 (ki je glavni organizator tega gostovanja) tudi v beograjskem Jugoslovanskem dramskem gledališču in Srbskem narodnem gledališču v Novem Sadu.

GREGOR BUTAL

Besedilo in foto: MATJAŽ GREGORIČ

Sedi se visoko, klop ponuja obilo prostora tako za noge kot glavo, nekaj več litrov bi si želeli le v prtljažniku.

Najbolj slovenski stilo bo imel pet vrat, osnovno opremo in 1,6-litrski motor

Za dobrih 13 odstotkov manjši lanski trg osebnih avtomobilov v Sloveniji ima več posledic: med njimi so ugodnejša jamstva in mobilne garancije za nove avtomobile. 
Njihov učinek naj bi privabljal nove kupce in stare stranke ponovno pripeljal do pooblaščenih servisnih mest, torej izboljšal dohodke poprodaje vozil. 
Izboljšalo naj bi se še eno področje, ki zadnje čase najbolj zaskrbljuje: nekatere lastnike dokaj starih avtomobilov naj bi napeljal k temu, da jih ustrezno servisirajo (prometna varnost!).

Pri nas je namreč trenutno v veljavi podzakonski predpis, da mora garant ob prodaji novega avtomobila obvezno izdati jamstvo za najmanj leto dni ali 10.000 prevoženih kilometrov, najmanj sedem let pa mora jamčiti servisiranje izdelka. 
Glede osnovnih avtomobilskih jamstev so se stvari v minulem letu začele spreminjati, ne velja več kliše evropski in ameriški avtomobili leto dni, azijski pa tri leta jamstva. 
Tudi tukaj se je začel izrazit lov na kupca, sploh pa upamo, da bo s tem konec določenih zlorab jamstev.

V brošuri zveze potrošnikov lahko o tem preberemo naslednje: Niso pomembne samo informacije o ponudbi avtomobilov različnih znamk in modelov ter o cenah. 
Trgovci imajo s prodajo več izkušenj kot potrošniki in vedo, s čim lahko pritegnejo njihovo pozornost in kaj je bolje kupcem zamolčati. 
Običajno kupcu povedo le tisto, kar je lepo, drugemu pa se diskretno izognejo. 
In prav lahko se zgodi, da se po nakupu potrošnikovo zadovoljstvo kaj hitro razblini.

Že dolgo je jasno, da avanti iz Audijeve hiše še zdaleč niso dostavniki in da njihovi dizelski motorji niso le zaradi varčevanja. 
Pri JE designu pa so športno pojmovanje audija A4 avant vzeli še bolj resno in izdatno nadgradili serijski A4 2.5 TDI avant. 
Optično je avtomobil pridobil agresivne spojlerje in stranske obrobe, ki skupaj s 30 milimetrov krajšimi in čvrstejšimi blažilniki avto potisnejo skoraj do tal. 
K poglavju videz in vozne lastnosti spadajo 18-palčne gume z 235 milimetri širine in le 35 milimetri višine, k nekaj glasnejšemu dizelskemu zvoku in dodatnim konjičem pa povsem nov izpušni sistem. 
Tudi zmogljivosti tako predelanega audija A4 2.5 TDI avant so opazne, saj zmore motor po predelavi elektronike in menjavi izpuha 210 konj in 440 Nm največjega navora (serijski 180 KM in 370 Nm). 
To zadošča za pospešek pod osmimi sekundami do hitrosti 100 kilometrov na uro in največjo hitrost 235 kilometrov na uro. 
Pri tem naj bi takšen audi varčeval z gorivom, saj je navedeno povprečje le dobrih devet litrov plinskega olja na 100 kilometrov. 
Gledano v celoti pa takšen audi vsekakor ni varčen nakup, saj je ceni 7,6 milijona tolarjev treba dodati še približno 2 milijona tolarjev za predelavo. 
Če to storite, boste v garažo zapeljali enega najbolj dirkaško naravnanih dizelskih karavanov. 
(mm)

Bickmore, ki se je le redkokdaj vznemiril, je molče vzel brzojavko in bral:

Če jo prodaš, ji bom takoj telefoniral. 
Koliko zahtevaš? je vprašal Strymer.

Na žalost je ne morem prodati. 
Imam že drugega kupca.

Strymer ga je še nekaj časa prepričeval, toda zaman. 
Bickmore pa je še vedno gladil svojo brado in razmišljal, zakaj bi vojvodinja, ki ni bila zbiralec starin, za vsako ceno hotela kupiti mizo.

Od Septimusa Walkinshawa sem dobila posojilo 5000 funtov, Mirabele Norcaster.

Bili smo v vojni, pojasnjuje Goosen. 
Morali smo se znebiti teh lumpov.

Vse vzamem nazaj. 
Vse kritične besede, ki sem jih zapisal na račun športnega komentatorja Mihe Žibrata. 
Namreč, njegova zamenjava Tomaž Kovšca me je z večernim prenosnim posnetkom ženskega veleslaloma dotolkel na vsej črti. 
Ne samo da me je zvijalo v želodcu, ko sem moral prebavljati njegove tisočkrat slišane floskule in mašilne stavčne zveze. 
V krohot me je spravljal s svojimi napovedmi in popolnoma zgrešenimi ocenami. 
Prosim vas, ali ni malo lovska, da profesionalni komentator med seboj zameša prvi in drugi vmesni čas ter potem evforično govori o super vožnji, na koncu pa ugotovi, da je bila tekmovalka spodaj pač prepočasna in se zato ni uvrstila v drugi tek... 
Njegova ugotovitev, da se Špela Pretnar ne znajde več med veleslalomskimi vratci, pa je še ena prazna formulacija, ki pa ima lahko simpatične izpeljave. 
Od tega, da je Špela pozabila ključe od vrat ali pa da je med seboj zamenjala različna vrata. 
Skratka, vrnite mi Žibrata, pa četudi bo s tem resno ogroženo marsikatero smučanja željno navijaško srce.

Janez Kopač

Nezaupnica ministru za okolje in prostor Janezu Kopaču ni bila izglasovana. 
(Foto: Luka Cjuha)

Po drugi različici se je 11. septembra zgodil najhujši teroristični napad v zgodovini doslej, okoliščine katerega v resnici niso povsem razjasnjene. 
Tragedija se je zgodila v skrajno zapletenih političnih in gospodarskih razmerah v ZDA. 
Amerika je vstopala v resno recesijo, Busheva izvolitev je bila ponovno postavljena pod vprašaj spričo razkritja pomembnega medijskega konzorcija, da je v resnici na Floridi zmagal Al Gore. 
Busheva administracija se je bila do junija pogajala z afgansko vlado, da bi ameriškim multinacionalkam omogočila zgraditev naftovoda med kaspijsko regijo in Pakistanom, ki je bil tradicionalni ameriški zaveznik in pokrovitelj talibanske oblasti. 
Moteči element je bila bin Ladnova Al Kaida, nekoč povezana z ameriškimi obveščevalnimi službami, potem pa je podivjala, zato jo je bilo treba ukrotiti. 
V enem od porušenih WTC so se gasilci dokopali do ostankov tajne pisarne CIE, namenjene nadziranju in podkupovanju tujih diplomatov.

Preprečiti moralni hazard

V zadnjih mesecih je največ prahu dvignila napovedana prodaja domačih bank tujim kupcem. 
Že v začetku minulega leta je bila Francozom prodana SKB banka, torinska San Paolo IMI se v teh dneh poteguje za soglasje BS za nakup deleža v Banki Koper. 
Potekata postopka privatizacije NKBM in NLB. 
Centralna banka razen posameznih namigov doslej ni dala jasnejših odgovorov o njenem stališču do tujih investitorjev v domačih bankah. 
Kakšno je torej stališče Banke Slovenije?

Tega, kar ste prebrali, ne bi mogel komentirati, ker se držim pravila, da ne dajem javnih komentarjev o teh zadevah. 
Če pogovori potekajo, so neuradni, saj bo končna odločitev v vsakem primeru sprejeta na svetu BS v soglasju z večino oziroma vsemi člani sveta. 
Normalno je, da med postopkom poskušamo preveriti določene možnosti. 
Tudi korektno je, da določene stvari preverjamo zaradi "fair playa", ki naj bi veljal med regulatorjem in zainteresiranimi strankami. 
V tem primeru ni šlo le za pogovor z morebitnimi kupci, ampak tudi s prodajalci. 
Originalna rešitev ni bila optimalna, zato smo s pogovori iskali druge možnosti.

Ali ste tiste, ki se potegujejo za deleže v slovenskih bankah, seznanili s stališči BS?

Tudi pri nas postopno prehajamo na nominalne obrestne mere, ki bodo izražale razliko v inflacijskih stopnjah na eni strani in v deželnem tveganju na drugi. 
Za Slovenijo bi se deželno tveganje ob dejstvu, da se približujemo EU, moralo zniževati. 
To zniževanje oziroma konvergenca v obrestnih merah pa bo privedla do tega, da bodo tuje naložbe pri nas v začetnem obdobju večje. 
Zaradi tega bo morala biti denarna politika zelo "previdna" in poskušati bo morala čim bolj zmanjšati možnost arbitriranja med različnimi obrestnimi meri doma in v tujini. 
Zato je centralna banka konec minulega in v začetku tega leta občutno spremenila ravni in strukturo obrestnih mer, poskušala je tudi uskladiti odnose obrestnih mer same centralne banke. 
S poslovnimi bankami smo poskušali doseči takšen odnos, da bi tudi v bančnem sektorju spreminjanje obrestnih mer potekalo brez večjih pretresov. 
Na ta način naj bi v drugi polovici leta uvedli nominalne obrestne mere do enega leta na za komitente prijazen in za banke, vključno z BS, varen način. 
Vse to hkrati pomeni večjo konkurenco na trgu in zmanjševanje obrestnih marž. 
To je pravi način za povečanje učinkovitosti slovenskega bančnega sistema in za njegovo integracijo v širši evropski sistem.

Kaj mora Banka Slovenija narediti in kakšno ceno mora plačati, da vzdržuje aktualno tečajno politiko? 
Kaj konkretno bi se zgodilo, če tega v BS ne bi več počeli?

Ranka Ivelja

Škof Stres je, kot je znano, na nedavnem srečanju bolnišničnih duhovnikov Ljubljani javno napovedal, da bodo v okviru prihodnjih pogovorov z državo načeli tudi temo bolnišnične duhovne oskrbe. 
Bolniški duhovniki, je bilo slišati na tem srečanju, namreč niso pomembni in koristni le zato, ker v bolniških kapelah mašujejo in vernim bolnikom darujejo zakramente, kot je obhajilo ali sveto maziljenje, temveč tudi zato, ker jim stojijo v stiski ob strani s pogovori, toplo besedo. 
Tako bolnikom ne pomagajo le duhovno, temveč pripomorejo tudi k hitrejšemu ozdravljenju. 
Zdravje navsezadnje ni samo odsotnost bolezni in invalidnosti, temveč tudi teženje k fizični, psihični, duhovni in socialni harmoniji posameznika, kot je v zapisu o srečanju bolnišničnih duhovnikov poudaril Jože Štupnikar v Družini. 
Bolnišnični duhovniki so torej, če malce poenostavimo, tudi zdravstveni in ne le verski servis. 
Ali kot pravijo v Cerkvi: dejavnost bolnišničnih duhovnikov je splošno koristna dejavnost, zato bi morala država (so)financirati delo duhovnikov v bolnišnicah (enako tudi v domovih za ostarele). 
Tako kot mora duhovna oskrba postati integralni del zdravljenja, tako morajo ti duhovniki (ne samo katoliški, tudi drugi, pravijo v Cerkvi) postati enakopravni člani zdravstvenega oziroma bolnišničnega osebja. 
Če bolniki prej in bolje okrevajo, navsezadnje profitira tudi država.

Japonci poleg Rusov največ pijejo

Od začetka do danes se je ogromno zgodilo. 
Z Jožetom Perkom sva nekoč, pred olimpijskimi igrami v Sarajevu, pripravila TV-serijo Naši olimpijci. 
Jugoslovani smo imeli predstavnike tudi leta 1924 v Chamonixu, mislim, da so bili neki Zagrebčani. 
Zanimivo je, da se pri nas z zgodovino olimpijskih iger in športa nihče ne ukvarja. 
Podatki in pričevanja so kvečjemu na osebni napol zafrkatski ravni, kot zgodba, da je bil prvi hokejski gol, ki smo ga Slovenci dosegli, mislim, da leta 1934 v tekmi med Ilirijo in Kamnikom, dosežen z glavo. 
Take podatke je težko dokazati, ker prič ni več.

Da nič ne vlagamo v te zadeve, se mi zdi čudno, saj vrhuška slovenstvo rada istoveti z zimskimi športi.

Lillehammer na Norveškem. 
Boljših tudi ne bo nikdar, predvsem zaradi ljudi, Norvežanov, edinih, ki znajo ustvariti takšno razpoloženje. 
To je neopisljivo! 
Na prvo disciplino je bilo treba nekaj malega počakati, saj je bilo premraz. 
Za stopinjo nad dvajset, kar pa je limit. 
Zgovorno je že to, da so nam novinarjem dali svinčnike in ne kulijev, ker ti v mrazu pač ne pišejo. 
Na smučarsko tekmo je prišlo 50.000 ljudi, med katerimi sem na primer videl žensko, ki je ponudila svoj krzneni plašč, da so ona in njena družba na njem stali. 
Da tega, da po končani tekmi za to množico ljudi ni ostal niti en papirček, odvržena konzerva ali druga smet, ne omenjam. 
To te fascinira. 
Oni to drugače jemljejo. 
Če mi Planico jemljemo tudi kot družabni dogodek z veliko alkohola, tega na Hollmenkolnu pri 100.000 ljudeh ni. 
Norvežanom je šport primarna zadeva. 
Tudi sam imaš prekrasen občutek, ko se znajdeš v takem okolju. 
V Lillehammerju mi je nekajkrat šlo dobesedno na jok, tako sem bil navdušen.

Moram reči, da je tudi tukaj ponovno nastopil Žarko Sučić, ki je izjavil: Drugovi, ko nije video brzog klizanja, taj nije video olimpijskih igara.

Po mojem mnenju povsod po svetu organizatorji iger po ustih valjajo podobne trditve o tem, da bodo igre pospešile turistični razvoj. 
Kako rentabilne so v resnici?

Skandinavci pridejo povsod, čeprav dandanes pridejo tudi že ljudje iz vzhodne Evrope. 
A tekaške tekme si ne moreš predstavljati brez Skandinavcev ob progi! 
Ni ga tako oddaljenega konca sveta, da njih na tekaških tekmah tam ne bi bilo. 
Toda kot sva že omenila, Nordijci so drugačne vrste ljudje. 
Oni tekmo obiščejo s smučmi in celo tečejo poleg tekmovalca, ki zaostaja. 
Za njih je šport način življenja.

Smučanja ne jemljem kot način življenja, deskanje pa je celosten način oziroma stil življenja, s stilom oblačenja, glasbo, pijačami, kakšnega tudi "zasmodijo".

Maria Lestenia Pito Ramos živi v pokrajini El Cauca, znani po makovih poljih. 
Stara je 39 let in pripada indijanski skupnosti Los Paeses. 
Do srede devetdesetih let prejšnjega stoletja je bil kokain tisti, ki je obvladoval kolumbijsko trgovino z mamili. 
Potem pa so narkogospodarji začeli pridelovati mak in pridobivati heroin, ki jim prinaša nove milijone dolarjev, indijanski skupnosti Los Paeses pa propad. 
Maria je skušala prepričati prebivalce El Cauca, naj se odpovedo pridelavi maka. 
Vlada ni storila veliko, da bi ji pomagala.

Ko torej Astrid razpreda svoje zgodbe, sicer mojstrsko zastavljene, saj jih odlikujeta tako čut za uporabo različnih ravni jezika kot premišljena sižejska zgradba, tako da tudi že klišejsko uveljavljeni motivi v otroški književnosti, kot so cirkus, božič, šola, na novo zažarijo, izhaja iz takega vedenja o otroku. 
A ko piše zanj, se ogiba skoraj vsakršnim implicitnim ali eksplicitnim vzgojnim vsebinam: Kot sem že stokrat povedala, ne poskušam zavestno izobraževati ali vplivati na otroke, ki berejo moje knjige. 
(...) 
Jaz jih pišem predvsem sebi v zabavo.

1931 poroči se s Sturejem Lindgrenom.

1946 Astrid napiše otroško kriminalko Mojster detektiv Blomkvist, ki pozneje tako kot Pika Nogavička preraste v trilogijo. 
Postane urednica za otroško literaturo pri založbi Rabén & Sjögren.

"Vse se je začelo, ko sem pri petnajstih prvič prebral njeno znamenito knjigo. 
Prevzela me je, kot druge otroke, ker je šlo za samosvojo deklico s Švedskega, ki smo jo takrat oboževali. 
To doživetje je bilo lepo, simpatično," se prvega vtisa spominja Marinšek, ki je začel tedaj zbirati knjige o Piki Nogavički, da je nekaj let pozneje nastala v slovenskem prostoru najbolj popolna osebna zbirka istonaslovnih knjig kakega tujega avtorja. 
Zbirka stotih knjig z avtoričinim podpisom je pozneje potovala po knjižnicah in bila prvič predstavljena leta 1985 ob 40-letnici prve izdaje Pike Nogavičke. 
Astrid Lindgren in Marjan Marinšek pa sta drug drugemu postala naslovnika že zdavnaj prej, ko je Marinšek v beograjski avtorski agenciji našel njen naslov. 
Izmenjala sta si več kot sto pisem. 
Prvega srečanja z avtorico pa se spominja kot nepozabnega doživetja v Novem Sadu. 
"S knjižničarko Darko Tancer Kajnih sva jo kot edina Slovenca šla pozdravit v Novi Sad. 
To so bili nepozabni trije dnevi, takrat je nastal tudi moj prvi intervju z Lindgrenovo."

NAGRADNA KRIŽANKA ŠT. 5:

TOMAŽ PAJER, Beleharjeva c. 6, 4208 Šenčur;

JOŽE FLORJANČIČ, Muhaber 77, 8000 Novo mesto;

LOS ANGELES, 2. Ko so slavno hollywoodsko igralko Winono Ryder zalotili pri kraji v eni od trgovin na Beverly Hillsu, so se mediji na široko razpisali o tej sicer simpatični 30-letni rjavolaski, ki si je nabrala kar za 5000 dolarjev blaga in hotela zapustiti trgovino, ne da bi plačala. 
Sodišče ji je prisodilo 20.000 dolarjev varščine, (domnevno) tatinski prsti priljubljene igralke pa so sprožili pravo kampanjo, ki je, kot pravi njen začetnik, tudi politična.

Nepomembna? 
Hm, lastnika trgovine s spominki menda kličejo Winonini oboževalci z vsega sveta: iz Anglije, Nove Zelandije, Avstralije, z Daljnega vzhoda in vsi želijo imeti majice z napisom Free Winona. 
Ker pa je Tsangares odličen trgovec z briljantnimi idejami in očitno tudi dober poznavalec ljudi, ve, da je železo treba kovati, dokler je vroče. 
Tako je brž dal v prodajo še en izdelek, povezan z Winonino domnevno tatvino, in sicer platneno torbo, na kateri sta igralkina slika in slogan I paid for this stuff (Za to blago sem plačala). 
Winona je namreč, ko so jo zalotili pri kraji v trgovini Saks Fifth Avenue, imela pri sebi veliko nakupovalno torbo, v katero je stlačila oblačila, ki jih pozneje ni nameravala plačati.

V Delavski ulici v Ljubljani je, kot kaže, pod težo udarcev umrl 40-letnik

Tragedija se je zgodila ponoči, vendar, kot kaže in je dokaj nenavadno, bolj ali manj brez večjega hrupa, saj niti najbližji sosedi niso slišali, kaj se je dogajalo. 
Tako mnogi v ulici niso niti vedeli, kaj in kje se je zgodilo, o dogodku pa so zjutraj pričali le še redke sledi krvi na pločniku in na bližnjem avtomobilu.

CELJE, 2. V celjskem Cetisu so konec decembra lani ugotovili, da jim je nekdo kljub strogim varnostnim ukrepom ukradel tri vzorčne potne liste in vzorec nalepke za tehnični pregled.

Zgorela lovska soba

Ognjeni zublji so povsem uničili lovsko sobo v zgornjem nadstropju hiše in povzročili za pet milijonov tolarjev škode. 
Preiskovalci še ugotavljajo vzrok požara. 
(gm)

UNION OLIMPIJA - SPLIT: Slovenski prvaki so nekdanje trikratne evropske premagali že jeseni v Splitu, zato pričakujemo danes podoben razplet. 
Misli bodo pa tudi že usmerjene v Frankfurt, kjer si lahko Olimpija reši sezono ali dokončno potone. 
Naš tip: 1.

VATERPOLO: Državno prvenstvo, danes ob 18.45: Kokra - Branik Maribor, ob 20. uri: Triglav Živila - Kamnik, ob 20.30: Olimpija - Koper.

Statistični podatki o uspešnosti Slovencev v "dvobojih" z ženskami iz Ukrajine izven športnih področij ne obstajajo, obstajajo pa tisti o medsebojnih tekmah v rokometu. 
Na dosedanjih EP so Ukrajinci nastopili le enkrat - na Hrvaškem leta 2000, ko so po petih porazih in enem neodločenem izidu osvojili zadnje, 12. mesto. 
Na velikih tekmovanjih smo se z njimi pomerili le na lanskem SP v Franciji. 
Na prvi tekmi v skupini je Slovenija sicer zmagala z 28:24, a na koncu so se veselili Ukrajinci. 
Osvojili so sedmo mesto, naša reprezentanca pa je tekmovanje končala na 17. mestu. 
Na letošnjem EP je med 12 reprezentancami brez zmage le še Slovenija, medtem ko je Ukrajina v predtekmovalni skupini A premagala Poljsko s 30:23. 
Med 16 izbranci 57-letnega selektorja Vladimirja Ciganjoka jih kar enajst prihaja iz vrst prvaka Zaporožja, reprezentanca ima kopico zvezdnikov (Veliki, Nat, Bilik, Petrenko, Kostecki, Provornikov), doma pa je zaradi poškodbe ostal odlični Ločman. 
Na Švedskem je prvo ime Jurij Kostecki, ki si kruh služi na Portugalskem. 
Pred še hujšimi porazi jih rešuje vratar Sergej Bilik, ki si po uspešnosti deli drugo mesto z Jugoslovanom Perićem (42 odstotkov), pri sedemmetrovkah pa je s polovično uspešnostjo tretji.

Jeseniška kazen za Blejce

JESENICE, 2. - Tekma 13. kroga v slovenski hokejski ligi: HIT Casino Kranjska Gora - Slavija M Optima 2:4 (0:3, 1:0, 1:1). 
Dvorana Podmežakla, gledalcev 200, sodniki Trilar (Kranj), Poženel (Jesenice) in Rogač (Lesce). 
Strelci: Balderman in Žbontar za Hit Casino Kranjska Gora in Javor 2, Avgustinčič, Černivec po 1 za Slavijo M Optima. 
Kazenske minute: HIT Casino Kranjska Gora 14, Slavija M Optima 16 + 10 disciplinske.

Jutri bodo na italijanskih cestah GP Costa delle Etruschi sezono odprli Andrej Hauptman, Zoran Klemenčič in 10 kolesarjev Perutnine Ptuj Krke Telekom. 
Torej vsi, z izjemo tistih, ki jim stari klubi še niso izdali licenc (Jureta Golčerja, Mateja Stareta in Matije Kotnika) ter Milana Eržena, ki pričakuje naraščaj. 
Martin Hvastija čaka uvod v sezono v Franciji pri Marseillu 5. februarja, 9. februarja se bo celotna slovenska scena prvič zbrala že tudi v hrvaškem Poreču. 
V tujini bo letos pedala vrtela lepa druščina. 
Od 1602 trenutno registriranih "profijev" pri UCI je ostala zvesta istemu delodajalcu 55 odstotkov, klube je zamenjalo 20 in novincev je 25 odstotkov. 
Osvežimo spomin. 
Ostajajo Andrej Hauptman in sprinter Zoran Klemenčič (Tacconi sport), Tadej Valjavec (Fassa Bortolo) Martin Hvastija (Alessio), Uroš Murn ( Mobilvetta) in Igor Kranjec (De Nardi). 
Novega delodajalca Fassa Bortolo si je ob Valjavcu našel Gorazd Štangelj. 
V novih pisanih dresih Acqua-Sapone (bivši Cantina Tollo) ob boku tudi novinca Maria Cipollinija bo "šminkiral" Martin Derganc, ki je poleg Hrvata Miholjević zapustil Krko Telekom. 
Ker je bila za trening letos Slovenija manj primerna, Istra tudi ne preveč prijazna, sta jo Derganc in Valjavec mahnila v Južno Afriko, Hauptman, Hvastija in dolenjska druščina Perutnine Ptuj Krke Telekom pa na Kanarske otoke. 
(mm)

20.00Ven med ljudi, kanadsko-ameriški film

7.30TV prodaja

14.55Štafeta mladosti, ponovitev

19.30Videospotnice (VPS 19.30)

POP TV

TEVEPIKA

GORENJSKA TV

VAŠ KANAL

Slovenija II - Val 202

Radio Koper

TRAVEL

14.40 Slovenija 1Ciganka in plemič

Režija Lewis Gilbert, igrata Robyn Stevan, Jane Krakowski.

Newyorške oblasti aretirajo pet znanih zločincev. 
Enega od njih igra oskarjevec Kevin Spacey, ki je prvega zlatega kipca dobil prav za vlogo v nocojšnjem filmu. 
Peterico osumljencev sestavljajo pokvarjeni nekdanji policist Keaton, vročekrvni psihotik McManus, razdražljivi Hockney, nepredvidljivi Fenster in pohabljeni Verbal. 
Osumijo jih, da so sodelovali pri kraji tovornjakov z orožjem. 
Policija s svojo preiskavo sproži verižno reakcijo nasilja in spletk. 
Na dan vse večkrat prihaja ime, ki vsem po vrsti zbuja srh, Keyser Soze.

Holden in njegov prijatelj Banky sta avtorja stripa. 
Pri svojem delu sta zelo uspešna, zato se ljudje v vrsti prerivajo za njun avtogram. 
Holden nekega dne spozna umetnico, prav tako avtorico stripa, Alysso Jones, s katero se takoj ujameta. 
Zaljubi se vanjo, a se mu ne sanja, da je Alyssa pravzaprav lezbijka.

Fall From Grace, 1. del francoskega filma, 1994

Režija Michael Winterbottom, igrata Stephen Dillane, Woody Harrelson.

20.00 Slovenija 1Mario

23.10 Slovenija 1Osupljive ženske na obali

Režija John Herzfeld, igrata John Travolta, Olivia Newton - John.

Nedelja, 3. februar

12.00Ljudje in zemlja, oddaja TV Maribor (VPS 12.00)

20.55Frasier, ameriška serija, 4/26 (VPS 21.00)

13.45 Dnevni program - 14.00 Čezmejna TV, poskusne oddaje TG 3 FJK - Deželne vesti - 14.20 "Q", trendovska oddaja, vodi Lorella Flego - 15.00 Košarkarski magazin - 15.30 Risanke - 16.00 Odmev - 16.30 Folkest 2001, glasbena oddaja, pripravil Andrea F. - 17.30 Potopis, vodi Stefano de Franceschi - 18.00 Program v slovenskem jeziku - Koncert - 19.00 Vsedanes - TV dnevnik - 19.25 Risanke - 19.55 Vesolje je... 
- 20.30 Istra in... 
- Vas meseca: Korvara - 21.15 Miti človeštva, dokumentarna oddaja - 22.05 Vsedanes - TV dnevnik - 22.20 Nedeljski športni dnevnik - 22.35 Rokomet: Evropsko prvenstvo, finale, posnetek - 23.55 Čezmejna TV, poskusne oddaje TG 3 - TV dnevnik v slovenskem jeziku

VTV kanal 52

17.30 Settimana Friuli, program v italijanščini - 18.00 Pogovor z... 
Franc Kralj, prelat, profesor - 18.30 Valentinova lestvica - 20.00 Primorkina tribuna - Napovednik - 21.30 Slovenec leta 2001

CELJE

8.10 Tom turbo - 8.35 Confetti - novice - 8.50 Ena, dve ali tri - 9.15 Šport: Alpsko smučanje, slalom (Ž), 1. tek - 10.00 Šport: Alpsko smučanje, veleslalom (M), 1. tek - 11.15 Šport v sliki - 11.45 Šport: Alpsko smučanje, slalom (Ž), 2. tek - 13.05 Šport: Alpsko smučanje, veleslalom (M), 2. tek - 14.20 Tequila in Bonetti, nanizanka - 15.05 Hekerji (Hackers, ZDA, 1995) - Igrata Jonny Lee Miller, Angelina Jolie. 
Režija Iain Softley. 
- 16.40 Superpolicaj, am.it.film, 1980 - 18.30 Šport ob nedeljah - 19.30 Čas v sliki in kultura - 19.54 Šport - 20.15 Možje v črnem, am. film - Igrata Tommy Lee Jones, Will Smith - 21.50 Columbo - 23.25 Šport: Ameriški nogomet

3 SAT

Policija vzrok požara še preiskuje, v tovarni transformatorjev Elma pa sumijo, da je bil podtaknjen

Po prvih ocenah je bilo škode za 70 milijonov tolarjev.

Italijanska policija je aretirala člane pedofilske združbe

Le črna statistika nasilja med štirimi zidovi za zdaj ni v prid moškim niti toliko, da bi jih država po tej plati uvrstila v nacionalni program socialnega varstva v okviru projekta varnih hiš. 
Ne glede na to pa je občutek dober, da so med nami tudi taki, ki so sposobni stopiti v bran moškim. 
Mimogrede: zoper (nekdanjega) župana Grosa in (nekdanjega) šefa občinske uprave teče na sodišču postopek, ker občinska uslužbenka toži zaradi fizičnega nasilja nad njo na delovnem mestu...

