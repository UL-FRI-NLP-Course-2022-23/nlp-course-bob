KOČEVJE - Te dni potekajo po KS Kočevje-mesto zbori krajanov. 
Opravljenih je že dobra polovica in na vseh krajani zahtevajo, naj krajevne skupnosti obdržijo svoj pravni status. 
Na zadnjem zboru, ki je bil v Mahovniku, pa so se krajani odločili, da je treba vseh 35 milijonov tolarjev, kolikor jih je zagotovljeno za njihovo območje v občinskem proračunu, nameniti za gradnjo fekalne in meteorne kanalizacije. 
Po prvotnem predlogu pa naj bi šel za te namene le del tega denarja, del za obnovo vodovodnega omrežja in del za popravilo dotrajale ceste. 
Vendar so zdaj menili, da je najbolje dokončati kanalizacijo, ostalo pa preložiti na kasnejši čas, ko bo spet denar za to območje.

ZADNJI KOVINARJI

