Kaj bo po volitvah? 
Najverjetneje nič

Veliki politični preobrat na Hrvaškem samodejno ponuja vprašanje, ali se v volilnem letu 2000 lahko kaj tako pomembnega zgodi tudi na Slovenskem. 
Bo, denimo, pomladna koalicija pometla s prizorišča liberalno demokracijo in se bo začelo neko novo obdobje restavracije? 
Restavracije česa? 
Demosa ali kake njegove ponesrečene karikature? 
Kaj se pravzaprav lahko zgodi, če zmaga pomladni blok, Drnovšek odpotuje v Bruselj, liberalna demokracija razpade v nekaj nepomirljivih frakcij, Kučan pa na žerjavici čaka konec svojega predsedniškega mandata?

Nedoumljiva odločitev, še sploh, ker pri pacientki niso opazili nobenih posebnosti v obnašanju - Poporodna depresija?

Kaj več pa bodo na ministrstvu lahko povedali po dobljenih rezultatih obdukcije; to bodo opravili danes. 
Samomor namreč zahteva preiskavo in sodnomedicinsko izvedenstvo. 
Kot poudarja dr. Anton Dolenc (Medicinska etika in deontologija II), se sodnomedicinski izvedenec s samomorom lahko srečuje bodisi kot obducent, ko ugotavlja vzroke in način smrti, lahko pa »nastopa tudi kot izvedenec v primerih, ki zadevajo zdravstveno dejavnost, na primer neustrezno zdravljenje samomorilca, odgovornost za bolnika, ki je bil v zavodu v oskrbi in na zdravljenju …«. 
Po njegovi oceni »visoki količnik samomorov v Sloveniji opravičuje nastanek dobro in sodobno organiziranih svetovalnih, analitičnih in preprečevalnih centrov, ki bi morali biti osnovani interdisciplinarno, vključevali bi medicinske in nemedicinske dejavnosti, strokovno pa bi ga spremljala sekcija za preprečevanje samomora. 
V študij in analizo te aktualne patologije se morajo nujno vključiti in sodelovati sodnomedicinski strokovnjaki, ker s svojo aktivnostjo (izvedensko, pedagoško, preprečitveno in operativno) lahko prispevajo k boljšemu poznavanju, pa tudi preprečevanju samomora.«

Sicer pa je bil na Slovenskem pred letom dni pripravljen nacionalni projekt zagotavljanja kakovosti zdravstvenih storitev, za katerega so nam povedali, da bo potekal pod okriljem ministrstva in zdravstvenega ministra dr. Jereba osebno. 
Na podlagi analize kazalcev kakovosti za posamezna področja naj bi bili rezultati ugotavljanj, s katerimi bo stroka spremljala predvsem odstopanja od predvidene normale, za prvih pet strokovno-medicinskih področij prikazani že ob koncu tega leta. 
Čeprav se je v tem času leto že izteklo, bodo rezultati vsekakor dobrodošli.

»Dostopnost do zdravstvenega varstva se je pri nas bistveno poslabšala,« trdi dr. Novakova, ki se nikakor ne more strinjati z zagotovili, da to področje na Slovenskem ostaja neokrnjeno. 
V javnosti preporedko slišana izjava, podkrepljena z navajanjem dejstev, je živ dokaz težav, do katerih prihaja v zdravstvu. 
»Maternalna umrljivost v Sloveniji je visoka; v razvitih državah se ustavi pri šestih ali sedmih na sto tisoč, pri nas se je v zadnjem času povzpela na 20. 
Ko smo nazadnje analizirali ta problem, smo ugotovili, da so tri nosečnice umrle doma, ne da bi sploh iskale zdravniško pomoč.«

