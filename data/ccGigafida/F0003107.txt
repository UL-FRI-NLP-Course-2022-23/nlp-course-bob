6. 
(6) Srce ti svoje dam - ANS. SLAPOVI

TRIGLAV PONOVNO USPEŠEN

Nekaj inventarja. 
Že sedmi FAF bo v 12 za nekatere maratonskih dneh in nočeh prikazal 65 naslovov v 4 kategorijah. 
Kot vedno gre za "pušeljc" adutov, ki so šarmirali v Cannesu, Benetkah, Berlinu in na ameriškem Sundanceu. 
Pva liga, prvič: v prestižnih Predpremierah so skoraj izključno evropski naslovi, nekakšni nacionalni advokati s svetovljanskim pedigrejem. 
Fest se je začel s škotskim Trainspottingom, "štosnožolčni" pop freski petih mladcev, za katere je "fiks" način življenja, zaključil pa se bo z danskim Lomom valov, v katerem Lars Von Trier lomi stilistično režiserske principe in na rjavkasti, zrnati podlagi s kadrom, dolgim 360 stopinj, pove bizarno zgodbo o ženski, ki je svojega invalidnega moškega pozdravila tako, da je postala cipa. 
Drugič: V Perspektivah, kjer bo najboljši film nagrajen z 10.000 DEM nagrade, je vsakega malo, poudarek pa je na ameriškem neodvisnem filmu, torej polnokrvnih izdelkih mlajših inovativnih in še ne institucionaliziranih režiserjih. 
Tretjič: Fokus postavlja pod drobnogled prerez sveže skandinavske produkcije, znane po svoji severnjaški senzibilnosti, fabulativni kompaktnosti in obrtniški dovršenosti. 
Četrtič: Teme Dokumenarcev so drugačni in drugaščnost.

ČRNOMELJ - V okviru črnomaljskega martinovanja je bilo v soboto, 9. novembra, prvo tekmovanje harmonikarjev. 
Občinstvo je prvo nagrado prisodilo Slavku Planincu iz Vranskega, drugo in tretje pa Belokranjcema Tomažu Crniču in Roku Hanovu, ki je bil kot petnajstletnik najmlajši tekmovalec. 
Najstarejši harmonikar Jože Barič iz Črnomlja je imel 75 let, strokovna komisija pa je kot najizvirnejšega harmonikarja izbrala Marka Bariča.

NEPOTREBNO RAZBURJANJE - Kot kažejo neuradni podatki občinske volilne komisije, bo republiški poslanec iz vrst SKD Benjamin Henigman obdržal svoj poslanski stolček v parlamentu. 
S 14,99 odst. glasov, ki so mu jih zaupali ribniški volilci, sicer ni bil v parlament izvoljen direktno, pač pa bo prišel, kot smo izvedeli, indirektno. 
Henigmanovo razburjenje pred volitvami, češ da mu novinarji ne posvečajo dovolj pozornosti glede na predvolilni čas in razmere, ni bilo upravičeno, kot kažejo volilni rezultati po strankarskem žongliranju z glasovi volilcev, pa je bilo tudi nepotrebno.

SEG PROTI ZA - Slovensko ekološko gibanje (SEG) bo, kot kaže, izrinilo Zeleno alternativo (ZA) s političnega zemljevida ivanške občine. 
Vodstvo ZA oziroma njen predsednik Ivo Frbežar iz sosednje občine Grosuplje namreč doslej sploh nista reagirala na izstop skoraj celotnega vodstva ivanške ZA, na čelu s predsednikom Francijem Heglerjem, iz te nove politične stranke. 
Verjetno so bili v centrali ZA pred volitvami preveč zasedeni s tako nepomembnimi rečmi, toda ker se namesto ZA v ivanških logih vse pogosteje pojavlja SEG in njegov generalni tajnik Karel Lipič, ki je pripravljen nuditi strokovno pomoč ivanškim okoljevarstveno osveščenim krajanom, bodo morda v vodstvu ZA prepozno ugotovili, da jih je v kot stisnilo strokovno združenje...

Rudi Bregar se je posebej zahvalil za 9-krat prehojeno Levstikovo pot Trebanjcu Dragu Kotarju, ki zaradi zdravstvenih razlogov ni mogel na jubilejni pohod, ter Franciju Štrusu - Frlecu, žal, posmrtno. 
Bregar je bil vidno ganjen, ko so se prvikrat spomnili tudi nanj, na njegove zasluge za ta pohod; najprej je Bregarja, ki se je podal na pohod, navkljub zvinu noge, pohodil dr. Matjaž Kmecl, nadvse duhoviti in spretni govorec, zatem pa še drugi soorganizatorji.

