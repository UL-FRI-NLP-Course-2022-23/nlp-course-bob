V ideološkem in pisateljsko izvedbenem pogledu je pri tem lahko najbolj zanimivo iskanje vzgibov za neodločenost Bergerjevih protagonistov, torej pregledovanje razlogov za njihovo neuspešnost, za nemoč, za vpetost v ris nerealiziranosti, iz katere se zdi, da jim ni mogoče pobegniti. 
Izkaže se, da sta godotovska vklenjenost v istost in njihov poklek pred »usodo« zgolj posledica temeljne šibkosti: nekje na robu zavesti se jim sicer plete, da bi jim zares avtentično bivanje in spokojnost lahko omogočil edino radikalen izstop, tak ali drugačen upor, a iskanje take pomiritve ne pride nikdar, v svoji melanholiji in apatičnosti na eni strani in hlastanju po hipni potrditvi svoje identitete je pač niso zmožni. 
Odtod toliko spodletelih srečanj in obupa. 
Ali - kot se tudi rado reče - življenje jih je pohodilo. 
Zagatne zgodbe so zanimive, čeprav morda malce enolične študije o izgubi dostojanstva.

70 str., 3700 SIT.

