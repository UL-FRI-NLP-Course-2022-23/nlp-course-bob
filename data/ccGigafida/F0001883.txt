Slovenske galerije letos ne stopnjujejo ozračja pred bližajočim se letom 2000, saj napovedujejo dogodke, ki - morda le z nekaj izjemami - ne bodo zapisani v anale še trajajočega stoletja. 
Brez dvoma bo v likovnih krogih zelo odmevala slovenska udeležba na beneškem bienalu, sicer pa pričakujemo nekaj tradicionalnih likovnih manifestacij (23. mednarodni grafični bienale idr.) in zanimivih individualnih predstavitev.

V Narodni galeriji bodo leto začeli s študijskima razstavama - Podvojene slike Jožefa Petkovška (pripravljata Sergej Kapus in Ivo Nemec) ter razstavo Laibov oltar in piransko razpelo, za jesen pa zunanja sodelavka Marjetica Simoniti pripravlja večjo razstavo z delovnim naslovom Cerkveno zlatarstvo od romanike do Plečnika. 
V Moderni galeriji pripravljajo na pomlad pregledno razstavo Luja Vodopivca in retrospektivo Franceta Miheliča (kustosinja Breda Ilich Klančnik), večji mednarodni projekt pa so zaupali kritiku iz New Yorka Carlosu Basualdu. 
Napovedujejo še predstavitev japonske umetnosti, ki jo pripravlja Marina Gržinić.

Jelka Šutej Adamič

Trivializirana umetnost stoletja

Elizabeta

Prav daleč ni niti Elizabeta indijskega režiserja Shekharja Kapurja, ki v tandemu s Popolnim umorom kot remakom tvori tip filma, ki ga osebno še najbolj preziram: razkošno historično kostumsko dramo. 
Rekreiranje zgodovinskega dogodka seveda ni daleč od remaka klasičnega filmskega dela; potrebuješ zajeten proračun, bleščeče kostume in nekaj ustreznih igralskih imen z relevantnim pedigrejem (»academy award winner« oziroma vsaj »nominee«); režiser tu zares ni noben faktor, običajno se odloči le, ali bo njegova vizija bolj ali manj krvava in ali bo s svojo temačno gotsko »vizijo« šokiral, kot je gledalce pred leti zmanipuliral Patrice Chereau s Kraljico Margot (La reine Margot, 1994). 
Če strnem, Elizabeta povzema vse tisto, kar film NI oziroma kar naj ne bi bil: ziceraška ekstravaganca, v tem primeru impotentna »zgodovinska freska«, ki si svojo pompoznost, »resnično zgodbo« in historičnost vzame kot samozadostno. 
Povprečno je največ, kar lahko v tem primeru rečemo, za režiserja Kapurja pa je še to preveč, saj ga Zahod upošteva očitno le, kadar zganja ekscese. 
Kraljica razbojnikov (Bandit Queen, 1994) je bila dovolj nazoren primer, še bolj pa dejstvo, da je od takrat posnel tri neekscesne filme, ki niso prestopili domačega kinematografskega praga.

Poleg Pulitzerjeve nagrade (za igro Lost in Yonkers, 1991) je dobil za svoja dela tudi štiri tonyje in dva emmyja. 
Na slovenskih odrih so v 60. in 70. letih trikrat uprizorili njegov Zares čuden par, dvakrat njegov največji odrski hit Bosa v parku (1530 ponovitev na Broadwayu) ter po enkrat Večna mladeniča in Hotel Plaza.

Tudi s predlanskoletno razstavo okoli tristotih del, ki so jo za stoletnico Delvauxovega rojstva pripravili v bruseljskem Muzeju likovne umetnosti, so belgijskemu slikarju napravili medvedjo uslugo. 
Nasprotno pa so imeli avtorji firenške razstave Delvauxovih del, ki je bila v poletnih prostorih Palače Corsini na ogled do sredine decembra, pri izboru srečno roko. 
Približno 80 slik opravičuje navdušenje nad slikarjem, ki so ga brez pridržkov izpovedovale mnoge osebnosti polpreteklega in sodobnega kulturnega življenja, med njimi oče strukturalizma Claude Lévi-Strauss, Dino Buzatti, Federico Fellini in perujski književnik Mario Vargas Llosa.

