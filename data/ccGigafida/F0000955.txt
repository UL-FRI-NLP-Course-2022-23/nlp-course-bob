Če bodo vsi te načrti vlade tudi v resnici prinesli varčevanje, bomo videli šele po nekem obdobju. 
Vsekakor ne bi škodilo, če bi bila država še bolj varčna na vsakem koraku. 
Vendar težava je, da vlada denarja ne zasluži sama, temveč ga pobere od davkoplačevalcev, zato najverjetneje še dolgo časa ne bo znala s proračunskim denarjem ravnati gospodarno. 
Ko pa se država odloči varčevati, sprejme takšne ukrepe, ki pomenijo le kratkoročno varčevanje države, saj povzročijo razliko med bolj premožnimi in revnimi, s tem pa se zavre razvoj gospodarstva. 
Kakorkoli lahko upamo le, da se ne bo zgodil najbolj črn scenarij, da ne bodo javne finance na koncu zašle v krizo, ko bodo ušli odhodki, ko se bi zaradi zmanjševanja rasti gospodarstva zmanjšali odhodki, s tem pa bi se povečal primanjkljaj. 
Zato bi se morala vlada bolj kot na rebalans proračuna osredotočiti na izdatke za plače, upadanje davkov in podobno. 
To pa je ravno najtežje. 
Lažje je prodati premoženje kot svoje trošenje prilagoditi davčnim zmogljivostim. 
A. H.

Nalaganje v delnice je torej povezano z dolgoročnostjo varčevanja. 
Ko se začne rok predvidenega varčevanja iztekati, je dobiček vedno smiselno seliti v delnice v mešanih in obvezniških skladih, da bi se izognili zlomom in varno razpršili naložbe. 
To bo storil vsak razumen varčevalec.

Do prvih oktobrskih dni je namreč indeks Dow Jones zdrsnil na vrednost 7.300 točk, za njim je bilo najslabše borzno četrtletje v zadnjih petnajstih letih. 
Tako nizko ni bil še od časov azijske finančne krize novembra 1997. 
Širši indeks Standard & Poor's 500 je do tistega trenutka beležil letno izgubo 28 odstotkov, od marca 2.000 je izgubil 40 odstotkov vrednosti, iz ameriških delnic se je v tem času umaknilo okoli 7 bilijonov dolarjev. 
V pomladno-poletnih mesecih, ki so jih obeležili finančno-računovodski škandali in bankroti tipa Enron in Worldcom, se je postopoma začelo razkrivati dotedanje lažno prikazovanje dejanskega poslovanja mnogih ameriških podjetij. 
Ponarejanje računovodskih bilanc je ob mižanju velikih bank in revizorskih hiš hudo zamajalo zaupanje ameriških vlagateljev v Wall Street. 
Zaupanje pa je v psihologiji borze ključno, še posebej v državi, kjer se je število ljudi, ki imajo v svoji lasti delnice, od leta 1983 do 1999 z 42 povečalo na 79 milijonov. 
Čeprav je ameriški predsednik Bush javno izjavljal, da je ameriška ekonomija zdrava - ob njegovih govorih je šla borza vedno močno navzdol - pa drugi (posebej to velja za britanski Economist) zatrjujejo, da preveč napihnjeni balon ni bil omejen le na borzo, temveč je izkrivil celotno ameriško gospodarstvo. 
Podjetja naj bi si prejšnja leta ob nerealnem pričakovanju prihodnjih dobičkov in prepričanju, da je ob razvoju informacijske tehnologije recesija le še pojem iz zgodovine, sposojala bistveno preveč denarja; zasebniki so po drugi strani vedno manj varčevali in se zadolževali v veri, da bo rast na borzi večna.

Le redko kdo ima vedno toliko denarja, kot bi si ga želel. 
Včasih zaradi nekega nakupa potrebujemo večja finančna sredstva. 
V takih primerih se najpogosteje odločimo za posojilo oziroma kredit. 
Banke ponujajo zelo pestro izbiro posojil za takšne in drugačne namene. 
Dve najpogostejši vrsti posojil so potrošniška in stanovanjska posojila.

V Gorenjski banki lahko občan najame kredit v gotovini ali pa za nakup drugih potrošnih dobrin (nakup avtomobila, računalnika, pohištva idr.). 
Letna obrestna mera za potrošniške kredite do 12 mesecev je 11,25 odstotka nominalno, za tiste od enega do dveh let T + 5,1 odstotka in za tiste od dveh do petih let T + 6 odstotkov. 
Za nekomitente je obrestna mera večja za 0,6 odstotne točke.

»Za otroško varčevanje je značilno, da se zanj bolj zanimajo starši predšolskih otrok, približno do desetega tega leta starosti, potem pa zanimanje za varčevanje in obiske bank upada. 
Spodbujajo pa jih nagrade pri varčevanju«, nam je povedala Vlasta Jurečič iz Abanke.

Slovenske banke se v vzgojo za varčevanje vključujejo različno. 
Nekatere imajo zelo dobro izdelano strategijo in poskušajo na odnos do varčevanja vplivati prek različnih medijev, druge se ubadajo predvsem s ponudbo možnosti za varčevanje za vse starostne skupine in z njeno promocijo.

Igor Rečnik

V Gorenjski banki lahko vsak dijak ali študent, ki prejema redni priliv (štipendijo, pokojnino, nakazila prek mladinskega ali študentskega servisa idr.), odpre tekoči račun. 
Za vodenje tega računa banka ne zaračunava nadomestila, študenti in dijaki pa lahko za razpolaganje s sredstvi na računu uporabljajo bančno kartico Activa-Maestro, za katero banka študentom prav tako ne zaračuna stroškov izdaje. 
V razmerju z višino mesečnega priliva lahko dijaki ali študenti pridobijo tudi čeke, redni limit in plačilni kartici Activa in Activa-Eurocard/Mastercard. 
Študent ali dijak mora poleg prošnje za izdajo ene od plačilnih kartic predložiti podpisano izjavo drugega imetnika tekočega računa, ki ima v Gorenjski banki odprt tekoči račun z rednim mesečnim prilivom in prevzema obveznost plačila za vse morebitne zapadle neplačane obveznosti. 
Dijaki in študenti, ki nimajo rednega mesečnega priliva, lahko odprejo gotovinski račun. 
Za vodenje tega računa banka prav tako ne zaračunava nadomestila in stroškov izdaje bančne kartice. 
Sredstva na gotovinskem in tekočem računu so obrestovana po enoodstotni letni obrestni meri.

Ohranite ravnotežje

Človeški možgani delujejo na tak način, da sklepajo na podlagi preteklih izkušenj in tvegajo, ker iščejo veliko, glavno nagrado. 
Kar je zelo učinkovito, če sledimo stopinjam okusnega merjasca ali iščemo užitno rastlino. 
Pri delnicah pa nas tak vzorec lahko hitro zanese in zato vlagamo v delnice, ki so bile v preteklosti zelo donosne. 
Vendar to ne pomeni, da bodo donosne tudi v prihodnosti. 
Naše sposobnosti napovedovanja so omejene, zato si moramo sami postaviti meje, da nas ne zanese. 
Zato si določite svoje meje in se jih držite. 
To na primer pomeni, da svojega borznega posrednika pooblastite, da proda vsake delnice, ki zrastejo nad deset odstotkov vseh skupaj. 
Ali pa če je vaš dolgoročen cilj, da imate na primer 75 odstotkov investicij v delnicah, ampak so se zmanjšale na 49 odstotkov, jih dokupite toliko, da jih imate spet 75 odstotkov. 
Tako prerazporeditev opravite točno dvakrat na leto, vsako leto,še najbolje na zapomnljive datume, na primer 1. novembra in 1. maja.

Neorganiziranost lahko človeku zelo hitro spelje dobiček, nepredvidljivost pa ga pahne v velike izgube. 
V svetu vrednostnih papirjev je mogoče vse. 
Tudi nesluteni visoki dobički. 
Taki kot so se pred kratkim zgodili Lekovim delničarjem. 
Nekateri že od začetka niti niso vedeli, kaj imajo. 
Presenetilo jih je, da so delnice dejansko zrasle več, kot so si kdaj koli predstavljali. 
Zdaj bodo nekaj dobička prav gotovo zapravili. 
Veliko jih bo denar vložilo v banke. 
Še bolj pametno pa bi bilo dobiček plemenititi naprej, a večina izkušenj na trgu vrednostnih papirjev nima. 
Tisti pa, ki te izkušnje imajo, bodo dobiček verjetno skušali obrniti na borzi. 
Da bi nekoliko pripomogli k preudarni razporeditvi denarja, smo obiskali strokovnjaka tem na področju, ki sta razložila in odkrila trenutno najboljše poti dobrih naložb.

Vrednosti točk vzajemnih skladov so vsak dan objavljene v dnevnem časopisju in na spletnih straneh. 
Sporočila o vrednosti točk lahko vlagatelji pri nekaterih družbah za upravljanje prejemajo tudi po elektronski pošti ali v obliki SMS sporočil. 
Tako vedno vedo, koliko je vredno njihovo premoženje.

PIRAMIDA je last družbe za upravljanje LB Maksima. 
Glavna omejitev naložbene politike pri njej je varnost določenega finančnega inštrumenta. 
Sredstva investira v naložbe, ki omogočajo stalne in stabilne dohodke vlagateljev, in v take, ki prinašajo kapitalske dobičke. 
Kriterij za izbiro naložbe je njena kakovost ne glede na panožno ali geografsko pripadnost. 
Točka vzajemnega sklada je bila ob ustanovitvi decembra 1992 vredna 6115,74 tolarja, konec septembra letos pa 37081,16 tolarja. 
Petletni tolarski donos je bil 105,99 odstotka, zadnji, devetletni, pa 348,22 odstotka.

