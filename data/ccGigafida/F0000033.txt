12. 
Kitajska 3,21

25. 
Venezuela 2,85

38. 
Turčija 2,61

44. 
Portugalska 2,45

18.00 Pokrajinski muzej Celje

22.00 Hound Dog klub Ljubljana

koncert

Secesijska arhitektura v Ljubljani in njen odmev na Gorenjskem

Režija: Branka Bezeljak Glazer

DAN PETEK, 16. 2.

koncert

22.00 Captain Hook's Club Nova Gorica

22.00 MKNŽ Ilirska Bistrica

koncert

koncert

državno prvenstvo v gledališki improvizaciji

Cena

Vpliv Marjana Podobnika na tehnologije 21. stoletja

Ne vem 11,3 %

Vsi vemo: internetni gigant America Online in medijski gigant Time Warner sta se poročila

Nevarna razmerja

Ne, po ZKSu.

Nova parlamentarna garnitura je Kretenčkovemu atu v neizčrpen navdih, zato se mu vsakič, ko vrže oko v poslanske dvore na Šubičevi, utrne kak žlahten stih. 
Koga je imel tokrat v mislih, boste precej ugotovili, če pravilno premečete največje in najbolj mastno odtisnjene črke. 
Za domovino z matastimi šnicli naprej!

MED Naporen lov

»Aha, štiri otroke imaš, čestitam!« se derem v slovenščini, v upanju, da bom preglasila motor. 
Aymen, palestinski ribič, sune Adahma in pokaže nekajkrat po pet prstov. 
Najbrž bo star 20 let, ne verjamem, da ima že toliko otrok. 

Izkoristim trenutek njihove nepazljivosti in se jim izmuznem. 
Stopim proti sredini barke in se končno v miru zazrem v daljavo. 
Toliko ribiških plovil na kupu še nisem videla. 
Zares se niti ne čudim. 
Pogled samo potrjuje številke, ki sem jih dobila v ribiški zadrugi v Gazi. 

V Palestini primerjajo statistične podatke pred letom 1994 in po njem. 
Resda sta si že leto prej v Beli hiši stisnila roke palestinski voditelj Arafat in izraelski premier Rabin ter podpisala mirovni sporazum, znan kot sporazum iz Osla, vendar je bilo šele leto 1994 plodno za številne pogodbe. 
Med drugimi so v Parizu podpisali sporazum o gospodarskem sodelovanju, ki za Palestince zares ni pomenil drugega kot še en poraz med toliko drugimi. 
Marsikateri palestinski ekonomist trdi, da je oselski sporazum zares oblikovan tako, da preprečuje vsako obliko palestinske neodvisnosti. 
Ugleden palestinski intelektualec profesor Edward W. Said je pri razglabljanju o mirovnem sporazumu neusmiljen ne le do Izraelcev in Američanov, temveč tudi do palestinskega vodstva. 
Njegova razlaga je zelo preprosta in moram reči, da, vsaj kar zadeva mene, tudi zelo prepričljiva. 
V letih po 2. svetovni vojni je postalo neodvisnih 49 afriških držav. 
Indija si je priborila svobodo leta 1947, Indonezija dve leti kasneje. 
Sledile so jim številne druge kolonije v Aziji in v arabskem svetu. 
Profesor Said pravi, da je le Palestina ubrala pot v nasprotno smer. 
Prevladujoča arabska družba je bila uničena leta 1948, zamenjala jo je nova židovska država. 
Njen namen je bil zasesti čim večji prostor, na katerem bi bili dobrodošli Židi iz vsega sveta. 
Palestina se je vseeno počasi ponovno sestavila do zgodovinskega modela dekolonizacije, s tem ko so se v obdobju po letu 1967 oblikovala nova nacionalistična in antikolonialna odporniška gibanja s PLO na čelu. 
Ampak, kot cinično meni profesor Said, PLO se je edini med sodobnimi antikolonialnimi gibanji v svetu vdal kolonialnim okupatorjem, še pred je bila okupacija končana. 
Zato so zanj vsi znameniti podpisi in vsa slovesna rokovanja v devetdesetih letih med izraelskimi vladajočimi možmi in Jaserjem Arafatom le razprodaja, bedna in izjalovljena stvar. 
Po njegovem je Izraelu uspelo prepričati izčrpano palestinsko vodstvo, da enostavno niso enakopravni in da je mogoč le mir, ki je sklenjen pod izraelskimi pogoji, in seveda mir, ki ga diktirajo Združene države Amerike. 

»Šukram,« se mu zahvalim. 
»Kdaj drugič, mogoče!«

MED Sporazum …

Čeprav se nekateri analitiki političnih razmer na Bližnjem vzhodu sprašujejo, ali izvolitev tega moža za novega izraelskega ministrskega predsednika prinaša vojno (niso si sicer edini, kje: ali v Libanonu ali na Zahodnem bregu ali …), je večina Palestincev do te odločitve izraelskih volivcev zelo ravnodušna. 
»Kaj pa si predstavljajo, da nam še lahko naredijo? 
Ali lahko stvari sploh še spremenijo na slabše?« je slišati. 

FOTO2 Člani posadke so bili v glavnem kapitanovi otroci

FOTO5 Zaslužen počitek, med tem ko smo za seboj vlekli kočo

Chantels (Maybe) so bile sicer prva girl group, ki je dokončno prelomila z belo tradicijo (1958), toda prva tovarna hitov so postale Shirelles, najstnice iz New Jerseyja, ki so leta 1960 vse belo odpihnile s hitom Will You Love Me Tomorrow. 
Pesem, ki sta jo zložila Carole King & Gerry Goffin, eden izmed mnogih genialnih avtorskih tandemov iz broadwayske Brill Building, je bila ravno dovolj pred svojim časom, da se je mnogim tudi samim Shirellkam zdela preveč bela. 
No, tomorrow je rodil trumo novih dekliških skupin. 
Nekatere so nastale na srednjih šolah, nekatere v študentskih naseljih, nekatere v Bronxu. 
Nekatere so bile iz Nashvilla, nekatere iz Detroita, nekatere iz New Yorka. 
Pogosto so se združile sestre, magari dva para sester, celo dvojčice. 
Nekatere je poganjala založba Motown, nekatere legendarni producent Phil Spector. 
Nekatere so hlepele po slavi, nekatere le po izobrazbi. 
Nekatere so snemale tudi albume, nekatere le singlce. 
In seveda, vse te skupine so bile temnopolte. 

Sladka ljubezen

Pojav riot dam se je potem žal nekako sam od sebe polegel, delno morda tudi zato, ker ga je preglasil perverzni projekt Girl Powerja in seveda njegovih glavnih nosilk Spice Girls. 
Girl Power prav res: med petstotimi so na posebni avdiciji izbrali (glede na vsaj osnovno rasno ravnotežje in s posebnim poudarkom na zbalansirani paleti telesnih tipov) pet marionetk, ki jih v celoti nadzorujejo moški producenti. 
Dedci jih oblačijo, dedci jih postavljajo v mamljive fotopoze, dedci jim pišejo muziko, dedci jim polagajo besede v usta tudi za intervjuje. 
Riot puncam, ki so dejansko prevzele popoln nadzor nad svojim obnašanjem in nad svojo umetniško svobodo, se bržkone še vedno ni nehalo kolcati. 
Kljub temu ali pa prav zato so Začimbice zavzele svet in se v srcih dodvajsetletnic od Pariza do Zimbabveja zasidrale kot prababice velike eksplozije ženskih skupin, ki smo ji bili priča v zadnjih nekaj letih. 
Nemara prvič v zgodovini popglasbe se girl groups enakovredno kosajo s fantovskimi tekmeci. 
Multiuspešne ženske skupine, kot so All Saints, TLC in Destiny's Child, so tiste, ki pravzaprav nosijo hlače, ki se znajo veliko bolje postaviti za svoje interese. 
V zvezi z Destiny's Child se lahko človek sicer na ves glas krohota, kako vneto v nekaj komadih gradijo svoj lasten mit na tem, da same plačujejo svoje račune, vendar jim lahko glede na resnično nadpovprečno kakovost glasbe podobne ošpice celo mirno odpustimo. 

V primerjavi s tistimi iz petdesetih in šestdesetih let so današnji girl ansambli precej bolj samozavestni, če nič drugega, dosežejo prva mesta glasbenih lestvic tudi, če njihova besedila niso absolutno fiksirana na moškega kot osnovno brezprizivno gibalo ne samo hit pesmi, temveč tudi celotnega smisla obstoja. 
Če bi se pred nekaj desetletji kake The Ronettes tako kot zdaj All Saints pojavile pomanjkljivo oblečene na naslovnici Melody Makerja pod mastnim (in seveda grotesknim, a to ni zares pomembno) naslovom We're the Best Fucking Rock'n'Roll Band In the World!!!, bi letelo še kaj več kot samo perje. 
Girl Power je sicer nevzdržna prevara, a to ne pomeni, da sam na sebi ne obstaja kje drugje. 
V intervjuju za Angry Women in Rock ga je nemara najbolje povzela Chrissie Hynde: »Kako utrujajoča se mi zdijo vsa tista vprašanja, ali se med rockovsko kariero nisem počutila prav nič nelagodno, ker je to predvsem teritorij moških. 
Kako to mislijo, teritorij moških? 
Saj sem bila na njem vendar tudi jaz!«

Anton Grizold

Ko lanskega aprila vseeno popusti, se njegovo ime znajde na seznamu predlaganih članov Drnovškove vlade. 
Kandidaturo sprejme le pod pogojem, da se bo čez pol leta lahko vrnil v stroko. 
Aprila Drnovšku ne uspe, Anton pa se pol leta kasneje spet pusti prepričati. 
Tokrat je predlagana vlada potrjena in Anton postane sedmi obrambni minister. 
Že na prvi pogled se loči od svojih predhodnikov, saj je prvi obrambni minister obramboslovec, ki je po študijskih uspehih nadpovprečen. 
Njegova predhodnika in fakultetna kolega Janez Janša in Jelko Kacin namreč nista slovela kot zelo pridna študenta. 
Na predstavitvi pred parlamentarnim odborom za obrambo poslance prepriča s širokim strokovnim znanjem in strpnostjo, demokracijo namreč razume kot soočanje različnih mnenj. 
Anton tako ne bi "blazno zameril", če bi med ministrovanjem "v glavo dobil kakšen paradižnik". 
V skladu s sklepi diplomske naloge se zavzema za "duhovno oskrbo za vse pripadnike različnih veroizpovedi". 
Ko postane minister, si za sodelavce izbere strokovnjake, ki jih pozna kot znanstvenik, tako je na primer državnemu sekretarju Tomažu Času celo mentor pri doktorski disertaciji. 
Z Antonovim prihodom v slovenskem Pentagonu zaveje nov veter, v nekaj dneh osebno obišče vse oddelke in operativna poveljstva Slovenske vojske. 
Med prednostne naloge uvrsti: preoblikovanje Slovenske vojske v učinkovito vojaško organizacijo, pripravo in sprejetje manjkajočih nacionalnostrateški doktrinarnih dokumentov ter seveda izvajanje načrta za vstop v Nato. 

str. 22

Intervju

str. 28

Odgovor civilne družbe 22

FILMSKI DNEVNIK 6

SLABA DRUŽBA

Toda Bruce kakopak ne bi bil Bruce, če mu ne bi potegnilo, da je nekaj narobe. 
Vse potnike je zmlelo v sončni prah, on pa sije - kot sonce? 
Edini preživeli! 
To, da mu ni nič, se zdi srhljivo tudi njegovi ženi Audrey (Robin Wright Penn), ki pa mu je itak tako odtujena kot ona bejba z vlaka. 
In res, ko Bruce malce pomisli, se spomni, da pravzaprav še nikoli v življenju ni fasal praske. 
In dalje, da sploh še nikoli ni bil bolan. 
Kar ga seveda pripelje do vprašanja - kdo sem? 
Toda Bruce igra tipa, ki je prebral premalo stripov, da bi vedel, kdo je. 
Dokler se ne prikaže Elijah Price (Samuel L. Jackson), ki ima že v imenu Biblijo in biznis, v kosteh redko, a hudo genetsko bolezen (samo zakašlja, pa se mu že zlomi rebro), v lasti ekskluzivno stripovsko galerijo, v svoji perverzni glavi pa fiksno idejo, da je David Dunne prišel na svet z »nadčloveško« misijo, ki je tako skrivnostna, presenetljiva in unikatna kot finale Šestega čuta. 
Ja, režiser je isti: M. Night Shyamalan. 
Ja, zvezdnik je isti: Bruce Wilis. 
Ja, tudi mesto je isto: Philadelphia. 
In ja, spet so tu zbegan otrok (Davidov sin), frustrirana ženska (Davidova žena), morbidna, negotova, nemirna, mrka, škrtajoča, zelo zadržana, obešenjaška noir atmosfera in zelo angažirana zgodba o lakoničnem človeku, ki se ne prepozna. 
Nezlomljivi je intimistični triler o človeku, ki skuša ugotoviti, zakaj je preživel nesrečo in zakaj je nezlomljiv, še bolje, zakaj je tako nenaraven - in navsezadnje, zakaj je tako irealen. 
David Dunne ima pač očiten problem: premalo je realen. 
Nikoli ne zboli, nič se ga nič ne prime, apokalipso preživi brez praske. 
Tip je tako irealen in nečloveški, da se zdi fiktiven. 
Zdi se kot fiktivni lik, ki že celo življenje igra v napačnem filmu. 
Zato ni čudno, da ni zadovoljen s službo. 
In zato ni čudno, da družina z njim ne ujame kontakta. 
Nezlomljivi je film o stripih. 
O stripovskih filmih. 
O stripovskih junakih. 
O stripovski kulturi. 
O kulturi, ki je ostala brez družbe, na kateri temelji. 
O stripovskem odnosu do sveta. 
O stripovski identiteti sodobnega človeka. 
In predvsem o postfeministični tesnobi sodobnega moškega, ki se mu zdi, da ga agonija industrijske tekme, negotovost trga, piramida razredne predestinacije, ogrožena, deklasirana, zgolj še ornamentalno-dekorativna »moškost«, virus sterilnosti in telepatsko-fantazijska obsedenost s heroiko, nezlomljivostjo, viagro, portfelji, steroidi, tupeji, kozmetiko, glamurjem in slavo spreminjajo v fikcijo, v fiktivni lik, za katerega ima Bog-Usoda-Delodajalec zjutraj le eno samo vprašanje: kolikokrat v karieri boš bolan? 
Nezlomljivi ni film o družbi, ki ji manjka junak, ampak film o junaku, ki mu manjka družba. 
Film o junaku, ki ga nima več kdo spoštovati. 

Marcel Štefančič, jr.

"Srečko Lampe pika klopa ni prijavil, niti ni bil na pregledu v ambulanti Učnega centra Vrhnika."

HUMANOST

Da je forma dnevnika preveč omejujoča, pokažejo njene počitnice na Tjaskem, ki se sprevržejo v napeto moro, ko jo na letališču zaprejo zaradi podtaknjenega mamila. 
Tu se dnevnik prelije v privlačno romaneskno čtivo. 
Ne po naključju. 
Forma romana, ki ga krasi inventivna fabula, že dva tisoč let dokazuje svojo nadvlado nad dnevniškimi zapiski, ki beležijo vsakodnevne banalnosti.

Za obilno kosilo na Kurenu smo odšteli zmernih 4500 SIT na osebo.

Še posebej je člane društva ujezil pristop sklepanja kupčij z lokalnimi odlagališči nezaželene begunske robe. 
»Menimo, da mora vlada posameznim vasem itak zagotoviti vodo, elektriko in ceste!!! 
Žalostno je, da se spravijo to ponekod graditi samo po daj-dam sistemu, če od prebivalstva kaj potrebujejo.« 
Osebno se gospodu Branku ne zdi, da bi bili Slovenci preveč ksenofobični, bi se pa lahko vsekakor čim prej zbudili iz pravljice, da smo najlepši, najpametnejši in preprosto najboljši. 
Velik del težav naj bi izviral tudi iz dejstva, da take situacije nismo navajeni, da je za nas nekako nova. 
»Po mojem moramo v Sloveniji postati predvsem precej nestrpni do nestrpnežev.«

Od podmladkov se je najbolj glasno slišalo Mladi forum ZLSD, ki obtožuje predsednika države, predsednika vlade, ljubljanskega nadškofa, ljubljansko županjo, medije, civilno družbo, politične stranke in celotno prebivalstvo vključno s samimi sabo, ker svojega privilegija sreče in miru nismo sposobni deliti z drugimi. 
Jernej Brvar, predsednik programskega sveta, je po telefonu elaboriral takole: »Najbolj nas moti, da so mediji odigrali tako napačno vlogo, saj v svojih poročilih praviloma niso omenjali samih vzrokov za tako velik porast številke prebežnikov. 
Dejstvo je, da Slovenija na tak razvoj dogodkov ni bila pripravljena, prek medijev pa smo slišali samo o gromozanskem številu prebežnikov in o kriminalu ter boleznih: to je po svoje razumljivo pri mnogih vzbudilo močna občutja ksenofobije.« 
Kratkoročno bi bilo po mnenju mladih proletarcev treba nemudoma ustvariti primeren azilantski dom, dolgoročno pa je rešitev povezana z večjim odmerkom financ. 
»Umikanje centrov v neurbana območja zadeve ne bo rešilo, saj ne bo z ničimer prispevalo k integraciji teh ljudi v družbo. 
Na ta način bi jih samo umaknili z oči.«

Filmski sklad odtegnil študentom 15 milijonov

IZJ Bivši premier ANDREJ BAJUK, v Ampak, o svoji politični opciji.

IZJ Županja VIKA POTOČNIK, v glasilu Ljubljana, o melodiji.

IZJ Kmetijski minister FRANCI BUT, v Večeru, finančniku Tonetu Ropu.

Pomladniki z dvojnimi merili

Psom in odvisnikom vstop prepovedan

Foto Denis Sarkić

Vikini odloki denar za Holding

Nočni servis

Brez nadzora 

Kdo nadzira delovanje vlade?

Zveza NRA ne dela rada reklame za revijo InSights. 
Nečlane zavrnejo, če prosijo za izvod. 
Malce nenavadno. 
Orel Eddie namreč še vedno prhuta v ozadju in varnost je spremljevalni napev: tako kot pri naušnikih, modnih očalih in opozorilu, da svoje puške ne smemo nameriti v ljudi. 
V reviji piše tudi, da posredujejo »poučne informacije o strelnem orožju«. 
Ni dvoma, da so s tem namenom na objavljenih fotografijah otroci, ki so vsi iz sebe, ker so v roke dobili puško. 
Smejijo se na vsa usta, ko si na ramo zadenejo puško, večjo kot so sami, in skozi muho bolščijo v tarčo. 
V člankih otroke vabijo, naj preskusijo remington etronX model 700, ki sodi »v novi val pušk« in naj se odpravijo na letno rastavo NRA v mestu Charlotte v Severni Karolini, kjer jim bodo kot iz topa odgovorili na vsa vprašanja.

Višji zakon

Tone Perčič

Tretja manipulacija: čeprav sem v prvem odgovoru pojasnil, da pri koprodukcijskih projektih pri prodaji vstopnic nikomur, tudi zasebnim kulturnim zavodom, ne zaračunavamo provizije pri prodaji vstopnic pri blagajni CD, Ozmec ponovno odpira isto vprašanje. 
Tu ni več kaj dodati.

Sklepam, da na Pošti Slovenije niso razumeli vzrokov pisanja to ni bila višina zneska, namenjena aktualni miss za izvršitev pogodbenih obveznosti, ampak sam smoter promocije monopola in morebiten nepotizem v državnem podjetju.

Mladina, št. 5

Tunizijski veščak na arabski lutnji, al ud, se je na prejšnjem albumu postavil z jazzovskim triom, z Davom Hollandom in Johnom Surmanom. 
Se z Astrakan cafe vrača v naročje "domače" kulture? 
Nič ne bi bila bolj napačna trditev, če z "domačnostjo" razumemo rodno Tunizijo. 
Potopljen je v prostrani svet makama, tonskih modusov, ki raznoliki domujejo v arabski, turški, perzijski glasbeni kulturi, se razlikujejo od šole do šole. 
Šole so zaznamovane s slogi, načini oblikovanja geometrijsko ornamentiranih melodij, ki so jih v političnih, kulturnih in glasbenih središčih - v Kairu, Istanbulu, mavrski Španiji, Damasku, Bagdadu, Teheranu - v stoletjih uvajali veliki mojstri teorije in prakse. 
Nikdar niso bile izolirane, vedno tekmovalne, pozitivno diskriminacijske, učeno svetovljanske. 
A s podmeno "vračanja k domačnosti" bi Anouarja Brahema s soigravcema "evropsko" zadovoljno poslali nazaj v umišljeni Orient, tjakaj, "kamor spada" in použili "mistično zavito in fino stkano godbo". 
Zarisali bi mu mejo, četudi bi se fizično morda odpravil v stanovanje na pariški sever. 
Astrakan cafe je neizmerno široka, subtilna plošča ustvarjalca, ki bi ga ortodoksi lahko obtožili, da krši "stoletne" izvajalske konvencije. 
Brahem najraje muzicira v malih taht zasedbah, ki improvizirajo. 
Trio z istanbulskim ciganskim mojstrom klarineta Barbarosom Erkosejem (članom slovite polimuzikalne skupine bratov Erkose, nadvse cenjene tudi v Tuniziji) in dolgoletnim sodelavcem, žlahtnim udarjavcem po opnah darbuke in bendirja Lasadom Hosnijem, namreč konkretno glasbeno potuje od kraja do kraja. 
Od azarbejdžanskega Astrakana, Osetije, turkmenskega Aškabada, v medinsko četrt Halfauin skoz popularno temo filma Ferida Bugedirja, do Kotana v turkestanski Kitajski, v puščavo Karakum do Dar es Salama v Tanzaniji; preigrava in se /nas/ spoznava z vižami, najrazličnejšimi modusi in jih preoblikuje v razpoznavni mehki, natančni improvizacijski igri. 
Ko v Parfum de gitane zastrga po zgodovinskih vezeh magrebške in andaluzijske kulture in se z Erkosejem zadržano spoprimeta s klasiko istanbulske klarinetske legende Džamilom Bejem iz dvajsetih let prejšnjega stoletja Nihavend Lunga (spomnimo se imenitne eruptivne verzije velikega Mustafa iz Kandire), je popotovanje zaključeno. 
To je povratek na začetek, k preludiju, ki je posvečen rdeči zarji v Groznem. 
Na obrobjih, stran od klasičnih šol, zunaj središč, Brahem lahko izstopa iz konvencij in krajem, ki so oddaljeni viri kratkotrajnih alarmantnih world news vrača digniteto. 
Magrebški lutnjisti, Said Šraibi je bil zadnji hvaljen na teh straneh, danes odpirajo svetove, kakor jih je bil poprej pokojni veliki iraški mojster Munir Bašir. 
Brahemov učitelj je bil Ali Sriti, zaljubljenec v "vzhodno arabsko godbo", v sirske in egiptovske šole.

DJ MORPHEUS:

Ukvarjamo se predvsem s tem, kateri zavojček dietne prehrane bomo kupili. 
Ne ukvarjamo pa se s tem, da bi mogoče sami poskrbeli za sestavo zdravega jedilnika, pa čeprav dietnega.

VPR Že, tudi druge kulture imajo pri prehranjevanju občutek krivde - toda mi ga prej nismo imeli, ne. 
Vsaj ne v tako patološki obliki.

Claude Levi-Strauss je ugotovil, da v totemskih družbah hrana ni le dobra za jesti, ampak da mora biti tudi dobra za misliti. 
Šele ko je dobra za misliti, je tudi dobra za jesti. 
Ali nismo njegov aforizem prignali do pojma?

S Kolumbom so v Evropo prišle mnoge do tedaj neznane kulture, recimo krompir in paradižnik, ki so povzročile velike spremembe v prehrani. 
Toda postopoma, saj so jih imeli spočetka le za lepe rožice, ki so jih občudovali v botaničnih vrtovih. 
Kolumb kot dober katoličan je prva semena in prve rastline podaril papeškim botaničnim vrtovom in stoletja je trajalo, da so te rastline, botanične posebnosti, v zavesti evropskega človeka postale hrana. 
Evropejci sprva sploh niso znali uživati krompirja - jedli so namreč zelene plodove, ki nastanejo po cvetenju na vrhu rastline. 
Delno lahko to pojasnjujemo tudi z razmišljanjem tedanjega človeka, ki je imel podzemno sfero za nekaj temačnega, in plodove, ki so rasli pod zemljo, za nekaj nezdravega. 
Še Marko Pohlin je kmete učil, da naj krompirja ne uživajo v prevelikih količinah, ker da povzroča vodenoglavost in druge bolezni. 
Podobno je bilo s paradižnikom. 
V večini srednjeevropskih dežel so imeli še v 19. stoletju njegove plodove za strupene. 
Kot živilo so ga začeli ceniti šele po I. svetovni vojni, pa še takrat so ga na Slovenskem uživali le kuhanega, recimo v juhah in omakah, medtem ko surov, recimo v solatah, tedanjemu okusu ni ustrezal.

VPR … čeprav ni vedel, da je odkril pasterizacijo...

Prehranjevalna paradigma se od industrijske revolucije do konca II. svetovne vojne ni kaj dosti spremenila.

Učne delavnice arhitekta Savina Severja pred barbarskim posegom in po njem 

IGOR ŠKAFAR

Kdo še šmirgla slovenski kulturni praznik, dan umrlega Poeta? 
Hja. 
Dela (in, če gledamo tehno populacijo, predvsem šole) prost dan je, kakor je to bilo pred zamenjavo garniture v navadi v K4, lepo izkoristil Valentino Kanzyani ali po domače Tine, prvi slovenski didžej, ki bo nekje marca v domovini izdal zamiksani plošček, katerega predstavitev je na predvečer usodnega dne zapolnila tivolski klub subsub. 
Lepo so se, kakor trdijo dobro obveščeni viri, imeli tudi v Cankarjevem domu, kjer je potekal še eden izmed notranjelikovnih in za usodo domovine odločilnih spopadov za prevlado na državno subvencioniranih vzvodih moči. 
Bo o hudo aktualnem sporu med »modernisti in postmodernisti«, med malarji in kunstlerji, kedaj poročala tudi umetnostnozgodovinska čitanka? 
O Slovenski kulturni svinji, že tradicionalnem praznovanju, ki ga pod modrim Brecljevim vodstvom prireja koprski MKC in tekom katerega tako fine košte večidel nevajeni udeleženci finalizirajo pravega in vegetarijanskega odojka ter uživajo v priložnostnem kulturnoumetniškem sporedu, bo verjetno šel le glas ustnega izročila. 
Ker pa v prestolnici nikdo ni obračal svinj in tista v Kopru ni mogla tekmovati s pristnim umetniškim doživetjem, se je konjeništvo Rodea odločilo verjeti upraviteljem metelkovske Menze pri koritu, ki so v kulturno praznični spleen pogreznjenemu mestu dva večera zapored nudili Prešernov dvojček. 
Obeležitev pomembnega datuma je potekala v primernem duhu in vzdušju, za katerega je že prvi večer poskrbel puljski džezovski agregat Stabatmater. 
Džezovski? 
Uh, ponekod ozloglašena beseda se v ustih vrhovništva Menze na srečo ne prekriva z novoklasičnim pojmovanjem džeza kot muzike za kontemplacijo, utrjevanje že utrjenih poti, spoznavanje že spoznanega, uživanja v večno lepih, okamenelih umetninah. 
In je puljska številčna in obrti različno vešča zasedba, katere najbolj džezovska poteza je dostikrat odvečni trobentač, z vso forco ritem sekcije temperamentno žgala čez etnične neparne, čez funk, hipijado in mimo rokersko ošiljenih vrhuncev do trenutkov, ko je preživele iz sedemdesetih nalašč spomnila na italijansko Areo. 
Morda še primerneje, v sozvočju s prešernoslovsko morbido, se je v četrtek odrezal drugi dvojček, katerega uvodni del je označil nastop edinega člana Radikalnega drkarkolizma, »podjetja za slovensko malomeščansko umetnost«, vživetega kantavtorja, ki lahko spomni tako na pankovske pesniške akterje kot na sopotnike (na J. Kovačiča) in je dvorano Menze, če smo že mrli zaradi zagatne forme nastopa, okrasil s svojimi zdravo suicidalnimi stripi. 
Ne nazadnje pa je, v obratnem sorazmerju s številom iz Menze bežečih, tolikšnega milozvočja nevajenih strank, znova očaral slovenizirani Holandec Harry den Hartog, verjetno eden najbolj smotanih prebivalcev planeta, ki morda ne zna metati konfetov, a se bolje odreže za klaviaturo in mikrofonom, odkoder izvablja tako drastične, popačene, navidez anarhične in mimobežne, da se približuje idealnemu opisu nekonformističnega umetniškega izraza: your mama won't like it. Liberace v gumijastih škornjih. 

Ciljna publika je kibergeneracija, ki predstavo komentira s kratkim »Čist kul!« in katere udeležba je konec koncev obvezna. 
Pa lahko »pedagoški šov« res pripomore k razumevanju oziroma doživljanju domačega branja? 
Očitno tako menijo producenti, Aškerčeva gimnazija, CD, KUD in ministrstvo za kulturo, ki so projekt podprli. 
Res pa je, da so vrhunci predstave po odzivih občinstva sodeč prav farsični elementi, ki so se v obdelano leposlovje prikradli iz improvizacijskih izhodišč gledališke skupine in ki imajo s samimi deli bore malo. 
Se je dandanes res nujno iz tako imenovane visoke kulture norčevati, da bi postala kompatibilna z MTV-jevsko mentaliteto konzumerske družbe? 
Najbrž. 

Kako pa je z izbranimi besedili? 
Se maturitetna komisija obnese kot gledališki selektor? 
»Najboljši so bili predlani, ko so bile drame. 
Če bi imeli drame zdaj, s temi izkušnjami, bi naredili taaako predstavo.« 
»Ja, problem novel je, da imajo ogromno oseb. 
In kaj narediti z opisi? 
Pa ogromno lokacij in scen.« 
Že tako jim je zmanjkalo igralk in so vlogo Debeluške podelili sedemnajsti članici ansambla, Zlati Rokavički, lutki.

S predstavo so »zadovoljni, samo bo na ponovitvah še boljša, ker smo jo do konca sestavili šele tik pred zdajci«. 
Pa s samim konceptom? 
Zdi se jim, »da vsaj malo pomagamo vrstnikom pri maturi«. 
»Ja, ampak novele pa naj vseeno preberejo.« 
Kaj pa oni? 
»Učimo se igrati s hrbtom,« pove Ajda. 
Dragocenejše je to, da se učijo igrati z glavo. 
In takšno enotnost ansambla in požrtvovalnost (Renata je odigrala drugo predstavo šepajoč, navkljub zvitemu gležnju in zdravnikovim grožnjam) bi krvavo potrebovalo marsikatero izmed profesionalnih gledališč. 
»Ta predstava je posvečena nam.« 
Zasluženo.

Do kongresa SLS + SKD Slovenske ljudske stranke je le še slabe tri tedne, te dni pa bodo občinski odbori uradno začeli vlagati kandidature za novega predsednika stranke

Urša Matos 

Kronista: Ali H. Žerdin & The Economist

Gabriel Barranco ima svoje podjetje v pristaniškem mestu Almeria na jugu Španije. 
Potrebuje delavce v plastičnih rastlinjakih, v katerih vse leto goji zelenjavo za severne kraje. 
Mustafa, protizakoniti priseljenec iz Maroka, živi v zanikrnem mestu na robu El Ejida, ki je center cvetočega vrtnarstva z namakanjem, zaradi katerega se je ta polpuščava razvila v eno najbogatejših območij Španije. 
Mustafa hoče delati. 
Vendar ga zaradi novega protipriseljenskega zakona Barranco ne more zaposliti, saj bi s tem tvegal visoko kazen.

Imel je prav. 
Pred letom dno je v El Ejidu prišlo do grdih spopadov med domačini in priseljenimi delavci, ki so jih morale pomiriti posebne policijske enote. 
V drugih krajih je prišla na dan medrasna napetost. 
Ko je bilo tujcev malo, so bili Španci ponosni na to, da niso rasisti. 
Zdaj niso več tako prepričani. 
Celo zdaj je med 40 milijoni Špancev le milijon zakonitih priseljencev, od tega se jih je več kot polovica nagnetla iz severne Evrope. 
Številni med njimi so upokojenci, ki mirno in zadovoljno živijo na obali. 
Prosilcev za politično zatočišče je razmeroma malo. 
Vendar je polovica Špancev, ki jih je zajela raziskava javnega mnenja, priznala, da so sumničavi do tujcev. 

The Economist 

Demonstracije v Kijevu

Ekvadorska vlada je objavila izredne razmere, potem ko je na tisoče indijanskih kmetov protestiralo proti omejevalnim ukrepom, ki jih je država sprejela ob podpori Mednarodnega denarnega sklada. 
Ubiti so bili štirje protestniki. 
Vlada se je kasneje odločila, da bo nekoliko znižala cene nedavno podraženega plina za gospodinjstva.

OKV Menda Podobnika nogomet že nekaj dni ne zanima več. 
Zelo veliko možnosti je, da bo prevzel TV3.

fenomen

Peterka brez podpisa

Slovenija se nekoliko bolje odreže na indeksu, ki meri, v kolikšni meri je država digitalizirana. 
Indeks "digitalne ekonomije" sestavljajo podatki o deležu prebivalstva, priključenega na internet, deležu investicij, ki je namenjen telekomunikacijam, deležu uporabnikov računalnikov in razširjenosti elektronskega poslovanja. 
Na indeksu "digitalne ekonomije" Slovenija zaseda 31. mesto. 
Nerodno pa je, ker je sosednja Madžarska po podatkih podjetja Meta group bistveno bolj razvita. 
Uvrščena je na visoko osmo mesto, celo pred Japonsko in Švedsko. 
Čehi so na 20. mestu, Poljaki pa na 40. mestu. 
Dejstvo, da Madžari in Čehi Slovenijo močno prehitevajo na indeksu digitalne ekonomije, ni navdušujoče, saj obe državi na klasičnih ekonomskih indeksih za Slovenijo zaostajata. 
Najbolj klasičen indeks, ki govori o bruto-družbenem proizvodu na prebivalca, pravi, da je ta v Sloveniji občutno višji kot pri Madžarih in podoben Čehom. 

Zlato v bakrenih vodih

»... po kroničnem neprenašanju drugačnosti v politiki nam bodo novinarski ksenofobi govorili o ksenofobiji.«

