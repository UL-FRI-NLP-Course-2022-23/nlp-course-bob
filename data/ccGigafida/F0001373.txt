Ljubljana - Otroci drugega razreda osnovne šole Vrhovci, ki jih je vozil avtobus LPP, so se dodobra potolkli, ko je 51-letni voznik A. D. iz okolice Brezovice nenadoma sunkovito zavrl. 
Šolarje je pometalo s sedežev in 12 otrok je zaradi udarcev in odrgnin moralo na urgenco.

Zgodilo se je v sredo ob pol enajstih dopoldne, ko je avtobus peljal po Viški cesti od Fajfarjeve proti Tržaški. 
Pred njim je vozil svetlo moder trabant, ki je pred križiščem ustavil. 
Voznika avtobusa je, kot kaže, avtomobilistovo ravnanje presenetilo in je zaradi tega pohodil zavoro. 
Ko je bila pot prosta, se je trabant odpeljal, saj voznik ni mogel vedeti, kaj se je zgodilo v avtobusu za njim.

Bo pa zato na upravno enoto romalo poročilo oziroma prijava zoper organizatorja in odgovorno osebo, saj so na žuru krepko prekoračili dovoljeno stopnjo hrupa, za nameček pa so prodajali pijačo v steklenicah, ne v »mehki« embalaži, kar je na takih prireditvah strogo prepovedano.

Iz povsem običajne policijske racije v krškem nočnem klubu Inn se je razpletla zapletena zgodba, ki bo dobila epilog na sodišču. 
Policisti so kar nekaj časa prisluškovali telefonskim pogovorom zakoncev Šišić, iz katerih so razbrali, da ima trgovina z ženskami tudi ozadje. 
Ane Šišić naj bi se bila hotela znebiti moža Hašima Šišića in naj bi bila Ankico Mavretič nagovarjala k umoru, Mavretičeva pa naj bi bila k temu nato napeljevala neke moške. 
Umor so konec januarja letos preprečili policisti z racijo.

V svojem zagovoru je Ane Šišić povedala, da je pri Mavretičevi iskala rešitev za svoje težave, ki naj bi bile povezane z nezvestobo njenega moža Hašima. 
Mavretičevo ji je predlagala soseda, ki je omenila, da gre za žensko s posebnimi, nadnaravnimi močmi. 
Z molitvijo in pomočjo še nekih ljudi iz nekakšnega parlamenta naj bi bili iz Šišića izgnali hudiča. 
Ti ljudje naj bi bili Hašimu pomagali tako, da bi spremenili njegova čustva, ga pomirili in s tem pripravili na dialog o ločitvi (Šišić je namreč zahteval polovico hiše v Krškem). 
Pri tretjem obisku pa naj bi bila Mavretičeva predlagala Ani umor moža.

Kamnik - V sredo okrog pol devetih zvečer so kamniške policiste obvestili, da se je v naselju Šajnovica s traktorjem smrtno ponesrečil domačin. 
V poročilo so potem zapisali, da je 66-letni Srečko Borštnar nedaleč od domače hiše s traktorjem brez varnostnega loka oziroma kabine obračal seno. 
Ko je na robu travnika hotel obrniti, je traktor zdrsnil po strmini navzdol, se prevrnil in obstal tri metre niže. 
Nesrečnega voznika je pokopal pod sabo. 
K. D.

Celje - V sredo popoldan se je 41-letni Milivoj N. iz Celja na motorju peljal po Ljubljanski cesti. 
V bližini Potrošnikovega marketa je dohitel avtobus, ki se je vključeval v promet. 
Milivoj je zavil na nasprotni vozni pas in ga prehitel, po prehitevanju pa trčil z 51-letnim pešcem Miloradom Š. iz Celja. 
Ta je prečkal cestišče izven prehoda za pešce, zaradi avtobusa pa ga voznik motorja ni mogel pravočasno opaziti. 
Pešec se je v nesreči hudo poškodoval. 
P. B.

Ilegalca v stropu vagona

Ukradli citroëna AX

Mopedist hudo ranjen

