Iskrica

Umrl je Curtis Mayfield, legenda rythm and bluesa, eden tistih, ki so v 60. soustvarjali t. i. Chicago sound in čigar slog je vplival na mnoge glasbenike od popa do hip hopa. 
Najbolj znan je po glasbeni podlagi za film Superfly (nominacija za grammyja in milijon prodanih plošč) ter skoraj bibličnih pesmih People Get Ready in Keep on Pushing. 
Rodil se je v Chicagu leta 1942 in že pri sedmih prepeval. 
Sam se je naučil igrati na kitaro, skladati glasbo in sestavljati besedila - slednja pod vplivom mame, ki je ljubila poezijo. 
V osnovni šoli je pel v babičinem cerkvenem zboru in takrat so mu prirasle k srcu črnske duhovne pesmi. 
Pri petnajstih je začel glasbeno kariero in trajala je skoraj 40 let.

V začetku 80. mu je sreča nekoliko obrnila hrbet. 
Spet se je pridružil Impresionistom, vendar je njihova založniška hiša kmalu bankrotirala. 
Sledili so izdelki, ki jih nihče ni zares opazil. 
Napisal je glasbo za nadaljevanje filma Superfly, a film je klavrno pogorel. 
Še naprej je nastopal, vendar so bolj kot njegove nove skladbe odmevale stare. 
Za vzor so si ga jemali najrazličnejši glasbeniki, od Arethe Franklin do raperja Ice T-ja, in v 90. so ga večkrat sprejeli v Rock and Roll Hall of Fame.

Pečica, vroča ponev in tekočina učinkujejo na meso od zunaj navznoter. 
Znotraj v vlaknih pa temperatura nikoli ne preseže sto stopinj Celzija, ne glede na zunanjo temperaturo - meso sestoji iz 75 odstotkov vode, ki ne dopušča višje temperature. 
Pri večji vročini je zunanji del pečenke zmeraj bolj vroč, medtem ko v notranjosti zmerna temperatura učinkuje varovalno. 
Posledica je, da se meso na površini zažge in izsuši, v sredini pa je še surovo. 
Meso se v pečici obnaša nepredvidljivo: debeli purani se pečejo enako dolgo kot lahki.

Danes bo oblačno. 
V severni Italiji in ob Jadranu bo deževalo, drugod pa snežilo. 
Na severnem Jadranu bo pihala močna burja.

Nad Evropo je obsežno območje nizkega zračnega pritiska. 
Nad Genovskim zalivom je nastal nov ciklon, ki se prek severnega Jadrana pomika proti vzhodu. 
V višinah bo k nam v naslednjih dneh dotekal hladnejši zrak.

Tržičani so bili doslej znani predvsem po šuštarski nedelji in Bojanu Križaju, odslej pa bodo tudi po javnem silvestrovanju na prostem, saj so ga letos pripravili kar šest dni pred vsemi drugimi. 
Še bolj znan pa je postal tudi tržiški župan in poslanec Pavel Rupar, saj je poskrbel za brezplačni šampanjec za vse udeležence silvestrovanja. 
Pred vsemi drugimi je tako učinkovito začel svojo predvolilno kampanjo.

Trst - Ob oblikovanju druge D'Alemove vlade v Italiji je predsednik Slovenske kulturno-gospodarske zveze (SKGZ) Rudi Pavšič poslal italijanskemu premieru pismo, v katerem ga med drugim opozarja na nerešeno vprašanje zaščite slovenske narodnostne skupnosti v Furlaniji - Julijski krajini. 
V pismu je med drugim zapisano pričakovanje, da med pomembnejše poteze levosredinske vladajoče koalicije v Italiji sodi tudi pospešeno in učinkovito dogovarjanje ter sodelovanje z Republiko Slovenijo. 
Zato D'Alemo poziva, naj tudi na čelu nove vladne ekipe nadaljuje dogovarjanje s slovensko državo in postopek za sprejetje zaščitnega zakona za slovensko narodnostno skupnost v Italiji. 
Pavšič upa, da bo poslanska zbornica ponovno razpravljala o zakonskem osnutku o zaščiti slovenske narodnostne skupnosti že v januarju 2000, kot je zagotovil tudi njen predsednik Luciano Violante. 
C. R.

