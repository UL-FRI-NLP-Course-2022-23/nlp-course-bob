Boljši deli knjige so poglavja, kjer je opis dogajanja zgoščenejši in enovitejši. 
Jedro pripovedi se začne v polnem razmahu razvijati šele od drugega poglavja dalje z dinamičnim in zanosnim opisom kvalifikacij za Euro ter čustveno dramatičnim komentarjem tekme med Olimpijo in Korotanom ter pretepom, ki odmeva tudi kasneje v pripovedi v zvezi s temo grobega navijaštva. 
Vrh zgodbe je v duhovitih opisih potovanja v Bruselj, dopolnjen s fantazijskim razmišljanjem o Daliju in Magrittu, in v Amsterdam, z imenitnim prizorom nočnega kroženja po neznanih ulicah živahnega mesta (z izjemno pozornostjo je opisana rdeča četrt) in z duhovitim »prenosom« nogometne tekme in spremljevalnih scen.

Pogovor s pisateljico Friederike Kretzen

Knjiga, ki približa logiko mladim

Prva številka dvaindvajsetega letnika revije Mentor, ki jo izdaja Javni sklad RS za kulturne dejavnosti, je izšla v prenovljeni obliki: kot piše urednica Dragica Breskva r, se je uredništvo za vsebinske in oblikovne spremembe odločilo zato, ker želi poudariti posebnosti revije. 
Revija bo odslej odprta vsem, ki radi berejo in pišejo, od najmlajših do najstarejših, vsekakor pa ostaja v središču revije literatura, čeprav bo spremljala tudi nove pojave in usmeritve v gledaliških, filmskih, plesnih in drugih umetnostnih projektih. 
Blok poezije, proze in dramatike, ki zajema več kot polovico obsega revije, je tokrat pospremljen s prevodi tujih gostov na letošnjih Trnovskih tercetih, gostja intervjuja je osemnajstletna pisateljica Nejka Omahen, esej o slikarju Urošu Paternuju pa objavlja Dejan Mantaroski . 
I. B.

Spomladi 1831 je odšel proti severu in svoje prvo misijonstvo nastopil v kraju Arbre-Croche (sl. Krivo drevo) na severnem bregu Michiganskega jezera. 
Pot ga je vodila skozi različne kraje, med drugim Dayton in Detroit, in na njej je srečeval ljudi, ki so živeli v divjini: pridigal jim je, jih krščeval ter jim delil zakramente. 
V Arbre-Croche so bili pred njim že drugi misijonarji, jezuiti, a je z leti misijon zamrl in tako je začela ugašati tudi vera. 
Vendar so Barago indijanci plemena Otavanov (angl. Ottawa) tam zelo lepo sprejeli. 
V cerkvi je bilo prostora za 400 vernikov. 
Baraga je krščeval in spreobračal indijance v krščansko vero. 
V pomoč mu je bil tolmač, ki je njegove besede prevajal iz francoščine v jezik indijancev - tudi Baragovo pridigo. 
Ti indijanci so bili srečni in miroljubni ljudje, skromni prebivalce zemeljske oble in znameniti pridelovalci sladkorja, ki so ga prodajali, da so si kupili najnujnejše - ter seveda lovci. 
Med drugim so se pozimi selili v toplejše kraje in se spomladi vračali k jezeru. 
Zima je bila tako mrzla, da je Baragi že pred darovanjem na oltarju zmrznila voda, s katero naj bi zalil vino.

Baragova biografija, ki jo je spisal Leon Stanislav Vončina (1826-1874), profesor cerkvene zgodovine in cerkvenega prava v ljubljanskem bogoslovju, in jo objavil že leto dni po Baragovi smrti, je precej natančna rekonstrukcija njegovega življenja, ki je lahko nastala predvsem pod zaslugi zelo dolgih in vsebinsko bogatih pisem, ki jih je Baraga pisal svoji sestri Amaliji. 
Baragov postulator, pater Bruno Korošak, v spremni besedi poroča, da mu je bilo prek vatikanske kongregacije za svetnike »nakazano«, da razglasitev Barage za svetnika ni več daleč. 
To posmrtno čast si je ta znameniti Slovenec zanesljivo zaslužil.

Zadnje poglavje z zgovornim naslovom Hvalnica vodi je avtorjev, bolje rečeno, pesniški in lirični naklon vodi in hkrati poziv prihodnjim rodovom, naj z vodo, ki je »zanj od nekdaj magnet, saj /.../ jo je med drugim mogoče videti, slišati, vohati, okušati in se je dotikati«, ravnajo vestno in s prizadevanjem, da bo še naprej »dar za žejo in zdravje«.

Milan Vincetič

Dodaten del spletnih dogodivščin je ta, da se za temi točkami skrivajo tudi igrice. 
Te smo oblikovali tako, da je treba poznati vsebino in da torej ne gre le za igranje, pač pa povezovanje z besedili. 
Prav tako je z nalogami. 
Tudi te nas spodbujajo k poglobljenemu branju in k drugačnemu spoznavanju besedila. 
Tokrat je postavljena besedna igra, v kateri moramo povezovati narečne in starinske besede s ustreznimi knjižnimi sopomenkami. 
Vse so vzete iz besedil in posebej iz slovarskega dela, zato nas po treh napakah igra sama »vrže« v slovarček. 
Je animirana in opremljena tudi z zvokom in ti elementi malce zakrijejo poučnost ter ji nadenejo zabavno preobleko.

Svoj način umiranja nosim sam s seboj

Knjiga pa ima seveda tudi svojo šibko stran, ki je vsebovana že v pod ali nadnaslovu samem. 
Gre za zbirko esejev, kar pomeni, da se nekatere misli podvajajo, in da ji že v zasnovi določena fragmentarnost zbija nekaj očarljivosti, v kateri bi zagotovo zažarela, če bi se avtor in urednik odločila za malo več vložene energije in iz fragmentov sestavila kompaktno celoto. 
To bi obenem lahko še očistili delov, ki so namenjeni izključno strokovni antropološki javnosti. 
Potem bi bila Andaypa zares čarobno potovanje v vasico Ambonwari, tja dol v Papua Novo Gvinejo, in obenem tiha hoja k lastni biti, ki se dogaja tu in zdaj.

Najpogosteje ta novica izzove nerazumevanje, pomešano z nejevernostjo. 
Zidar in soneti? 
Mordovski zidar in slovenski poet? 
Nič drugače, točno tako.

Ugotovil je, da sonetnih vencev v literaturi ni tako zelo veliko in da bo v tem primeru porabil veliko manj denarja za zbiranje knjig in sestavljanje kartotek. 
Ni namreč mogel predvideti, da bo čez dvajset let imel največjo zbirko sonetnih vencev na svetu. 
»Hotel bi narediti nekaj takšnega, ob čemer bi ne bil greh pomisliti na slavo,« je napisal v avtobiografiji. 
Čez dvajset let ga je doletela tudi slava. 
A do tedaj ... 
Do tedaj se je vse šele začenjalo. 
Ko je pregledal domačo knjižnico, je odkril le dvaindvajset sonetnih vencev. 
Malo ... 
Vendar je takrat že vedel, da ga njegovi stihi ne bodo proslavili kot poeta. 
Ker v njem ni pristnega talenta in ga ne bodo »nikdar imenovali Puškin ali Evtušenkov«. 
Z manj pa se ne bi mogel sprijazniti. 
Dojel je, da je njegovo poslanstvo v iskanju, v zbiranju. 
Sonetne vence je iskal povsod. 
In jih našel, celo v porodniškem vestniku. 
Pisal je na desetine, stotine pisem avtorjem sonetnih vencev, jih prosil, naj mu pošljejo svoje knjige, preživljal je dolge ure v knjigarnah, naročal mnoge dnevnike in dobival iz njih nove informacije ter znova pisal pisma - pesnikom, filologom, zbiralcem knjig. 
Pisal je na vse strani države in čez mejo.

Gregorij Melentjev je imel dve oporni točki: poklic in raziskovanje. 
Raziskovanje, v katerem je postal strokovnjak.

Perestrojka Melentjevu ni bila preveč všeč. 
Verjetno je čutil, da novo obdobje ne bo najbolj naklonjeno zanesenjakom, vendar se ni umaknil; še naprej je negoval muzej kot najljubšega otroka.

V enem od pisem je pisal o tem še bolj doživeto: »Muzej sonetov, imenovan France Prešeren - to je moj zaščitni znak, to so moje sanje in vsa moja pričakovanja, navdihi in izgubljenost, vir zdravja in čutenja ter vse ostalo v življenju in bivanju.«

Anatolij Barabanov je vojak v pokoju. 
Več kot desetletje je zbiral prevode Shakespearovih sonetov. 
V Tjukinu je našel edinega somišljenika. 
Najverjetneje takšni zanesenjaki gradijo svet. 
In dokler oni delujejo, živi tudi Melentjev. 
V četrti številki letošnjega letnika je dnevnik Ural objavil trideset strani dopisovanja Melentjeva z Ineso Jerenburg. 
In vse to se je začelo z zbirko genialnega slovenskega poeta Franceta Prešerna.

