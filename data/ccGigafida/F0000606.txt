GOSPOD MATIČ ŽE DVAJSET LET VODI GODBO V LOŽU

Pred dvajsetimi leti smo godbeniki spoznali, da je za nadaljnji razvoj godbe nujno potrebno pridobiti k sodelovanju človeka s primerno glasbeno izobrazbo. 
Tako se je po napornem iskanju ustrezne osebe zgodilo, da smo se v Ljubljani srečali z gospodom Matičem in ga povabili k sodelovanju. 
Že po nekaj letih se je pokazalo, da je bila odločitev pravilna, saj se je znanje godbenikov in s tem kvaliteta izvajanja orkestra pričela opazno dvigovati. 
Predvsem strokovnost novega dirigenta, pa tudi vezi, ki so se s časom stkale med njim in godbo sobotrovale temu, da je gospod Matič tudi po dvajsetih letih še vedno med nami. 
Nekateri, nekoliko vraževerni trdijo, da omenjena razloga nista edina botra njegovega tako vztrajnega dela v Loški dolini. 
Resnici na ljubo je potrebno povedati, da smo se godbeniki že na prireditvi ob občinskem prazniku daljnega leta 1976, ko je godba nastopila pod vodstvom novega dirigenta nemalo začudili ob novici, da gospod Matič praznuje rojstni dan prav ob našem občinskem prazniku. 
Rojen je bil prav na dan, ko so partizanske enote napadle Lož. 
Zanimivo naključje torej. 
Pa to še ni vse. 
Prav mogoče je, da smo bili pri iskanju primernega strokovnega vodje deležni celo Božje pomoči. 
Kako bi sicer razložili naključje, ki sledi prejšnjemu? 
V krajih, kjer je rojen gospod Matič ne častijo svetnikov tako kot pri nas, ko kraju pripada določen zaslužen sveti mož. 
Častijo jih rodbinsko. 
Vsaka družina ima izbranega svetnika, in glej ga zlomka, patron družine Matičevih je prav sveti Jurij, kot je to primer v kraju kamor je prišel voditi in učiti družbo amaterskih godcev.

V dvajsetih letih smo doživeli veliko lepih in prijetnih trenutkov, pa tudi tistih malo manj prijetnih in napornih je bilo nekaj, saj nas je velikokrat "masiral", kadar kdo ni znal zaigrati tega in drugi drugega takta. 
Takšne trenutke vaj najlepše opisujejo naslednji satirični verzi, ki jih je sestavil dolgoletni godbenik gospod France Žnidaršič:

