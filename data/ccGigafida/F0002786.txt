Poskrbite za varnost

Opozorila policijske postaje Ribnica občanom

Jeseni nekaj tisoč učencev brez profesorjev?

Po podatkih, ki smo jih povzeli na osnovi prispelih prijav na razpise, objavljene v 8. in 9. številki Šolskih razgledov z dne 24.4. in 15.5.1995, bo v novomeških srednjih šolah ob pričetku novega šolskega leta manjkalo 26 profesorjev slovenščine, tujega jezika in matematike. 
Ker bi ti profesorji samo v septembru 1995 opravili približno 2200 ur pouka (v celem šolskem letu okrog 22000 ur), sprašujemo, kdo bo namesto njih poučeval te predmete, če ne bo prijav.

To bi se lahko zgodilo, če se bodo profesorji tako slabo odzivali na razpise, kot so se zadnja leta, in če bodo tisti, ki so doslej vztrajali, še naprej tako množično odhajali. 
Dejstvo je, da so marsikateri že po letu ali dveh pravilno ugotovili, da je na šoli preveč dela za premajhno plačilo. 
Tudi bajeslovno dolge počitnice, v katere javnost (zakaj?) praviloma šteje tudi vse sobote in nedelje, ki so med 5.julijem in 20. avgustom, tega menda ne morejo odtehtati.

Ob malo bolj optimističnem pogledu na zbrane podatke, bi se do konca avgusta vendarle utegnila prijaviti vsaj tretjina kandidatov, vendar bo še vedno kakih 2000 učencev ostalo brez profesorjev.

1. 
Predlagamo, da nihče od profesorjev angleščine s 1.9.1995 ne sprejme več kot 23 učnih ur tedensko, kot to določa tudi zakon (195. člen ZUI).

Če bo ministrstvo še naprej plačevalo učitelje, za katere bo vedelo, da nimajo zahtevanih kvalifikacij, bo zavestno kršilo zakon, zato bo ovadba več kot utemeljena.

DVE KAPELICI NA ŽAGI - V vasici Žaga ob Kolpi pod Kostelom sta dve kapelici. 
Večja je novejša, zgrajena leta 1910, manjša pa starejša in tudi najstarejši ljudje v tej vasi ne vedo, kdaj je bila zgrajena. 
Po ustnem izročilu se je ohranilo, da jo je postavil neki hvaležni kmet, ker je ostal živ, ko so se mu tu splašili konji. 
Zgradil je kapelico in vanjo postavil sliko Marije sedem žalosti. 
Pred kakimi tremi leti se je v manjšo oz. starejšo kapelico zaletel avto Elektra. 
Škodo so si ogledali policisti, predstavniki Zavoda za varstvo naravne in kulturne dediščine in Elektra. 
Zagotovili so, da bo škoda popravljena. 
Doslej ni bilo narejenega nič, le podobo Marije sedem žalosti so iz manjše kapelice prestavili v večjo (ki je posvečena isti Mariji) in opozorili domačine, naj jo skrbno varujejo. 
(Foto: J. Primc)

TO JE TA PRAVO! 
- Ob nedavnem nastopu moškega pevskega zbora na otvoritvi v Livoldu je neka gostja vzkliknila: "To je ta pravo, to mi je všeč, ko ženska dirigira moškim!" 
Zbor namreč vodi in dirigira moškim pevovodkinja Boža Kastelic.

KOČEVJE - Pogodbo o uporabi prostora je treba skleniti med občino Kočevje ter Ministrstvom za obrambo in Ministrstvom za notranje zadeve, ki imata svoja vadišča in prostore na območju kočevske občine. 
Zdaj občina nima nobenega vpogleda, kaj se na teh območjih dogaja, ministrstvi pa ne plačujeta občini nič za uporabo njenega prostora.

Občina Kočevje je druga največja v državi (takoj za Novim mestom), a je najredkeje naseljena, saj ima po odcepitvi nekaterih delov le še 17.000 prebivalcev. 
Velika večina prebivalstva je v dolini okoli Kočevja, obširno območje Kočevskega Roga pa premore le še eno naseljeno vas, Koprivnik. 
Zato je Kočevska vedno bolj zanimiva za tiste, ki se prizadevajo, naj bi tu ustanovili tako imenovani Kočevski naravni park. 
Žal o tej zamisli razpravljajo predvsem v Ljubljani in drugod, na Kočevskem pa bolj malo. 
Tudi občinski svet o tem še ni razpravljal, čeprav gre za občino in njene interese. 
Zaradi redke naseljenosti so v kočevski občini v primerjavi z ostalimi večje težave na področju gradnje, posodabljanja in vzdrževanja cest, vodovodov, šol, zdravstva itd.
To je le nekaj misli iz poročila in odgovorov župana Janka Vebra na nedavnem srečanju s člani Demokratske stranke Slovenije v Kočevju.

