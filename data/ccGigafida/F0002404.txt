Trenutna situacija na jugoslovanski rock sceni je v bistvu situacija na beograjski rock sceni in v njeni širši okolici. 
Seveda, Beograd kot tudi njegov pendant v Sloveniji Ljubljana diktira ta razvoj dogodkov in mladih bendov v potencialne zvezde. 
Razvoj bendov na podeželju je brez trdnih zvez v glavnem mestu skoraj nemogoč. 
No, kakorkoli že, situacija je sledeča:

ALBIN KOŠMERL

Namen dr. Lea Šešerka je očiten. 
Zelo se trudi opozoriti na svojo novo stranko, ki ji hoče v predvolilnem letu dati nek smisel obstoja in razpoznavnost tako, da si prizadeva za zapiranje jedrske elektrarne Krško. 
Kajpak je izbral tudi pravi trenutek za referendum, saj želi v polni meri izkoristiti ogorčenje ljudi zaradi francoskih jedrskih poskusov v Polineziji in ga usmeriti v proti NEK-ovsko razpoloženje v Sloveniji.

Slovenija bo z zaprtjem Krškega izgubila svojo energetsko suverenost in bo postala tako ranljiva, da jo bo mogoče celo izsiljevati. 
In to ne samo ekonomsko, ampak tudi politično. 
Cena električne energije v Sloveniji bi se zaradi obveznosti do Hrvaške in diktata tujih proizvajalcev elektrike zelo dvignila, kar bi še poslabšalo konkurenčnost slovenskega gospodarstva. 
Zgodba o uspehu, na katero smo Slovenci ponosni in računamo, da nas bo pripeljala v Evropo, bi se razpočila kot milni mehurček. 
Da ta trditev ni iz trte izvita, dokazuje dogajanje v ekonomsko brez dvoma močni državi Švedski, kjer sindikati zahtevajo nadaljnje obratovanje švedskih jedrskih elektrarn, ki bi jih glede na njihov referendum morali začeti zapirati. 
Tudi švedsko gospodarstvo in življenjski standard bi zaradi zaprtja jedrskih elektrarn, ki dajejo približno 40% vse električne energije (v Sloveniji daje elektrarna Krško samo malo manj), utrpela tako hud udarec, da se ogromno delavcev boji za svoja delovna mesta.

