Maribor - Na kvalifikacijskem košarkarskem turnirju skupine E za uvrstitev na mladinsko EP l. 2000 sta bili sinoči v dvorani Tabor odigrani dve tekmi. 
Najprej je Grčija po pričakovanju visoko z 91:27 (47:16) premagala Švico, nato pa je Hrvaška po zanimivi in razburljivi igri ugnala Latvijo z 52:50 (28:21) . 
Vrstni red po 3. kolu: Latvija 5, Slovenija 4, Hrvaška in Grčija po 3, Švica 2; para 4. kola: Grčija - Hrvaška (18), Slovenija - Latvija (20), Švica prosta. 
Z. G.

V elitni ligi prvakov je bila avstrijska ekipa Remus Bärnbach iz Köflacha z dvema madžarskima, ukrajinskim in nekaterimi domačimi reprezentanti po kakovosti povsem pri vrhu med šestnajstimi možnimi celjskimi tekmeci. 
»Nasprotnik je dovolj atraktiven, tako da lahko računamo na polno dvorano Golovec. 
Še bolj smo zadovoljni zaradi kratkega potovanja, ki ne bo preveč obremenilo naše blagajne,« je po žrebanju dejal Turnšek, medtem ko je prvi strokovni mož Celjanov Sead Hasenefendić povedal: »Avstrijski prvak ima zelo dobro ekipo, sploh če zanj res igrajo Ukrajinec Černi in nekdanji igralci madžarskega Fotexa. 
Naš cilj je zmagati na obeh tekmah.«

Zmagal le Aleksej Širov

