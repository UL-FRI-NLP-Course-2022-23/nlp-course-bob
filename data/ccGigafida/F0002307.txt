Pahuljev oče je s sinovi in sorodniki lahko postavil hišo od temeljev do strehe, kajti fantje so se izučili različnih poklicev, največ pa je bilo zidarjev. 
Zato je bilo tudi Blažu usojeno, da bo šel po očetovih stopinjah, v glavnem pa je delal krušne peči. 
A čeprav je imel svoj poklic rad, je naneslo, da je leta 1948 prišel iz rodne Ribnice na komite v belokranjski Črnomelj. 
Vendar mu je bolj kot politika dišalo delo v gospodarstvu, zato je pograbil ponujeno priložnost in sredi leta 1952 postal direktor črnomaljskega Komunalnega podjetja, ki se je kmalu preimenovalo v Begrad.

A. B.

Prodati ali še čakati? 
- Previdnost pri Kovinotehni - V Petrolu 200 tolarjev dividende za delnico

Dolenjska borznoposredniška družba, d.o. o.

Glavni trg 10, 8000 Novo mesto

META

PRIKAZ SODOBNE OBNOVE KOPALNIC - Prejšnji četrtek je Termotehnika v svoji trgovini v Mačkovcu pripravila prikaz montaže suhomontažnih elementov za obnovo kopalnic in ostalih sanitarnih prostorov nemškega proizvajalca Burda, razstavili so tudi pipe Hansa, tuš kabine Refleks ter še nekatere druge proizvode, ki jih potrebujemo pri obnovi kopalnic. 
Omenjene novosti si je z zanimanjem ogledalo več ljudi. 
Direktor Termotehnike Jože Papež je dejal, da so dosedaj obnovili že okrog 200 kopalnic, pri tem pa so pogrešali enostavnejši in prijaznejši način obnove tako za monterja kot tudi za stranko. 
Odločili so se, da v trgovini ponudijo tudi kvalitetnejše pipe, kot so pipe Hansa in tuš kabine refleks iz kaljenega stekla. 
(Foto: J. Dorniž)

NOVO MESTO - Strokovna služba območne organizacije Zveze svobodnih sindikatov za Dolenjsko je izdelala oceno gibanja plač v dolenjski regiji v letošnjem letu in predstavila problematiko minimalnih plač in izplačevanja regresa. 
Iz te ocene je razvidno, da se povprečne plače v regiji postopno približujejo povprečnim slovenskim, plače poslovodnih delavcev pa so se umirile na povprečju 417.000 tolarjev bruto. 
Več kot 1.000 zaposlenih v regiji prejema minimalne plače ali še nižje, regresa za letos pa še ni izplačalo najmanj 100 delodajalcev na Dolenjskem in v Beli krajini.

BREŽICE - Svetniki združene liste so protestno zapustili ponedeljkovo sejo brežiškega občinskega sveta, ker je svet, s sicer pičlo večino, zavrnil njihov predlog, da bi tega dne svet razpravljal o komisiji za volitve, imenovanja in kadrovske zadeve. 
Svetniki omenjene stranke že dalj časa nasprotujejo sedanjemu sestavu komisije, saj v njej nimajo svojega predstavnika, zaradi česar so, kot pravijo, v neenakopravnem položaju z drugimi strankami.

