Še več, evropske razmere so takšne, da se tovorni promet povezuje - v teh dneh so na primer nemške železnice (DB), že prej povezane s tovornim delom nizozemskih, kupile tovorni del poljskih železnic (PKP). 
Povezujejo se tudi italijanski (FS) in švicarski (SBB) železničarji. 
Take povezave avstrijskih, čeških, slovaških, madžarskih in slovenskih železničarjev lahko pričakujemo prav v kratkem; direktor Rekar napoveduje, da bo v prihodnjih petih letih na evropskih progah samo še štiri do pet velikih operaterjev. 
V potniškem prometu slovenski železničarji smelo načrtujejo posodobitev voznega parka: končni cilj je 10 do 12 vlakov z nagibno tehniko in z njimi štiriurno potovanje do Münchna.

Ljubljana - Konec minulega tedna smo v Delu poročali s tiskovne konference častnega razsodišča na znanstvenoraziskovalnem področju (v nadaljevanju ČR), ki je javnosti predstavilo prve rezultate svojega dela. 
To so bila stališča o osnutku raziskovalnega zakona in o dveh konkretnih primerih ravnanja uglednih znanstvenikov, ki naj bi grobo kršila etične norme.

Grega Repovž

Washington je spet na nogah. 
Tokrat ne zaradi kakšne afere, ki bi jo ušpičil Bill Clinton, temveč zaradi velikega vohunskega dosežka, ki je uspel Kitajcem. 
Čeprav v ameriški prestolnici zdaj vsi v en glas zatrjujejo, da so Kitajci v zadnjih dvajsetih letih vztrajno kradli vojaško jedrsko tehnologijo ZDA, skupaj s podatki za izdelavo vseh sedmih najsodobnejših jedrskih bomb, ki jih imajo Američani v svojih orožarnah, gre brez dvoma za eno največjih vohunskih afer v zadnjih letih, ki je bolj posledica slabega varovanja največjih skrivnosti kot kitajskih vohunskih sposobnosti.

Jasna Kontler - Salamon

»Za naše razsodišče je pomembno, da dobimo vse potrebne podatke. 
V tem primeru smo menili, da jih imamo - imeli smo tudi stališči dr. Rasporja in dr. Strmčnika - in zato se nam ni zdelo potrebno, da zbiramo še dodatne izjave.«

Izreden odziv na skladov razpis

