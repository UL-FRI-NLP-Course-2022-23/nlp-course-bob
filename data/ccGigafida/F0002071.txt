Bojan Bevc lahko tisočkrat reče, da vabila na zaslišanje v Zagreb še ni dobil, ko pa ga bo, se bo nanj že odzval. 
Če bi se hotel odzvati, je imel zdaj že nekaj priložnosti, da bi se lahko. 
Dejstvo je, da mu hrvaško sodišče prek slovenskega že od februarja poskuša vročiti poziv na zaslišanje, a jim vročanje ni uspelo. 
Sodišče mu je pošiljalo poziv na njegov naslov, ki ga je našlo v centralnem registru prebivalstva. 
Naslov se je ujemal s tistim, ki so ga imeli na upravni enoti. 
Pošta pa se je vračala z napisi preseljen. 
Tako držijo Bevčeve besede, da poziva ni dobil. 
Kot to, da vsi vedo, kje dela. 
End of story. 
Zato se v Zagrebu pač ni pokazal.

Zakaj? 
Človek ima odprtih več front, kot bi jih zmogel Napoleon. 
O njih smo že pisali in bi se z naštevanjem le ponavljali. 
In jih odlično, ampak res odlično upravlja. 
Če mu uspe prebroditi vse zdajšnje nevarnosti, lahko mirno odpre šolo za krizno komuniciranje z javnostjo.

