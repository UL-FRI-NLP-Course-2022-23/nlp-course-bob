'Najzahrbtnejša oblika razdora je, ko ljudje začno spreminjati običajno obnašanje, zato da bi zmanjšali dejavnik tveganja', pravi Hamish McRae, pisec kultne knjige Svet leta 2020. 
Predsednik George W. Bush poziva Američane k normalnosti, češ, strahova pred letenjem in trošenjem sta odveč. 
In vendar je 11. september že zarezal v družbeno in ekonomsko tkivo: potovanja, mobilnost ljudi, odpovedi prireditev, zvišanje zavarovalnin. 
'Edino, česar se moramo bati, je strah - brezimna, nerazumna, neupravičena groza, ki ohromi prizadevanja za toliko potrebni korak naprej,' je v inavguracijskem nagovoru davnega 1933. izjavil Franklin Delano Roosevelt. 
V času depresije je bil strah ekonomski, ta naš je splošen. 
Ko napad z biološkim orožjem zadene 7-mesečnega otroka, po naključju v pisarni televizijske hiše, in ko so klice antraksa v prezračevalnem sistemu ameriškega kongresa in pri kakih tridesetih uslužbencih, potem dolgo senco strahu občutijo vsi.

Slaščičarne in pekarnice Al Hatami, Al Nur in Al Šifa v Sani, ki uporabljajo za temeljno sestavino med, so del Bin Ladnove teroristične mreže Al Kaida, vpete v pranje denarja, trgovino orožjem in drogami. 
Še eden od izsledkov ameriškega zakladnega ministrstva, kako sofisticirana je v svoji preprostosti Al Kaidina miselnost. 
Tri jemenske državljane, ki se ukvarjajo s sladkim poslom, so že uvrstili na seznam 39 posameznikov in organizacij s terorističnimi povezavami. 
Obveščevalci trdijo, da naj bi bilo nekaj vodilnih Bin Ladnovih operativcev povezanih z medenim poslom in da teroristična mreža nadzoruje slaščičarne po vsem arabskem svetu in v Pakistanu. 
Težko umljiva ekonomija, posebej za ameriško pomet, pa tako izrazito vsajena v arabski svet. 
Samo še en dokaz, kako težko bo povezati niti. 
Nemara tudi, kako zelo blizu so.

V tem tednu je minilo eno leto od zadnjih parlamentarnih volitev. 
Pred letom dni, natančneje 15. oktobra 2000, je liberalna demokracija ponovno dobila toliko glasov, da je njen predsednik Janez Drnovšek lahko sestavil koalicijo z dvotretjinsko večino. 
Koalicija se je obdržala do danes, trdna pa popolnoma ni več. 
Nad njo visi odločitev predsednika vlade Drnovška, da bo morebiti zapustil vodenje vlade in kandidiral za predsednika republike. 
Vendar tudi v tem tednu dejanskega vpliva štirinajst dni znane Drnovškove odločitve še ni bilo moč zaznati - koalicija in njene stranke za zdaj nadaljujejo z usklajevanji in vlada brez pretresov sprejema zakone.

Doma ga predsednik najbolj vplivne arabske države, ki je v različnih obdobjih negovala islamizem, panarabizem, palestinski nacionalizem in komunizem, izvaja s trdo roko. 
Na mednarodnem odru spretnost kaže v manevriranju med arabskimi državami in Ameriko. 
Prve se v odnosih s Kairom nikdar niso otresle sumničenj zaradi njegovega miru z Izraelom. 
Druga je zaradi njega z njim zlezla v posteljo. 
Washington si občasno ljubimkanje z Egiptom od leta 1979, ko sta Sadat in Menachim Begin v Camp Davidu podpisala prvi mirovni sporazum med židovsko državo in arabsko sosedo, kupuje z 2 milijardama dolarjev na leto. 
Po napadu na Ameriko se je pokazalo, da ta vsota in obljuba o modernizaciji egiptovske vojske kupi tudi zvestobo. 
Amerika od začetka vojne proti terorizmu kritično govori o drugi ljubici v regiji - Savdski Arabiji; o Egiptu molči. 
Mubaraku gre zaenkrat dobro.

Barbara Šurk

Naravno stanje človeštva je vojna. 
Obdobjem spopadov sicer sledijo obdobja miru, ki pa rabijo predvsem temu, da si vojskujoče se stranke odpočijejo in opomorejo za nadaljnje bitke, pogosto pa tudi zamenjajo strani oziroma zavezništva. 
Do nekoliko daljših obdobij miru pride le, kadar se vzpostavi ravnotežje moči. 
Spopadi se začnejo takoj, ko se krhko ravnovesje iz katerega koli razloga poruši.« 
Takšen bi lahko bil povzetek poročila o našem planetu, ki bi ga Nezemljani, če bi seveda obstajali, poslali domov.

Poučeni z zgodovinskimi izkušnjami vemo, da je za vzpostavitev in upoštevanje ravnotežja moči potrebno razumevanje miselnih vzorcev nasprotne strani. 
Do tega je v zadostni meri prišlo tako po napoleonskih vojnah kot po drugi svetovni vojni. 
Današnji položaj je drugačen, saj ni ne političnega, ne gospodarskega, ne vojaškega in ne vrednostnega ravnovesja; zato tudi ni pravih razlogov, da bi nas čakalo obdobje miru. 
Posledično lahko z ene strani pričakujemo bombardiranja in druge vojaške akcije, gospodarske sankcije in podobne ukrepe. 
Z drugih strani lahko še naprej pričakujemo samomorilske teroristične napade, ugrabitve, biološki in kemični teror ter ultimativno najbrž tudi jedrski napad.

Če bodo ponudbe enake, prednost slovenskemu kupcu

Verjetno bi bila zgoraj zapisana lastniška struktura bank v slovenskem prostoru le začasna. 
Toda nič ne de, na trgu se bo izkazalo, katera rešitev je učinkovitejša, ne pa da danes o tem vnaprej modrujejo razni politiki in strokovnjaki. 
Ne razumem torej, zakaj morajo politiki vnaprej zavračati posamezne potencialne lastnike, pa četudi so to slovenska podjetja. 
Politiki naj poskrbijo predvsem za to, da se bo v proračun vrnilo čimveč davkoplačevalskega denarja.

Prodaja bank tujcem je oblika tujih direktnih investicij - prodaja premoženja. 
Ta je najbrž koristna ali celo nujna, če sami nimamo dovolj prihrankov, če ne znamo upravljati s premoženjem, ki ga imamo, ali pa, če to sicer znamo, a brez prodaje tujcem ne moremo doseči drugih ciljev, na primer priti v EU. 
Te tri zahteve za presojo koristnosti tujih investicij nasploh se zde razumne, saj ne vsebujejo ideoloških in ali nacionalističnih predsodkov. 
Z njimi lahko presojamo vsako posamezno tujo investicijo. 
Z nekaj poenostavitvami oziroma s kančkom tistega, kar imenujemo zdrava kmečka pamet, tako omogočajo presoditi tudi, ali je prodaja bank tujcem res tako zelo koristna, kot se zdi vladi in navdušencem nad vsem, kar prihaja iz tujine, če je ta zahodno od nas.

In ta film je težko zavrteti nazaj. 
Morda bi se ga dalo tako, kot je hudo spodrsnilo televizijski novinarki, ko je Janeza Janšo proglasila za predsednika društva novinarjev. 
Za začetek.

Travma, spomin in pozaba

Vladavina ljudstva ali kapitala?

Uradno mnenje sekretariata za zakonodajo (kot službe državnega zbora) namreč jasno pravi, da je imel zakonodajalec z uvrstitvijo odstavka, po katerem »Svet RTV Slovenija glasuje javno«, v četrti odstavek 19. člena zakona o RTVS, v mislih vsa glasovanja sveta. 
To določbo pa predlagatelj razume kot splošno določbo. 
Povsem razumljivo je, da je bila kot splošna določba tudi predstavljena poslancem, ki so zanjo večinsko glasovali. 
V mnenju sekretariata namreč še jasno piše, da so zato dopolnila tudi pri drugih členih, ki govorijo o volitvah in imenovanjih, odveč, saj je bilo pravilo o javnem glasovanju sveta sprejeto kot splošno pravilo. 
Iz tega torej jasno izhaja, da je glasovanje javno.

Ali je med ciljema močna zveza: je za obstoj in delovanje Al Kaide, mreže Osame bin Ladna, nujen talibski režim?

Izraelsko-palestinski spor je seveda ena izmed razlag, zakaj je Bližnji vzhod tako dolgo ostajal drugačen: gre za odkrito podpiranje konfliktnosti ter ohranjanje političnih in družbenih prisil, ki bi bile sicer mnogo manj sprejemljive. 
Osama bin Laden je začel resneje teroristično delovati leta 1993, ko se je začel mirovni proces v Oslu. 
Za tistega, ki zavrača politično in socialno odpiranje, je mir največji sovražnik. 
Če bi se med Izraelci in Palestinci spet začel mirovni proces, ne verjamem, da bi oslabil bin Ladnovo silovitost. 
Toda dolgoročneje bi vplival tudi nanj, saj bi ogrozil avtokratske režime in zmanjšal število novincev v gibanjih, kakor je bin Ladnovo.

Kdo še ni slišal za Platonovo Državo, eno najbolj veličastnih stvaritev filozofskega idealizma? 
V tej »idealni« državi najvišji razred sestavljajo filozofi in vladarji, ki jih odlikuje predvsem modrost. 
Nižji razred so stražarji oziroma pomočniki, ki morajo zavarovati državo navzven in navznoter. 
Da bi se med njimi iztrebila sleherna sebičnost, naj jim bodo vzgoja, žene in otroci skupni, pravi Platon. 
Odlika stražarskega stanu je možatost. 
In potem je tu še tretji stan, ljudstvo, množica poljedelcev, rokodelcev in trgovcev, ki skrbi za vsakdanje potrebe. 
Poglavitna vrlina tega stanu je brzdanje nagonov.

Manj je znano, da si je Platon ta utopični ideal zamislil kot oster kritik obstoječe države in družbene ureditve. 
Govori namreč o dveh državah, o državi bogatinov in državi revežev. 
Šiba mamonizem, »trotovstvo«, špekulantstvo, uživaško brezdelnost »zlate« mladine, ki da mora nujno pripeljati v katastrofo; šiba periklejsko državo z vsemi njenimi pristanišči, ladjedelnicami, dolgimi zidovi in »podobnimi šemarijami«. 
Tedanje razmere označuje kot vojno vseh proti vsem, zato reforme na podlagi obstoječega ne bi pomagale. 
Potreben je radikalen preobrat v dušah, temeljita očiščevalna kura z »rezanjem in žaganjem«.

Če Francis Fukuyama piše o dvajsetem stoletju kot koncu ideologij (in s tem v nekem smislu same zgodovine), potem lahko mirno dodamo, da se je že davno pred tem začela erozija utopizma kot takega, kajti nihče ni razvil »velikega utopičnega sistema«. 
Pravzaprav se je ta erozija začela takoj po prosvetljenstvu. 
Potem so prišli razredni boji, vojne, koncentracijska taborišča ter večji in manjši orwellovski svetovi, podprti s takšnimi in z drugačnimi doktrinami, dokler se nismo znašli na velikem pogorišču ideologij. 
Dvajseto stoletje si je privoščilo malo »romantike« le še z zaverovanostjo v t. i. tehnološko prihodnost.

Kadar se gospodarske razmere slabšajo, je vedno veliko možnosti za rekrutiranje novih članov.

Nekdaj je veljalo: zunanja politika je stvar izbire in ne nujnosti. 
Po novem pa je tako eno kot drugo: zunanja in notranja politika, nacionalna varnost in mednarodno sodelovanje so med seboj neposredno prepleteni. 
Spričo pretečega globalnega terorizma (pa tudi klimatskih katastrof, migracij, strupov v živilih, organiziranega kriminala) predstavlja edino pot do nacionalne varnosti transnacionalna kooperacija. 
Velja paradoksno načelo: države se morajo zaradi nacionalnih interesov 'de' nacionalizirati in 'trans' nacionalizirati, torej opustiti suverenost, da bi v globaliziranem svetu lahko bile kos svojim nacionalnim problemom. 
Po terorističnem napadu je nemška notranja politika postala pomemben sestavni del notranje varnostne politike ZDA, torej ameriške zunanje politike in s tem med sabo prepletene notranje, zunanje in obrambne politike Nemčije, Francije, Pakistana, Velike Britanije, Rusije in mnogih drugih držav.

Je Nemčija v vojni? 
Max Weber je izhajal iz predpostavke, da odločitev o vojni in miru sodi med »bistvene značilnosti« države. 
Sam sem prebivalec Münchna. 
Kdo v imenu prebivalk in prebivalcev Münchna odloča o vojni in miru? 
Münchenski mestni svet? 
Bavarska deželna vlada? 
Nemški bundestag? 
Zvezni kancler? 
Evropski parlament? 
Evropska komisija? 
Nato? 
Ameriški predsednik Bush? 
Varnostni svet ZN? 
Formalno je to morda res urejeno, dejansko pa je prav to zdaj postalo nejasno. 
Nacionalna praodločitev o vojni in miru ni več avtonomna zadeva posameznih držav. 
Kar je za Maxa Webra predstavljalo nerazvezljivo enoto - suverenost in državnost - se je že zdavnaj razvilo v različni smeri. 
To pomeni: opravilno sposobnost držav je treba de facto pojmovno dojemati neodvisno od dosedanjih predstav o suverenosti in avtonomiji in jo politično opredeliti.

Tako vsaj izhaja iz tistega, kar se je dalo »zasebno« slišati od diplomatov nekaj držav - podpisnic tega sporazuma, ko so se nedavno zbrali v Solunu v Grčiji. 
Bojijo se, pravijo, da je zadeva pred razpadom, saj »nove mednarodne razmere spreminjajo prioritete«. 
V navadnem jeziku to pomeni: v primerjavi s kakim drugim območje evropskega jugovzhoda ni videti več dovolj nevarno, da bi tja pošiljali denar.

Medtem ko se bo šele videlo, koliko denarja in v katerih smereh bo odtekal, pa nekatere analitične ustanove potrjujejo upravičenost bojazni IMF. 
Strokovnjak Inštituta za mednarodno gospodarstvo v Washingtonu pravi, da bo »vsaka država, ki se bo znašla na prvi bojni črti v tej vojni, ugotovila, da se dá do denarja priti tudi veliko laže, kot se je doslej«.

Dr. Darij Zadnikar: Dnevnik (3)

Jack Kerouac in bin Laden

Popoldne sodelujem na okrogli mizi na temo »globalizacija«. 
Poleg mene sodelujejo še Marko Crnkovič, Bogomir Kovač in Andrej Kurnik. 
Presenečen sem, ker je Linhartova dvorana polna študentk in študentov. 
Nisem navdušen nad okroglimi mizami, kjer bi kot na nogometni tekmi morali zastopati diametralno nasprotna stališča. 
Marko pove, da je kulturna ekspanzija tudi širitev svobode. 
Ne vem, ali misli resno ali pa gre le za retorično provokacijo. 
Zadeva je bila prekratka, da bi jo razčistili. 
Bogo zastopa ekonomski diskurz, čeprav vem, da vidi prek njega. 
Na koncu izzveni v fukuyamovsko apologijo liberalizma. 
Andrej govori o politiki zastavljanja lastnih teles v antiglobalističnem gibanju in hkratnosti direktnih akcij in alternativ. 
Imam občutek, da sem s svojim prispevkom popolnoma »usekal mimo«. 
Hotel sem pokazati, da smo vsi vpleteni v te procese in da smo dolžni zavzeti stališče in politično delovati. 
Naštel sem nekaj podatkov o izkoriščanju delovne sile iz No Logo ter vse skupaj zapakiral v kategorijo globalne krivde. 
Prišlo je do kulturnega kratkega stika med katoliškim in protestantskim pojmovanjem krivde. 
Eno zahteva le občutek greha in kesanja, drugo pa aktivizem.

Marko Zorko

Mirno in hladno je treba ugotoviti, da je v Afganistanu že trideset let človeška klavnica, resda z manjšim številom žrtev, kot je običajno, vendar se z leti nabere. 
V Afganistanu je na oblasti generacija, ki se je rodila v vojni in med tem ni bilo drugega kot vojne. 
Kadarkoli vidim talibanskega zunanjega ministra, ki je natanko tak kot njegovo ime - Vakil Ahmed Mutavakel - se mi zdi, da razumem njegovo nekoliko počasno začudenje, ki spremlja vse izjave: »Kaj pa je pravzaprav narobe?« 
Kaj je po tridesetih letih nenormalnega stanja še lahko normalno? 
Še pokrajina ni več normalna, njena usoda in usoda ljudi sta tako povezani, da so si postali podobni. 
Poglej povprečnega Afganistanca in videl boš Afganistan. 
Sicer pa se Afganistan že nekaj desetletij vidi samo iz zraka ali pa izza kakšne skale, za katero je skrit Afganistanec, ki opazuje kolone oslov, ki tovorijo orožje. 
To je svet Jeremiah, preživetje v svetu po katastrofi, scena za Fantoma, tod se premika »Ghost who walks«, »The man who never dies«. 
In Osama bin Laden je kot Marlon Brando v Apokalipsi danes. 
Na koncu zadnje doline, tja kamor najdejo pot samo še Stalkerji, v opustošeni pokrajini, za katero komaj verjameš, da še kaj zrase - in res, hrana pada iz neba - je skupina bradatih in zakrinkanih mož in njihov vodja je tak, da si lahko slikarji prste obliznejo, če iščejo pravi model za mesijo. 
Ali za padlega angela, kar je na koncu eno in isto. 
Vsenaokrog pa so povprečni Afganistanci, za katere se kar naprej sprašuješ, kako so tam sploh preživeli.

V naravi sveta je nepredstavljivo, da bi neka bio enota tako zavestno škodovala sama sebi, kot to dela človek. 
Domnevamo torej, da je treba človeka kot material ločiti od njegovega genetskega sveta. 
Tako kot je vse bolj domača predstava, da je bolezen pravzaprav »žival«, ki nas napada na našem lastnem terenu, tako se moramo sprijazniti z mislijo, da je Gen - tukaj ga promoviramo z veliko začetnico kot vrsto - samostojna miselna enota z lastno kulturo, nameni in cilji. 
Parazitira v nas, potrebuje nas za preživljanje, tako kot navadni metljaj potrebuje govedo. 
Bogve kakšni so njihovi resnični nameni. 
Domnevamo, da v programu ni posebne ure za moralno vzgojo in da se ne ukvarjajo s prav in neprav, ampak je cilj doseči končno število genetskih permutacij, bolj zaradi larpurlartistične narave kot resnega prizadevanja. 
Rezultat je lahko takoj zatem zmečkan in vržen v koš za smeti in začne se nov projekt za naslednjih 15 milijard, če je to sploh še kakšna številka. 
In ker potrebujejo Geni veliko gojišč za svoje eksperimente, so poskrbeli za material. 
Skoraj polavtomatična proizvodnja - dali so nam veselje do seksa in ljubezni, da se sami razmnožujemo, ustvarjamo nove inkubatorje za nove genetske kolonije, skrbimo in delamo za njih do konca in smo pripravljeni dati za program tudi svoje - domnevno svoje - življenje. 
Oni so gospodarji lutk. 
(Opomba: ni sicer posebej omenjeno, kako je ime štirim osnovnim Genom, domnevamo pa, da je eden Harry Potter in drugi Merlakenstein.)

Toda antraks je tovrstne individualne obrambne strategije izničil. 
Nič več ne pomaga izogibanje letalom in letališčem, zaman je odpovedovanje množičnim prireditvam in zastonj odrekanje vabečim razgledom z vrtoglavo visokih stolpnic. 
Tudi če počnete vse našteto, vam vest o antraksu že v rosnem nedeljskem jutru dostavi vaš jutranji dnevnik; televizija vam prebrano besedilo opremi z mikroskopsko sliko bakterije, ki jo prinese v vašo dnevno sobo; poštar pa vam v pismu iz vam neznanega, tujega sveta naposled dostavi še bakterijsko klico antraksa osebno - vam osebno.

Strah je orožje teroristov. 
»Teroristi so sami po sebi šibki,« opozarja dr. Polič. 
»Njihova moč je v tem, da ljudi čimbolj prestrašijo in tako države pripravijo do določenih dejanj.« 
Zato vsako obveščanje o terorističnih grožnjah širi strah med ljudmi in gre hočeš nočeš na roke teroristom in njihovim ciljem. 
»Toda,« dodaja dr. Polič, »če ljudem poveste, kako naj ravnajo s sumljivimi pisemskimi pošiljkami, če jim svetujete, kako naj se zaščitijo pred morebitno nevarnostjo, se ne počutijo več nemočne. 
Dobijo občutek, da lahko nadzorujejo dogajanje in jih je zaradi tega tudi manj strah.«

Mar nismo črnih koz že dokončno zatrli?

Kaj natančno pomeni teh 8500 kilogramov?

Število mikroorganizmov, potrebnih za povzročitev bolezni, ne igra odločilne vloge. 
Povzročitelj mrzlice Q je še mnogo bolj infektiven, tularemija prav tako, vendar je problem drugje. 
Bakterijo kuge ali tularemije je veliko težje ohraniti dolgo v stabilni oziroma infektivni obliki, saj v okolju propade že po eni uri. 
Mogoče pa je tudi, da bi se teroristi ali vojska raje odločili za razširitev s kugo okuženih bolh. 
S tem bi umetno ustvarili žarišče bolezni, za katero ne bi nihče vedel.

Kaj pa na primer gripa, ki jo malodane vsako leto prebolevamo. 
Bi njen virus lahko uporabili v kakšne slabe namene?

Subsaharska Afrika je daleč, Kosovo je blizu!

V Evropi so razmere precej drugačne kakor v ZDA. 
Evropa je v svoji organizaciji precej decentralizirana. 
Dopušča različne rešitve v različnih državah članicah.

Seveda so to vrhunske ustanove, najuglednejši inštituti, vendar je vprašanje, ali bi se tako organiziran sistem dovolj hitro uglasili v dober orkester v okoliščinah bioterorizma ali pri nenadnem pojavu velike epidemije. 
Tako je v Evropi več ekspertnih centrov v več državah in včasih ni jasno, kakšne so pristojnosti posameznih centrov. 
Tudi njihova funkcija je različna, nekateri so bili ustanovljeni kot del javnega zdravstva, drugi kot del univerz. 
V Evropi pač nikoli ne bo tako univerzalnih rešitev, veljavnih za vso EU, kot so v ZDA. 
Morda se to nekoč celo izkaže za prednost ...

(Smeh)

Za naše zadeve ni potrebnih petnajst laboratorijskih aparatur, od katerih ena stane sto tisoč dolarjev in več. 
Potrebujemo eno samo ali morda dve za primer bioterorizma in za vse druge infekcije in vse to lahko opravljajo isti ljudje. 
Tu nikakor ne gre za veliko denarja. 
Take primerjave mi sicer niso všeč, a za ceno enega hammerja bi dobili odlično opremljen laboratorij, ki bi lahko koristil vsej Sloveniji, tudi vojski. 
Zanesljivo bi ga lahko prikazali tudi kot stroške obrambe! 
(Smeh)

Igra sledi dogajanjem v svetu - v razmaku nekaj dni. 
Tisti, ki zdaj z Microsoftovim Flight Simulatorjem z letalom krmari proti Manhattnu, sicer ne vidi ruševin, a tudi Svetovnega trgovinskega centra ne. 
Kmalu po napadu je firma sporočila, da bo uničena stolpa odstranila iz simulatorja, ki ga zaradi realizma cenijo tudi letalske šole. 
Šok, ki ga je izzval napad, je tudi druge izdelovalce iger spodbudil k popravkom. 
Odlašajo z začetkom prodaje iger, ki bi lahko spominjale na atentate. 
Igre Crime Patrol, v kateri je polno streljanja in v kateri policisti uprizorijo lov na teroriste, sploh ne bodo poslali v trgovine.

Dr. Aleksander Merlo o rojevanju

Rada bi poudarila razliko med lajšanjem bolečine v drugih vejah medicine in sprejemljivostjo bolečine v porodništvu. 
Poskusite mi opisati, zakaj!

Dogaja se tudi, da je občasno pripravljenost nosečnice na bolečino tako slaba, da že po nekaj močnejših popadkih prične spraševati, ali ne bi poroda kar takoj dokončali s carskim rezom, saj vendar to boli. 
Ko z vprašanji in že po nekaj urah utrujenimi pogledi pričnejo spraševati še očetje, postaja pritisk na zdravstveno ekipo vse močnejši in rezultat je pogosto dokončanje poroda s carskim rezom. 
Ta problem že dolgo poznajo v zahodnoevropskih državah.

Ampak določeni trendi v pospeševanju porodov se vendarle kažejo, sicer ne bi moglo prihajati do tolikšnih razlik v dolžini normalno potekajočih porodov med štirinajstimi slovenskimi porodnišnicami.

Se vam ne zdi, da bodo nekateri tudi na ta račun skušali izboljšati svoje finančno stanje, s tem da bodo hospitalizirali nosečnice le za nekaj dni, medtem ko bodo tiste, ki so potrebne daljše hospitalizacije, odpuščali predčasno?

Marsikdaj imam občutek, da so ženske ob sami zdravstveni oskrbi na področju ginekologije in porodništva obravnavane v duhu nekega preživetega prepričanja, da morajo za svoje želje pač potrpeti. 
Kaj kot strokovnjak menite o neustrezni obravnavi ženske na tem področju?

Vsi so me spraševali: se ti je zmešalo? 
Saj tam pozimi 22 ur ne bo zares svetlo! 
Toda to me ne moti. 
Morda bo grozno, morda bo super, a vsekakor mi bo ostalo v spominu.

Anglija, Avstralija, Španija, Danska - v zadnjem času pri nobenem od vaših filmov ni šlo za hollywoodsko produkcijo in te očitno tudi v bližnji prihodnosti ni na vašem programu. 
Zdi se, da ste na begu pred Hollywoodom.

Tudi iz tega bi lahko nastala nova kariera.

Zaradi razvoja informacijskih in komunikacijskih tehnologij v zadnjem desetletju čas teče hitreje, dogodki se odvijajo tudi po nefizičnih svetovih,nove razmere pa so med drugim povzročile nastanek novih umetniških praks, katerih postopki vključujejo znanstvene discipline, tehnologije in nove ekonomije. 
Tako kot se umetniki soočajo z novim kontekstom, se z njim spopadajo tudi interpreti, pri čemer pogosto prihaja do zagat, nemalokrat zaradi tanke meje med umetnostjo, znanostjo in zabavo.

Umetnost, ki v svojih postopkih uporablja nove tehnologije in znanost, skozi različne vsebine zastavlja vprašanja o teh sredstvih in pa zlasti o kontekstih, v katerih se ta največ uporabljajo in ki pomenijo ključne momente ambivalentnih globalizacijskih procesov. 
Ne nazadnje pa umetniki v tovrstnih praksah ne počno nič drugega kot to, kar je sicer smisel umetnosti: tako s kritiko kot z vizijo in utopijo nam omogočajo reflektirati in bolje razumeti svet, v katerem živimo.

Ne bo hrumeč. 
Ne bo špektakelski. 
Ne bo izfantaziran, ne bo izplaniran. 
Najbrž ne bo pri polni svetlobi. 
Ne bo na CNN, razplamten v očeh. 
Svet se gotovo ne bo ustavil. 
Kot se ni ustavil, ko je projektil zablodil v afganistansko vasico Karam. 
Morda je umrlo celo 200 ljudi. 
Karambol.

Pred časom sem na tem mestu pisal o norih kravah kot o evrofenomenu; bolezen, ki je bila za zdravje precej manj ogrožujoča kot številne druge bolezni in škodljivosti (kajenje, alkoholizem, kardiovaskularne bolezni, debelost, aids), je izzvala splošno evropsko histerijo nezaupanja in zapiranja za lastne plotove; namesto treznega, organiziranega in predvsem skupnega ukrepanja proti širjenju bolezni so strahovi v ljudeh in celo v njihovih vladah začeli klicati po vrnitvi k domači, lokalni kmetijski proizvodnji; Angleži so postali sumljivi za Francoze, Francozi za Nemce, nam so se zdeli sumljivi vsi po vrsti.

