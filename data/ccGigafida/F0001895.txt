Na področju vizualnih umetnosti predvideva NKP ustanovitev Muzeja slovenske umetnosti (z izčrpno opisanimi nalogami), ki naj bi združeval področja in zbirke, za katere zdaj skrbita Narodna in Moderna galerija, Mednarodni grafični likovni center, Arhitekturni muzej in Galerija Božidar Jakac v Kostanjevici. 
Ker bo v večjem delu ta muzej izpolnjeval obveznosti po zakonu o kulturni dediščini, bo za njegovo financiranje in nadzor nad njim skrbela Uprava za dediščino pri MK. 
V sklopu teh umetnosti se dokument načelno dotika tudi področij arhitekture ter grafičnega in industrijskega oblikovanja.

