Pokojnemu kralju Huseinu vsi priznavajo vlogo mirovnika Bo sinu Abdulahu uspelo nadaljevati njegovo pot?

Od naših dopisnikov

Jeruzalem - V Izraelu so po ukazu ministrskega predsednika Benjamina Netanjahuja zastave spuščene na pol droga. 
V nedeljo je sklical žalno sejo vlade, kjer so spomin kralja Huseina počastili z enominutnim molkom. 
Tako Benjamin Netanjahu kot izraelski predsednik Ezer Weizman sta se skupaj s številčno izraelsko delegacijo udeležila pogrebnih slovesnosti v Amanu. 
Predsednik Weizman je takoj po novici o kraljevi smrti dejal: »Vsi v Izraelu in na Bližnjem vzhodu smo dolžni nadaljevati njegovo pot.« 
Izraelski radio predvaja samo resno glasbo, na Rabinovem trgu v Tel Avivu na dveh velikih video ekranih prikazujejo prizore iz kraljevega življenja, mimoidoči pa prižigajo sveče. 
Kralja Huseina častijo v Izraelu kot »kralja miru«. 
E. H. M.

Moskva - Rusijo naj bi na pogrebu kralja Huseina zastopal premier Jevgenij Primakov, ki je osebno poznal jordanskega vladarja. 
Toda v nedeljo zvečer je predsednik Boris Jelcin kljub nasprotovanju zdravnikov sklenil, da bo kar sam vodil rusko delegacijo v Amanu. 
V Kremlju pravijo, da je Jelcin želel osebno izraziti sožalje prijateljskemu jordanskemu narodu. 
Predsednik je v Aman odpotoval v ponedeljek ob šestih zjutraj, v Moskvo pa se je vrnil v večernih urah. 
B. S.

Peking - Kitajska globoko obžaluje smrt jordanskega kralja Huseina in visoko ceni njegov prispevek k miru na Bližnjem vzhodu, je poudaril kitajski predsednik Jiang Zemin. 
Kitajski voditelj je še poudaril, kako upa, da bodo globoko prijateljstvo, ki je doslej povezovalo Kitajsko in Jordanijo, še naprej razvijali tako kot za življenja pokojnega monarha. 
Vodilni partijski list Renmin ribao je ob smrti kralja Huseina objavil komentar, ki poudarja ogromne zasluge jordanskega monarha za ohranjanje ravnotežja v regiji, vendar hkrati poudarja negotovost, s katero mladi kralj Abdulah seda na prestol. 
Z. B.

V palači Breydel so kajpak zavrnili vsakršen komentar pisanja otoškega tednika, dokler izvedenci ne podajo poročila strasbourškim parlamentarcem, enako odločno pa so danes kot "povsem neutemeljene" demantirali tudi govorice, po katerih naj bi se večina komisarjev že izrekla za odstavitev Cressonove. 
Po 160. členu pogodbe o EU lahko komisarja, ki ne izpolnjuje več pogojev za opravljanje funkcije ali zagreši hudo napako, razreši dolžnosti le luksemburško sodišče na predlog komisije ali ministrskega sveta. 
Pričetek preiskave je šele prva stopnička v postopku.

Izid sojenja je že znan, senatorji pa vseeno še iščejo načine, kako bi Clintona kaznovali

Republikanski senatorji so na drugi strani bolj previdni pri izkanju pravega izhoda, saj v javnosti že prevladuje vtis, da je ves proces impeachmenta republikanski pogrom na popularnega predsednika. 
Ta vtis jih je že lani novembra na vmesnih volitvah stal petih sedežev v kongresu. 
Kljub ostrini, ki so jo kazali med sojenjem, se zdaj s primerno obliko kaznovanja in iskanjem skupnega dvostrankarskega kompromisnega predloga poskušajo izogniti očitkom, ki se utegnejo samo še okrepiti med volilno kampanjo prihodnje leto, češ, da so stranka, ki se rada z oblastne pozicije vpleta v zasebno življenje in moralo posameznikov.

