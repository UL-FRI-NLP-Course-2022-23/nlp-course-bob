Tranzitnemu blagu, ki ga bo vedno več, bo treba zagotoviti nove storitve z visoko dodano vrednostjo kot nadomestilom carinskim. 
Ponudba na prehodu bo morala biti enotna, obenem pa usposobljena za cestni in železniški prevoz, kar bi omogočilo povezavo med jadranskimi pristanišči in letališčem.

JANI ALIČ

Prizadevanja mariborske občine za priznanje starosti trte so se začela že februaurja 1991. 
Od takrat so morali v London poslati številne zgodovinske dokumente iz mariborskega Pokrajinskega arhiva, ki so dokazovali obstoj trte in gradnjo stavbe, ob kateri raste. 
Tako se trta še kot mladenka na sliki prvič bohoti leta 1681. 
Dr. Stanko Vršič, strokovnjak z mariborske fakultete za agronomijo, ki se je ukvarjal s preučevanjem stare trte, je prepričan, da je starka z Lenta videla že več kot 440 pomladi. 
To naj bi dokazovali omenjeni zgodovinski dokumenti in meritve o starosti trte.

Rasputina so kmalu povabili v Carskoje Selo, in sicer po nasvetu carjeve sestrične, ki je trdila, da jo je Rasputin uspešno zdravil leta 1905. 
Trdila je, da se je seznanila "s človekom z božjim blagoslovom". 
Ščitil ga je tudi nadškof Teofan, ki je bil tudi caričin spovednik. 
In tako se je Rasputin že v drugo pojavil v Sankt Petersburgu, pred tem pa je kot romar, ki je med drugim obiskal Betlehem in Jezusov grob, zaslovel kot človek s čarovniško močjo.

Carska družina, slikana med križarjenjem po Finskem zalivu.

Skoraj 5 milijard deviznih rezerv (in dolga)

Trak je prerezal predsednik države Milan Kučan.

Na ministrstvu za gospodarske dejavnosti je bil predvčerajšnjim sestanek vseh večjih delničarjev družbe Petrol, tema sestanka pa je bila "priprava" na skupščino omenjene naftne družbe. 
Sestanek je bil formalno sklican zaradi usklajevanja stališč, vendar gre po nekaterih zatrjevanjih, zlasti tistih iz Petrola, za precej več.

Odprta pot novim instrumentom

Lekov center v Makedoniji

Kakšen teden! 
Kakšen vikend!

Med aretiranimi je tudi Jožef Prašnikar, sicer državljan Slovenije in Nizozemske, kjer ima tudi registrirano podjetje JPP Internesnal Herlen. 
Po mnenju srbske policije je bil glavni organizator transporta.

Več občanov in podjetij je spravil ob denar tako, da jim je obljubljal uvoženo tehnično blago, oni pa so mu nikoli dobavljeno robo plačevali vnaprej. 
Ovaden je bil tudi zaradi zatajitve davščin in zaradi izogibanja carinskim dajatvam.

Kot je Dolanc, nekdanji prometni policist, ki je policijske vrste zapustil v več kot nenavadnih okoliščinah, po dogodku potožil za enega od slovenskih dnevnikov, je tiste noči na urgenco pripeljal svoje dekle. 
Ko si je zaželel kavice, pa je zatajil avtomat. 
In ker je bolj nagle jeze, je brcnil v avtomat in s ključem udaril po ključavnici obešanki, tako da je ta počila. 
Ko so prihiteli policisti, se jim po njegovih navedbah ni upiral, ti pa so ga vseeno brutalno zbili po tleh, ga vklenili in ga kot "crknjeno žival" odvlekli v marico. 
Med uporabo sile ga je po njegovih besedah spet hudo zabolela hrbtenica, a so policisti njegovo prošnjo, naj mu gredo iskat tablete, zavrnili. 
Po opravljenem postopku na policijski postaji Center so vendarle poklicali rešilca, ki je Dolanca odpeljal na urgenco. 
Tja se je vrnil na opazovanje že čez nekaj ur zaradi težav s hrbtenico. 
Zdravniki naj bi ob pregledu ugotovili tudi odrgnine glave, obraza in okončin.

Gre za moža, ki je s strani zakona prestopil na stran kriminala, kot ugotavljajo nekateri mediji, ali za človeka, ki se mu je v določenih življenjskih situacijah zalomilo in ima to nesrečo, da ga mediji iz množice podobnih primerov neprestano izbrskamo na površje? 
Naj bo eno ali drugo, mnogi verjamejo, da bomo o Bojanu Dolancu še pisali.

MOJCA LORENČIČ

Nekaj pred 20. uro so na Molkovem trgu v Borovnici izsledili 21-letnega D. Ž., leto dni mlajšega B. V. in 17-letnega D. Š., vsi so iz Trbovelj. 
Kot so povedali policistom, naj bi denarnice kradel D. Š. Vse so odpeljali na policijsko postajo, kjer so jim zasegli denar. 
Toda pozneje so ugotovili, da naj bi D. Š. pomagal še njegov prijatelj, 17-letni D. J. iz Trbovelj, ki je menda pri sebi skrival še nekaj ukradenega denarja. 
Policisti naj bi ga takoj začeli iskati, toda zaman.

Nekaj pred 21. uro pa jih je poklicala prebivalka Dola pri Borovnici in dejala, da so v njeni hiši prijeli tatu. 
To je bil D. J., ki naj bi se pritihotapil v hišo in iz spalnice poskušal ukrasti pet tisočakov. 
Ker ga je oškodovanka slišala, je poklicala soseda, ki ji ga je pomagal prijeti.

Na sliki slovenska izvirna romska skupina Amala

Cavazza, ki bodisi v vlogi režiserja bodisi igralca spremlja PPF že od začetka, ker je ta prostor del njega, kot pravi. 
"S Sašo sva se dela lotila na drugačen način, saj je pri nas komedija na žalost še vedno nekaj karikiranega, prehaja v grotesko. 
Tekst pa tega ne bi prenesel, zato smo šli načrtno v tragikomičnost, ki jo najbolje vidimo v zlati dobi italijanskega filma," je dejal. 
Igralka je imela veliko dela zlasti z jezikom, ki bo sicer očiščen vseh tisti skrajnih dialektičnih besed, ki bi onemogočale slediti predstavi tudi v drugih slovenskih regijah.

Avignonski festival je leta 1947 ustanovil francoski režiser, izumitelj nacionalnega ljudskega gledališča, Jean Vilar. 
V šestdesetih letih je bil to poligon za provokacijo, kjer so se s publiko soočali tedanji najbolj radikalni gledališki umetniki kot Julian Beck in Judith Malina z Livingom, malo kasneje Bob Wilson in Pina Bausch. 
Danes Avignon odkrito stavi na preverjene vrednote in si malo več ekstravagance dovoli le pri nekaterih umetnikih iz bivših komunističnih držav, katerim se je odločil v zadnjih nekaj sezonah posvetiti posebno pozornost, pa še med temi prevladuje preverjena klasika. 
Seveda je tudi pojem klasika relativen, torej gre kljub vsemu za moderno klasiko na nacionalni, francoski osnovi. 
Vendar je med imeni najti tudi nekaj še vedno provokativnih, kot je recimo Raffaello Sanzio, italijanska skupina, dobro znana tudi ljubljanski publiki. 
Poseben programski sklop festivala predstavlja letos azijsko gledališče (lansko leto je bilo to rusko gledališče) predvsem tradicionalnih oblik od pekinške opere do senčnega gledališča in lutk.

LJUBLJANA, 15. - Vse več ljudi, tako mladih kot tudi nekoliko starejših, ostaja brez zaposlitve zaradi neustrezne izobrazbe. 
Kot so zabeležili na ljubljanski območni enoti republiškega Zavoda za zaposlovanje, se povpraševanje po takšnih delavcih, kljub njihovim morebitnim bogatim delovnim izkušnjam, v primerjavi s tistimi, ki imajo strokovno izobrazbo, nenehno zmanjšuje.

Kot je pojasnila županja Vika Potočnik, so prednosti letošnjega proračuna stanovanja, garažne hiše, prometna ureditev, dom ostarelih in vzdrževanje standarda ter naložbe v šole in vrtce. 
Žal pa se jim glede prioritet tudi letos ni uspelo uskladiti s holdingom. 
Osnutek se od prejšnje delovne različice bistveno razlikuje v postavki za ureditev cest in okolja, podjetništvo, vnesli so postavko za subvencije LPP-ju v vrednosti 240 milijonov tolarjev.

Dnevno varstvo, tabori in enodnevni izleti

LJUBLJANA, 15. - Zveza prijateljev mladine Ljubljana ponuja otrokom oziroma njihovim staršem dnevno varstvo, razne aktivnosti, počitniške kolonije in tudi tabore v hribih.

LJUBLJANA, 15. - Hudo deževje, ki je včeraj zajelo vso Slovenijo, je tudi v prestolnici povzročilo cel kup preglavic in gmotne škode. 
Med drugim je voda zalila klet osnovne šole v Vižmarjih, podvoz na Zaloški cesti, na Zbiljskem klancu pa se je vsul plaz.

Okoli 16. ure pa so na centru za obveščanje dobili obvestilo, da je zalilo podvoz na Zaloški cesti, tako da je Založane in Podgrajčani skoraj odrezalo od mesta. 
Delavci Cestnega podjetja Ljubljana so cesto zato zaprli za ves promet in označili obvoz po lokalni cesti, so pojasnili na Cestnem podjetju Ljubljana.

Direktor zunanjemu sodelavcu za nekaj dni "svetovanja" plačal 640 tisočakov

SUZANA RANKOV

182

Zamudi botruje pomanjkanje državnega denarja za investicije

Kot zagotavljata predlagatelja novel zakona o financiranju občin Vili Trofenik iz ljudske stranke in Aurelio Juri iz ZLSD - prvi je predsednik, drugi pa podpredsednik parlamentarne komisije za lokalno samoupravo - jima gre le za dvoje. 
Da bi se poslej bolj jasno vedelo, kdo pije in kdo plača, ko gre za financiranje občin iz državne blagajne, in da bi občine v celoti bile deležne več denarja iz državne blagajne.

V vladi in na Uradu so zelo zadovoljni z gospodarskimi gibanji v letošnjem letu

dve leti skupaj

Gospodarska gibanja je predstavil direktor Urada za makroekonomske analize in razvoj Janez Potočnik. 
Lanska gospodarska rast je znašala 3,8 odstotka, projekcije za letošnjo pa ostajajo enake (4-odstotna rast), čeprav se zdijo glede na prvo četrtletje, ko je rast znašala 6,5 odstotka, nekoliko pesimistične. 
Vendar pa je "trik" v tem, da lansko prvo četrtletje predstavlja precej nizko izhodišče pri računanju rasti in da 20 odstotkov izvoza in 6,6 odstotka dodane vrednosti pri nas ustvarijo podjetja, ki so v lasti Slovenske razvojne družbe, zaradi česar so na vladi pri napovedih previdni.

Nemčija: Nogomet ni bil odločilen

Troha pred parlamentom protestira proti početju vseh, ki so bili o nepravilnostih v Slovenski vojski obveščeni, pa niso proti temu nič naredili. 
Troha bo, kot je napovedal, protestiral, vse dokler se odgovorni ne bodo sprijaznili, da je treba zaradi takšnih in podobnih dejanj v normalnih demokratičnih državah brezpogojno odstopiti.

2. 
NKS ni obravnaval in upošteval številnih utemeljenih strokovnih ugotovitev, da je ena ura pouka likovne vzgoje neustrezna, saj ob potrebnem času za pripravo in pospravljanje ter shranjevanje nastalih del ostane le nekaj minut za samo delo. 
Poleg tega pouk v bodočem 1. razredu ni primerljiv s poukom v 6. in 7. razredu. 
Poučevanje predmeta likovna vzgoja pri šestih letih (s strani učiteljice ali razredne učiteljice) nikoli ne more nadomestiti primanjkljaja pri 11. in 12. letih, ko zaradi razvojnega napredka v likovnem izražanju in dojemanju otrok lahko doseže boj zahtevne cilje in mu pri tem pomaga učitelj - likovni pedagog. 
Ponovno opozarjamo, da še do danes nismo izvedeli za strokovni argument, po katerem se je na predmetni stopnji enostransko zmanjšalo ure samo za področje umetnosti in tehnike, ostalim pa ne. 
Prav tako še nismo slišali za primer evropske države, kjer bi izbirnost v osnovno šolo uvajali na tak način, kot pri nas.

Z razlago, ki naj bi bila razumljiva tudi laični javnosti, predloga zakona o davku na dodano vrednost poskušamo doseči kar najširši krog prebivalcev Slovenije, saj je DDV oblika obdavčitve porabe in kot tak torej vpliva in prizadeva vsakega porabnika blaga ali storitev kot tudi tiste, ki izvajajo dejavnost prometa blaga ali storitev.

Z možem bi se rada zahvalila sopotnikom za ponujeno pomoč in dobre želje, osebju letala na poletu Rodos-Ljubljana (26. junij, 1998, številka ADR 515) in medicinskemu osebju stare travmatološke klinike, oddelek E v Ljubljani, kjer sem okrevala po poškodbi. 
Še posebej pa bi se zmožem rada zahvalila gospodu Alešu Pangercu in gospodu Spirosu. 
Njuna pomoč je presegla običajne dolžnosti vodiča in agencija Kompas Holidays je lahko vesela, da ima v svojem kolektivu zaposlene ljudi, ki so pripravljeni v takšni situaciji poskrbeti, da se bova kljub poškodbam tega dopusta z veseljem spominjala. 
Resnično sem vesela, da v nesreči nisva ostala sama. 
Hvala!

(Dnevnik, 11. 7. 1998)

Decembra lani je slovenjgraško tožilstvo obtožilo Prašnikarja goljufij

Plačilo za "glancanje" kljuk do ministrov...

V ljubljanski organizaciji očitno že nekaj časa vlada "izredno stanje"

Pozabljene vse bolečine

Pia za sekundo bolje

Med 28. in 34. minuto slovenski košarkarji niso niti enkrat zadeli nasprotnikovega koša

Ugibanja o čudežnem dečku

RIO DE JANEIRO, 15. - Brazilija žaluje po izgubljeni finalni tekmi na svetovnem nogometnem prvenstvu v Franciji. 
Številni novinarji in nogometni strokovnjaki raziskujejo, zakaj je favorizirana Brazilija tako gladko izgubila finalni dvoboj. 
Predvsem se sprašujejo, kaj je bilo narobe z Ronaldom.

Po tekmi so se v brazilskih medijih pojavila namigovanja in ugibanja v zvezi z igranjem njihovega najboljšega nogometaša Ronalda. 
Zakaj ga še dobro uro pred začetkom tekme ni bilo na seznamu začetne enajsterice, nato pa je tekmo vendarle začel? 
Proizvajalec športne opreme Nike, sponzor reprezentance in Ronalda, je zanikal govorice, da je trener Mario Zagallo popustil pod njihovim pritiskom in poškodovanega igralca vendarle uvrstil v moštvo. 
Poleg tega je Ronaldo le nekaj ur pred začetkom tekme doživel čustveni stres in kratkotrajne močne krče, zaradi česar ga je reprezentančni zdravnik Lidio Toledo odpeljal v bolnišnico, kjer so ga podrobno pregledali. 
"Čutil sem močne bolečine povsod po telesu, imel sem tudi glavobol," je po tekmi pojasnil Ronaldo. 
Toda bolečine so kmalu minile, zato je tudi zaprosil trenerja Zagalla, naj ga uvrsti v moštvo.

V Idriji napol potopljena ladja

O njegovem delu v Idriji se marsikaj sliši, dejstvo pa je, da je moral ambiciozni trener oditi pred plazom obtožb, češ da želi prevzeti nadzor v klubu, mnogi pa so se spodtikali tudi ob njegov astronomski honorar. 
Drugo dejstvo je, da si je v Idriji zagotovil močan vpliv, zato je v upravi Idrije prišlo do hudih sporov, ki so se končali z odstopom Gorjupove.

Na arktičnem otoku v redkih priobalnih naseljih živi 53.000 prebivalcev, ki so povečini Grenlandčani eskimskega rodu s svojim jezikom. 
Rokometno zvezo so ustanovili že maja 1974 in so aprila na severu otoka v Ilulissatu odigrali jubilejno, 25. državno prvenstvo. 
Oba naslova je osvojil Nuuk iz istoimenskega mesta, ki je z 12.000 dušami največje na Grenlandiji. 
Velike razdalje je pri njih mogoče premagovati le z letali (poleti tudi z ladjami, toda plovba traja tudi po deset dni), zato so doslej najprej odigrali lokalna prvenstva, najboljših osem ekip pa nato še turnir za državnega prvaka. 
Naslednje leto bodo zaradi zahtev IHF vendarle organizirali prvenstvi v prvi in drugi ligi, čeprav še sami ne vedo, kako.

Podobno kot v avtomobilski formuli ena, se tudi v motociklističnem velikem cirkusu obračajo ogromne vsote denarja. 
Premije, proračuni moštev in sponzorski prispevki. 
Nič ni prepuščeno naključju.

Na tekmovanjih kategorije 500 kubičnih centimerov zmagovalec dobi okoli 15.000 mark premije, tekmovalci, ki se uvrstijo od drugega do petega mesta nekoliko manj, v obeh manjših kategorijah pa so premije v povprečju za kakšno četrtino manjše.

Zaradi ženske je zapustil Združene države Amerike in se ni preselil iz Aten v Carigrad

16. julij - 25 let bo star nogometaš Vevč Zoran Poglajen, 34. rojstni dan bo slavil strelec Jože Ivanetič iz Semiča, 48 let bo dopolnil nekdanji strelec in sekretar Strelske zveze Slovenije Savo Strmole iz Ljubljane, 47 let bo stara nekdanja vsestranska atletinja, reprezentantka in prvakinja Breda Babošek-Lorenzi iz Maribora.

Ronaldo (desno) je s 15 milijoni nemških mark zaslužka na leto najbolje plačani nogometaš na svetu. 
(Telefoto: Reuters)

Iz toplih postelj v nedeljski dež

- V angleški prvi ligi ste letos vozili dva meseca, potem ste se vrnili domov. 
Zakaj?

"Ogromno sem se naučil. 
Imajo krajše proge (270 m), ki ne dopuščajo vožnje s plinom do konca. 
Pomembnejša je tehnika vožnje."

Slovenija je pri omejevanju inflacije za prvo četrtletje letos z 9 odstotki četrta, uspešnejše so Latvija, Litva in Slovaška

Zastopniki omenjenega sklada so pred sedmimi meseci poslali patentnemu uradu 26 princesinih slik, da bi jih registrirali kot intelektualno lastnino. 
Lani je vrhovno sodišče sicer pristalo na to, da bi izdalo licence za trženje Dianinih izdelkov ali pa bi dalo veto, toda patentni urad zdaj meni, da so s kontrolo slik te pravice prekoračene.

Italijanski policiji se je v okolici Neaplja posrečilo zadati nov udarec camorri

V tej spektakularni akciji je policiji uspelo prijeti enega najvplivnejših in najbolj zloglasnih šefov camorre.

Policija je v okolici Neaplja aretirala Francesca Schiavoneja, imenovanega Sandokan, domnevno najbolj nevarnega člana neapeljske mafije.

Kos ledu z letala prebil streho

DUŠAN ŠKEDL

LONDON - Brunejskemu sultanu, 51, povzroča njegov mali brat same težave. 
Princ Jefri, 44, šef koncerna za gradnje in investicije Amedeo, je menda izginil brez sledu, kot poroča britanski časopis Sunday Telegraph, potem ko je napravil za 30 milijard mark izgube.

Neznansko svobodo, ki jo ponuja internet, izkoriščajo mnogi "webmasterji" za popolnoma neuporabno potrošnjo kilobytov na strežnikih svetovnega spleta. 
Kaj se zgodi, ko združimo ljudi, ki imajo preveč časa in moderno tehnologijo? 
Preverite na http://www.go2net.com/internet/useless/, kot pravi legenda, izvirni neuporabni strani.

Če je natakarica zelo lepa, gostje ne preštejejo denarja, ki jim ga vrača.

Za dvojno delo dvojna plača, za dvojno moralo lepa palača.

"Takšni smo, kakršne nas je ustvarila narava, draga."

Hitro je zavrl. 
Ethel je z glavo udarila v sprednjo šipo.

Večina Britancev z nerazumevanjem gleda na oranžne brambovce pred katoliki

Pohode imajo za potrjevanje svoje politične, verske in kulturne identitete oziroma označevanje svojega nekdanjega "teritorija", tudi izgubljenega - zato hočejo na vsak način hoditi tudi skozi četrti katoličanov, ki imajo pohode za triumfalizem, izzivanje, žalitev, sektaštvo. 
Odkar je večina prebivalcev Severne Irske, in v njej šibka večina protestantov, glasovala za mirovni sporazum, ki prinaša pomembne spremembe v severnoirskem ustavnem položaju (polavtonomni status s skupščino in vlado), predvsem pa enakopravnost protestantske večine in katoliške manjšine, so si oranževci sami nadeli tudi vlogo varuhov statusa quo na Severnem Irskem in srdito nasprotujejo mirovnemu procesu ter kakršnim koli spremembam. 
Pohodi trajajo vse poletje in vrsta spornih prihaja avgusta, ki je na Severnem Irskem vedno vroč.

Zadnje slovo od žrtev verske nestrpnosti na Irskem ni nobena redkost, toda včerajšnje je bilo prav gotvo eno najbolj žalostnih. 
(Telefoto: ReutersNovi predsednik Pastrana se je srečal z voditeljem gverilcev Tirofijom

Sporočilo, ki ga je prebral Pastrana, pravi, da sta se prihodnji kolumbijski predsednik in FARC sporazumela, da se bodo takoj, ko bo Pastrana 7. avgusta prevzel predsedniško mesto, začela pogajanja o "politični rešitvi socialnega in oboroženega spora". 
Pogajanja ne smejo trajati dlje kot 90 dni, njihov cilj pa bo "trajen in varen mir". 
Srečanje torej več kot ne preveč jasne deklaracije ni prineslo, toda Kolumbijci zelo cenijo dejstvo, da se je njihov prihodnji predsednik srečal in pogovarjal z najbolj iskanim gverilcem v državi.

To pa je pri vsem najbolj neprijetno. 
Razkriva nam težave sedanjih italijanskih političnih procesov. 
Ti se ne izživljajo v prepirih med strankami, kot v drugih pomembnih državah zahodne demokracije, temveč v notranjem preoblikovanju političnih struktur na različnih ravneh, pri čemer gre na eni ravni za notranje preoblikovanje strank, zlasti tistih na desni sredini, na drugi za razpravo o ustavnih spremembah, najmanj opazna, zato pa morda najpomembnejša, pa je tretja raven, oblikovanje podlage za delovanje politike in politikov.

Po mnenju grškega zunanjega ministra bi morali poiskati rešitev, po kateri bi Makedonci v državnem imenu ohranili tisto, kar se jim zdi pomembno za njihovo razpoznavnost, Grki pa bi se sprijaznili z nekaterimi zadevami v zvezi s svojo Makedonijo.

Indija ne zaupa Združenim narodom

Južnokorejski kovinarji stavkajo

nSEUL - Kakšnih 32.000 južnokorejskih kovinarjev se je odločilo za stavko. 
Njihova sindikalna organizacija jih je povabila, naj tako izrazijo svoje nasprotovanje vladni gospodarski politiki, ki je za delavce nadvse neprijazna. 
Fotografski objektiv jih je ujel, ko so protestno korakali skozi enega od seulskih podhodov. 
Južnokorejska vlada je prepričana, da sedanja stavka ne bo kvarno vplivala na njeno gospodarstvo. 
Sicer pa naj bi včeraj stavkalo kakšnih 55.000 delavcev v avtomobilski in ladjedelniški industriji, danes pa se jim namerava pridružiti vsaj še toliko protestnikov. 
(Telefoto: Reuters)

Nemški socialdemokrat Schröeder ne bo Blair, dokler ne obrzda nemških levičarjev

Socialdemokrati so lahko pred parlamentarnimi volitvami 27. septembra optimistični predvsem zato, ker kaže, da so se po šestnajstih letih vladavine vsi naveličali njihovega zakletega sovražnika Helmuta Kohla. 
Kancler kljub temu računa, da bodo dobri gospodarski rezultati v zadnjem času vendarle prepričali Nemce, da jim "lahko samo konservativna vladna koalicija krščanskih demokratov, bavarske CSU in liberalcev zagotovi mostove v 21. stoletje", kot si je Kohl v Bremnu sposodil izraz od ameriškega predsednika Billa Clintona. 
Zaradi močne gospodarske okrepitve se zadnje mesece znižuje rekordna nezaposlenost in veliko bo odvisno od tega, ali se bo vladi posrečilo prepričati volilce, da je konec z dolgimi vrstami pred uradi za nezaposlene. 
Strokovnjaki dvomijo, da so gospodarske reforme segle dovolj globoko za ameriškemu podobno odpiranje novih delovnih mest. 
Vsi pa soglašajo, da so socialdemokratski recepti, ki se večinoma vrtijo okrog državne intervencije, še bolj obsojeni na neuspeh.

NEW YORK, 15. - Ena najbolj uglednih revij na svetu, The New Yorker, je dobila novega glavnega urednika. 
Po štirih letih dokaj spornega urejanja jo je namreč zapustila ena najbolj znanih ameriških novinark Tina Brown. 
Zamenjal jo je razmeroma mlad, čeprav že dokaj znan novinar David Remnick. 
Sam je v reviji zaposlen že štiri leta, ima veliko novinarskih izkušenj, med drugim si je prislužil tudi znamenito Pulitzerjevo nagrado. 
The New Yorker prebirajo zlasti razumniki. 
Dokler ga ni začela urejati Brownova, je veljal za dokaj konservativnega, grafično je bil tak kot revije pred 50 leti. 
Brownova je v urejanje revije vnesla veliko novosti, spremenila je prelom in začela objavljati barvne fotografije. 
Revijo je odprla za teme iz množične kulture. 
Njena naklada je narasla z dobrega pol milijona na dobrih 800.000 izvodov. 
Vendar pa z novim urejanjem niso bili zadovoljni številni stari bralci. 
Tina Brown se je zdaj odločila zapustiti uredniški položaj. 
Menda bo začela izdajati svojo revijo. 
Njen naslednik pa verjetno ne bo veliko spreminjal tistega, kar je sama uvedla v The New Yorker. 
Velja namreč za njenega človeka. 
Sicer pa se je uveljavil kot dopisnik The Washington Posta iz Moskve. 
Napisal je tudi knjigo Leninov grob: Zadnji dnevi sovjetskega cesarstva. 
Zanjo je dobil Pulitzerjevo nagrado.

