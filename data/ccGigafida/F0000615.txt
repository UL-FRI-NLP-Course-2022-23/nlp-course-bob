Izola - Izolska županja Breda Pečan je hrvaškemu veleposlaniku dr. Ivici Maštruku v Sloveniji Hrvaški ponudila možnost, da »poskusijo odpreti še eno, tokrat prijetnejšo temo na področju hrvaško-slovenskih odnosov«. 
Tema je - izolska bolnišnica. 
Povsem očitno je menda, da bi lahko z ustreznim dogovorom ta bolnišnica reševala težave na slovenski in hrvaški strani.

Tretja pridobitev bi bila v tem, da bi državni zdravstveni zavarovalnici lažje poravnavali medsebojne terjatve. 
Po informacijah Brede Pečan ima Slovenija stalne obveznosti do hrvaške zdravstvene zavarovalnice zaradi slovenskih zavarovancev (mnogi upokojenci), ki uporabljajo zdravstvene storitve hrvaškega zdravstva, ker živijo na Hrvaškem. 
Če bi torej del prebivalcev iz hrvaške Istre uporabljal storitve izolske bolnišnice, bi lahko obveznosti zavarovalnici medsebojno poravnavali.

Sosedi o prijetni temi

Kmalu odločitev, kakšne obravnave bo v DZ deležen zakon o usodi trboveljske energetike

Zasavje - Potem ko je januarja letos kakšnih 300.000 Slovencev na predhodnem zakonodajnem referendumu glasovalo proti zakonsko predvidenemu financiranju nadomestnega termoenergetskega bloka TET 3 v Trbovljah, v državnih krogih, v Termoelektrarni 2 in v RTH, Rudniku Trbovlje-Hrastnik, niso mirovali.

Bled - Na 1. maja dan so v današnjem hotelu Lovec skuhali zadnjo večerjo. 
Zelenjavno juho, mešano meso, solato in sladico. 
Včeraj sta bila hotel in penzion Mlino že zaprta, na okrožnem sodišču v Kranju pa je predlog direktorice Hotelsko-turističnega podjetja Lovec za uvedbo stečajnega postopka. 
Z zadnjo večerjo se nekako zaokrožuje tudi (de)nacionalizacijska zgodba hotela Lovec, v kateri je bila najprej prizadeta družina Pernuš, čez pol stoletja pa delavci, ki so se dolgoletnim gostom zahvalili za zvestobo prek jeseniškega radia Triglav s pesmima Umrla je država ter Zagorski zvonovi.

Tako kot so bili zagrenjeni pred pol stoletja Pernuševi, so lahko tudi delavci. 
Marija, kuharica, 53 let, v Lovcu 32 let, pravi, da so bili zaradi treh adaptacij hotela ves čas prikrajšani pri plačah. 
Še to odplačamo, pa bo bolje, so jim govorili. 
Plače so začele zamujati po razpadu Jugoslavije, ko si tuji gostje niso upali na Bled. 
Mož zasluži približno 70.000 tolarjev na mesec, hčerka pa bi rada šla na višjo šolo. 
V Lovcu so garali tako, kot bi delali za nekaj, kar je resnično njihovo. 
Za tri otroke je imela vsega skupaj leto dni porodniškega dopusta, delala pa je tudi bolna. 
Ves čas so se nečemu odpovedovali. 
Tako kot vsi blejski hoteli so sofinancirali Festivalno in ledeno dvorano, smučišče Straža... 
Da bi jim šlo jutri bolje. 
Zdaj pa: »Tu notri je vse moje življenje, vsa moja moč. 
Danes pa nisi nič, vsem odveč. 
Saj lahko še znoriš!« pravi Marija. 
Pa vendar gre skuhat še zadnjo večerjo ...

