Skupen pogled na zahodno civilizacijo - Italijanski premier dal nekaj lekcij iz kapitalizma in elitizma - Drnovšek se je sestal s predstavniki zamejskih Slovencev

V Trstu so mimogrede razširili razlago, da so si vse skupaj izmislili novinarji. 
Vse - od začetka do konca, pogajanja, besedilo, ki je že bilo usklajeno, tudi hrvaško nepripravljenost, da bi podpisovali v Trstu, kjer bi demonstrirali ezuli in optanti. 
Od vsega so ostali »resnični« samo pritiski tržaških ezulov, ki so bili na sprejemu v Rimu in so najmanj preložili, če ne celo izničili že dosežene dogovore.

Marko Jakopec

Kosovo očistili min

Za prestrukturiranje živilskopredelovalne industrije bo letos porabljenih 333 milijonov tolarjev, razdelilo pa si jih bo 26 prosilcev. 
Prek agencije za kmetijske trge in razvoj podeželja država izplačuje tudi izvozne spodbude v okviru ukrepov za stabilizacijo trga s kmetijskimi pridelki. 
Zanje bo letos porabljenih 6,8 milijarde tolarjev; doslej so jih porabili že 6,5 milijarde. 
Nekaj manj kot polovica vsega denarja je bila izplačanega za spodbude pri izvozu mesa in mesnih izdelkov, dobrih 30 odstotkov denarja pa so dobile mlekarne za pomoč pri izvozu mleka in mlečnih izdelkov.

Trst - Čeprav je promet na tržaškem kontejnerskem terminalu za tri odstotke manjši kot v enakem obdobju lani, so v vodstvu Ticta (Trieste International Container Terminal) prepričani, da bodo letos dosegli najmanj lansko raven prometa. 
Oktobra so namreč pretovorili 17.128 zabojnikov in za 15 odstotkov presegli promet v lanskem oktobru, sicer pa so v desetih mesecih letos na terminalu v Trstu pretovorili 163.633 TEU, lani v enakem obdobju pa 168.297.

Ne le oktobrsko povečanje prometa, ampak tudi obnovljena linija proti Daljnemu vzhodu daje dodatno težo optimizmu. 
Kitajski ladjar Cosco je namreč iz Trsta uvedel linijo Trst-Izrael-Indija-Daljni vzhod-Kitajska-Oceanija-ZDA (zahodna obala)-Kanada. 
Ladje na tej progi bodo iz Trsta vozile dvakrat na teden, imajo pa zmogljivost 2200 TEU. 
Poleg omenjene linije bo ECS (Expresss Container Service) uvedel ladjo iz Trsta za Turčijo (Izmir) in to z zmogljivostjo 500 TEU.

Odgovor Miloša Kovačiča Andreju Bajuku

Bolj pomirja valij ali apaurin?

Novo mesto - Razprava poslanca NSi Andreja Bajuka na začetku sedanje redne seje državnega zbora o izgubah zavoda za zdravstveno zavarovanje, cenah zdravil in dobičkih farmacevtskih tovarn je predsednika uprave in generalnega direktorja novomeške Krke Miloša Kovačiča dohitela na službeni poti v Moskvi. 
In ga razjezila. 
»Šef opozicijske stranke v parlamentu trosi demagoške in nestrokovne ocene,« meni Kovačič, vladni odgovor pa je po njegovem prepričanju preveč mlačen.

Če bo uspelo kupiti NKBM, namerava Bank Austria Creditanstalt svojo sedanjo podružnico v Ljubljani vključiti v sedanjo NKBM, je povedal Hampel. 
»Taka banka bi imela 3,3 milijarde evrov bilančne vsote in bi bila s približno 20-odstotnim tržnim deležem druga največja v državi. 
Maribor bi tako lahko postal drugi finančni center Slovenije,« je bil optimističen Hampel.

Erich Hampel pa ni mogel komentirati, ali bo pri odločanju o prodaji NKBM za vlado bolj pomembna obljuba o regionalnem centru in ohranitvi pravne samostojnosti in blagovne znamke NKBM ali pa cena, ki jo bo ponudila BACA. 
»Pomembna bo celotna ponudba. 
Naša dolgoročna zaveza je, da bi v Sloveniji imeli lokalno banko z lokalno blagovno znamko,« je odgovoril Hampel.

Damjan Viršek

Počitnice na časovni zakup in neporavnani računi

Portorož - Se kdo še spominja zgodb o tako imenovanem časovnem zakupu počitnic ( time sharing ), kot oblike turistične ponudbe, ki je pred več kot desetimi leti obljubljala tudi mnogim Slovencem (Jugoslovanom!) rajske počitnice v najlepših svetovnih letoviščih? 
Mnogi so nasedli in za takšno obliko počitnic tudi vplačali akontacije. 
Toda sanje so se kmalu razblinile in mnogi osmoljenci so v naslednjih letih z nekaj truda vendarle prišli do zastavljenega denarja. 
Največji osmoljenec pa bi upoštevajoč pravnomočno sodbo koprskega sodišča lahko bilo podjetje Hoteli Bernardin, d. d., ki bi moralo zaradi domnevne škode iz tedanjega posla in sodelovanja s tujimi »podjetniki«, odšteti več sto milijonov tolarjev. 
Tak znesek bi temeljito zamajal poslovanje Bernardina. 
Čedomil Vojnič, predsednik uprave, trdi, da Bernardinu te obveznosti ne bo treba plačati, saj je prepričan v ugodno razsodbo vrhovnega sodišča, pri katerem so zahtevali revizijo.

Po tem scenariju bi se vojna v južnem Afganistanu nadaljevala. 
To pa je slaba popotnica za pogajanja v Nemčiji, od katerih Severna zveza in najbrž še kdo že vnaprej ne pričakuje kaj prida. 
Govorjenje, da so ZDA z lahkoto rešile afganistanski problem, je prenagljeno, saj je bilo mogoče vnaprej predvideti, da bo vojaški zlom talibov lažji del ameriške naloge v primerjavi z uničenjem bin Ladna in njegove teroristične mreže. 
Končan ni niti prvi del naloge - če bi vojaške akcije na jugu izvajale samo protitalibske sile, bi se spopadi lahko zavlekli za več let.

Protiteroristična koalicija na čelu z ZDA se tega zagotovo zaveda. 
Tudi Združeni narodi so objavili, da bodo za obnovo Afganistana potrebovali najmanj deset milijard dolarjev. 
Pred obnovo v treh desetletjih porušene države vse čaka še veliko dela. 
Tudi Afganistanci se morajo po neskončnih sporih in spopadih odločiti, kakšna naj bi bila prihodnost brez vojn. 
Naloga je težka tudi zato, ker se v Afganistanu križajo nasprotujoči si interesi regionalnih sil in sosednjih držav, ki so se jim z bombardiranjem pridružile še ZDA.

V drugi polovici tega leta so na gospodarskem in civilnem oddelku ljubljanskega okrožnega sodišča začeli izvajati posebni program posredovanja ali mediacije. 
Do srede oktobra je šest sodnikov dobilo v mediacijo 155 zadev, od tega je bilo končanih 14, in sicer 6 neuspešno in 8 uspešno, to pomeni, da sta stanki dosegli poravnavo in da je bila tožba umaknjena. 
To sodišče izvaja zdaj tudi razširjeni program mediacije, saj lahko po novem stranke, ki so vpletene v civilne spore in imajo že vložene tožbe, predlagajo, naj se njihov spor zgladi sporazumno. 
Hkrati so začeli izvajati t. i. nevtralno ekspertno oceno, ki pride v poštev le pri avtorskih sporih. 
Na ljubljanskem okrožnem sodišču imajo še premalo izkušenj, da bi mogli povedati, ali bo alternativno reševanje sporov bistveno pripomoglo k razbremenitvi sodišča, tako kakor ni mogoče vnaprej trditi, da bo ta izkupiček neznaten.

Prednost alternativnih oblik odpravljanja sporov je predvsem ta, da se stranke hitro in učinkovito sporazumejo, saj so lahko primeri urejeni v nekaj mesecih. 
Za marsikoga pa sta najučinkovitejši sredstvi za spodbujanje strank k izvensodnemu reševanju sporov ustrezni sistem sodnih taks in odmera odvetniške nagrade. 
Sedanji sistem namreč strank ne spodbuja k drugačnemu načinu, kakor je urejanje po sodni poti.

A ne glede na to si upam trditi, da je to, kar se je zgodilo, vendar dokaz, da dela ministrstvo za šolstvo, znanost in šport v znanstveno-raziskovalne dejavnosti vsaj na pol zakonito, če že ne povsem nezakonito. 
Pa pri tem ne mislim na ministričinega brata, temveč na dopuščanje ministrice in njenih ministrskih predhodnikov, da so sprejem novega, ustreznega raziskovalnega zakona kar naprej nadomeščali vedno novi in novi pravilniki in da je zato je v rokah ministrice - četudi zgolj formalno - ostalo bistveno več oblasti, kakor bi ji je v demokratični družbi smelo pripadati. 
Raziskovalne institucije, ki zaradi nesprejema zakona že leta ne morejo dobiti koncesij in s tem večjega deleža proračunskih sredstev, pa tudi raziskovalci, bi odgovorno ministrstvo brez dvoma lahko obtožili vsaj nesposobnosti, če že ne moralne spornosti.

Slovenska c. 51, Ljubljana

Po mojem mnenju se Huntington v obeh primerih moti. 
Dobitnik Nobelove nagrade za književnost sir V. S. Naipaul je nekoč napisal članek z naslovom Naša univerzalna civilizacija . 
Naslov je kar pravšnji, saj je Naipaul avtor indijskega rodu, ki je odraščal na Trinidadu. 
Po njegovem mnenju se da zahodne vrednote uveljaviti v različnih kulturah; prepričan je celo, da je treba njegove literarne dosežke pripisati prav zlitju raznih tradicij v nekakšno univerzalnost, ki jo je dosegel s prehajanjem »Huntingtonovih«civilizacijskih meja.

Pač pa niso vsega povedali Rusi. 
Kot odgovor na ameriške trditve, da je leta 1972 podpisani sporazum o omejitvi obrambe pred balističnimi izstrelki ostanek hladne vojne, je v Moskvi predvsem slišati, da je edini ostanek hladne vojne pravzaprav Nato, ki je po padcu berlinskega zidu izgubil smisel. 
Predsednik dume Genadij Seleznjov je tako prav med obiskom generalnega sekretarja Nata izjavil, da se Rusija ne bi smela vključevati v Nato, temveč da je svetu potrebna nova mednarodna struktura, ki bi vključevala Rusijo, Kitajsko, Indijo, ZDA in države Evropske unije. 
Po njegovem bi se šele tako zavezništvo moglo uspešno bojevati proti mednarodnemu terorizmu, trgovini z mamili in mednacionalnim spopadom.

Na kratko

Mažoretke praznujejo

Škocjanske jame za vzor

Stari in tuji lastniki podjetja Toncity so se fantomsko prikazali v začetku devetdesetih in iz rokava stresali obljube o izjemnih naložbah, ki naj bi jih bili pripravljeni izpeljati v Sloveniji. 
Kaj kmalu so se izkazali kot podjetniki, ki niso znali najbolje držati besede in obljub. 
Prvi so »kaliber« tovrstnega podjetništva prečitali v Luki Koper, kjer so kaj kmalu spoznali, da bo Toncity težko uresničil megalomanske načrte o trgovsko-poslovnem centru, če jim je bilo težko plačati najemnino za pisarno. 
Kljub temu pa jim je pred osmimi leti uspelo (iz zdajšnjega zornega kota) po ugodni ceni kupiti veliko zemljišče sredi Kopra. 
Za 29.310 kvadratnih metrov zemljišča so tedaj odšteli približno 1,8 milijona mark (60 mark za kvadratni meter). 
Zdaj hočejo za kvadratni meter istega zemljišča približno šestkrat več. 
Čisti zaslužek znaša približno devet milijonov mark. 
Če počakajo še nekaj let, bo znesek še višji. 
Vmes pa so dali na tisoče obljub, češ da bo poslovni center zgrajen »konec prihodnjega leta«. 
Nemara bodo lastniki Toncity Pacifik Investicij trdili, da imajo v Kopru enake hudobe, ki jim nagajajo pri poslu, kot jih mrgoli po piranski občini. 
Res pa je, da so Toncityjev poslovni center in prenovo hotela Palace ves čas razglašali za enoten projekt - dvojček!

Da se nekaj čudnega dogaja z naslovom Varne hiše, so bojda že same opazile stanovalke hiše, saj so nenadoma začele dobivati na hišni naslov reklamno pošto različnih podjetij. 
Nekega dne pa je v hišo vstopil nasilnež, pred katerim je partnerica ravno pobegnila v Varno hišo. 
Prav on je razkril, da je naslov Varne hiše našel v Telekomovem elektronskem imeniku.

Čistilna naprava na Tabrah bo prečiščevala vodo od Kranjske Gore do Gozd Martuljka - Prihodnje leto Podkoren in Rateče

Eric van der Linden je tudi povedal, da je EU v obdobju 1994-2000 v Sloveniji z več kot 36 milijoni evrov sofinancirala več kot 30 projektov na področju ravnanja z odpadnimi vodami ter izrazil veselje, da je kranjskogorski občini uspelo odpraviti problem odpadnih voda veliko pred letom 2015, kot je določeno v pogodbi med Slovenijo in EU. 
Milan Kučan pa je, ko je govoril o pomembnosti izpolnjevanja zahtev za vstop v EU, tudi dejal, da to delamo zaradi sebe, zato, da bi bilo življenje naših ljudi bolj prijazno.

Vladimir Jurc odigra Schwartza gladko, zgovorno, s postopnim naraščanjem vznemirjenosti in nemoči. 
Od začetne suverenosti in cinizma preigra njegovo psevdodisidentstvo v obup in na koncu že skoraj bebavost, ki se napaja iz spoznanja o absurdnosti vsakršne akcije. 
Na koncu je skrušen junak po naključju, lutka, primerna za medijsko eksploatacijo. 
Barbara Cerar in Boris Mihalj sta učiteljsko par, skoraj komično diametralno različen; ona kot učiteljica telovadbe ves čas zadihana in zaupljiva, čuteča, on trd, uradniški, pedanten, strog, precizen. 
Jože Horvat ob njiju pa kakor provokativen, oster, a ob tem tudi nekako neroden lokalni novinar. 
Učenca sta Nikla Petruška Panizon in Igor Pison; ona spogledljiva in sprenevedava, on prodajalec lastnega telesa, brez zadržkov, brezčuten, nekako sprijaznjen s pravo podobo sveta in zato jutrišnji morebitni uspešnež.

In kako je Eriko sprala s sebe? 
»Morda je že tako močno del mene, da tega ne morem narediti. 
No, vloge sem se že rešila, toda nekaj njenega se še vedno pojavlja,« z besedami Isabelle Huppert zaključuje The Independent on Sunday .

Valentina Plahuta Simčič

Ministrstvo za kulturo je, tako kot lani, povabilo zavode s področja kulture, da 3. decembra, na obletnico rojstva dr. Franceta Prešerna, odprejo vrata svojih ustanov in omogočijo obiskovalkam in obiskovalcem prost vstop. 
Odzvalo se je več kot devetdeset nacionalnih in lokalnih zavodov ter nevladnih organizacij (gledališča, muzeji, galerije, knjižnice, opera in balet, filmski studio, društva, območne izpostave javnega sklada za kulturne dejavnosti, arboretum, kulturni centri, koncertne dvorane, arhivi in območne enote zavoda za varstvo dediščine).

Zlata paličica - devetič

Gibonni, ki z Mirakulom vodi na lestvici najbolje prodajanih albumov v Sloveniji, me je pričakal v lokalu pri mizi čisto v kotu in zamišljeno gledal skozi okno. 
Morda je opazoval zaradi nedelje prazna parkirna mesta na Miklošičevi, ki bi si jih tako želel, kadar obišče prijatelje v Ljubljani, parkira več kot eno uro in postane slabe volje. 
Zato, pravi, ima najraje tiste kraje, ki jih sploh ni na zemljevidu in imajo dušo.

Kako močno pozimi in jeseni zaradi nastopov pogreša barko, kaže tudi njegova odločitev, da bo zdaj več igral poleti in tako lahko potem užival na barki ter počival od 200 dni na leto, ko hodi spat ob štirih. 
»Zame je kazen iti zvečer ven, raje se dobim na kavi ali še bolje, grem s prijatelji na barko in izključim telefon. 
In ko ob enajstih zvečer na težkem morskem zraku, ki je kot tisti na smučanju, že vsi spijo, jaz dobivam navdih za pesmi. 
Barka je zelo dobra stvar, če želiš spoznati značaj ljudi. 
Nekatere, ki so se mi zdeli na obali simpatični, sem na njej hotel že prvi dan vreči v morje morskim psom.«

Vanessa Paradis: Au Zenith

Večina plošče temelji na pesmih z zadnjega studijskega albuma Bliss in se tudi odpre z eno njegovih nosilnih tem, L'eau et le vin . 
Bliss je pač bil dokaz Vanessinega preraščanja starih omejitev in okvirov ter prehod v bolj zrel rock, pri katerem se je izkazala tudi kot avtorica.

Zmago Pečenko je visok okrog 180 centimetrov, vitke postave, ima kratko pristrižene rjave lase. 
Ko je odšel, je imel oblečeno črno karirasto srajco z dolgimi rokavi in črne hlače.

Predsednik senata Miran Jazbinšek je presodil, da za nadaljevanje sojenja ni pogojev, saj na sodišče nista prišla 19-letni oškodovanec in njegova mati. 
Oba naj bi izostala zaradi zdravstvenih težav, a se bodo o njuni bolezni in o tem, kako dolgo utegne ta trajati, še pozanimali. 
Kot smo že pisali, so obtoženca januarja obsodili na šestletno zaporno kazen, vendar je višje sodišče maja sodbo razveljavilo in primer vrnilo v ponovno sojenje, očeta pa so izpustili. 
Izrekli so mu varnostni ukrep prepovedi približevanja sinu na manj kot 200 metrov; ker naj bi ga domnevno prekršil, so v začetku oktobra znova odredili pripor, vendar se na nalog o priporu obtoženi ni odzval.

Po prekinjeni prvi obravnavi novega sojenja so pazniki očeta nemudoma odpeljali v pripor, a so ga že po treh dneh brez obrazložitve in brez kosila spodili izza rešetk. 
Senat včeraj tudi ni sporočil, ali je tožilstvo ugodilo zahtevi obtoženca po izločitvi tožilke Marjete Kreča . 
Zameri ji pristranost in ji očita podtikanje dokazov. 
Izvedelo pa se je, da bo tožilka v vsakem primeru zahtevala izločitev javnosti in sojenje za zaprtimi vrati.

Piran - Trojico, ki je v sredo dopoldne med glavnim odmorom na ulici pred srednjo zdravstveno šolo v Piranu brutalno pretepla osemnajstletnega dijaka četrtega letnika Seada Nuhića iz Izole bodo piranski policisti ovadili za kaznivo dejanje povzročitve hude telesne poškodbe. 
Dijaka so pretepli 17-letni Š. T., 20-letni P. J. in 18-letni C. M., vsi trije iz Pirana, nihče od njih pa ne obiskuje omenjene šole. 
Kot je povedal komandir piranske policijske postaje Igor Gjerkeš, naj bi bil povod za surov obračun z dijakom banalni spor, v katerega sta se pred desetimi dnevi zapletla pretepeni in dijak drugega letnika P. D., petnajstletnik iz Pirana. 
Slednji naj bi kasneje v diskoteki Tivoli trojici potožil, da ima težave z Nuhićem, ti pa so se brez zadržka odločili, da Izolana surovo pretepejo. 
V sredo med glavnim odmorom so ga v Bolniški ulici, le nekaj metrov od šolskega praga, zbili na tla in ga obdelovali s pestmi, v glavo in druge dele telesa pa so ga brcali tudi s težkimi bulerji. 
Dijak je dobil hude poškodbe in je še vedno na zdravljenju in opazovanju v izolski splošni bolnišnici. 
Na fotografiji je vhod v piransko srednjo zdravstveno šolo. 
I. U.

Po odkritju so Rečana predali koprskim kriminalistom in ti so v prepričanju, da so bila mamila namenjena preprodaji, napisali kazensko ovadbo zaradi suma kaznivega dejanja neupravičene proizvodnje in prometa z mamili. 
Po zaslišanju je preiskovalna sodnica koprskega okrožnega sodišča za osumljenca odredila pripor.

Sedmerici prisodili 39 let in pol zapora

Štiriindvajset ur

Prevalje, Radlje ob Dravi

Nekako ob istem času je bilo vlomljeno tudi v stanovanjsko hišo na Bogatajevi ulici. 
Zmikavt je izginil v neznano z računalnikom in pripadajočo opremo. 
Vse skupaj je bilo vredno kakih 700 tisočakov. 
K. D.

Lesce - V prostorih železniške postaje Lesce je neznanec v noči na četrtek vlomil v zaklenjeno trafiko, iz katere je odnesel okoli 250 zavojev cigaret, vrednih okoli milijon tolarjev. 
Tat je na peronu z naviranjem vhodnih vrat najprej vlomil v čakalnico, nato pa je prav tako na silo odprl vrata trafike. 
Ma. 
R.

Že dalj časa, vse od leta 1997, pa je R. L. pretepal tudi svojo devetletno hčerko. 
Ko se je vrnil domov pijan, jo je tepel še močneje. 
Posledice tepeža so bile, da je deklica popustila v šoli, kar pa je bil vnovič povod za fizično nasilje.

Naslednjo noč se je avtomobilski tat, ki se je prav tako potikal po Šiški, zagledal v pola, ki je potem izginil v neznano. 
Na rdečem volkswagnu, vrednem okrog 1,6 milijona tolarjev, sta bili registrski tablici z oznako LJ Z8-888 .

Danes v boj še tekači

Poleg Koširja bodo na slalomih v Aspnu štartali še: Mitja Kunc (oba s Koširjem sta ta čas v elitni sedmerici prve jakostne skupine), Matjaž Vrhovnik (štartal bo tik za prvo jakostno skupino), Rene Mlekuž, Andrej Miklavc, Uroš Pavlovčič, Mitja Dragšič, Drago Grubelnik in Bernard Vajdič. 
V zadnjem času je zelo dobro slalomsko formo kazal tudi Matjaž Vrhovnik, Mitji Kuncu pa se žal še vedno pozna primankljaj zaradi poškodbe, za nameček pa je na tekmi v Lovelandu spet grdo padel. 
Od starejših je imel v zadnjem času nekaj težav z zdravjem Andrej Miklavc, zelo dobro pa je šlo predvsem mladim, še zlasti Velenjčanu Bernardu Vajdiču. 
Naša reprezentanca je v zadnjih sezonah kljub vsemu trudu trenerjev vselej začela z nizkimi obrati, tokrat pa bi bilo prav lahko drugače, seveda če bo njen prvi mož še vedno tako dobro razpoložen, kot je bil v pogovoru z nami.

Cardiff - Finec Tommi Mäkinen in Škot Colin McRae sta na zadnjem letošnjem rallyju za SP v Walesu odstopila že prvi dan. 
Usoda o naslovu svetovnega prvaka je v rokah Angleža Richarda Burnsa, ki mu za osvojitev končne zmage zadostuje že 4. mesto, s katerim bi za točko prehitel McRaeja. 
Teoretične možnosti za naslov prvaka ima še Španec Carlos Sainz. 
A bi moral na valižanskem rallyju zmagati, Burns pa ne bi smel biti uvrščen višje kot na 5. mesto.

Do četrte HP je bil v vodstvu Colin McRae, nato pa je Škot naredil napako in zletel s ceste. 
Glede na to, da je imel McRae pred zadnjo letošnjo preizkušnjo dve točki prednosti pred Burnsom, bi bil svetovni prvak, če njegov otoški tekmec ne bi prišel do cilja. 
A Škot tudi po odstopu ni mogel iz svoje kože, saj je neprestano ponavljal, da dvomi, da bo Burns zdržal psihološki pritisk in bo zanesljivo naredil napako.

Senzacija v Tivoliju

Šport po svetu

Pariz - V evropskem nogometu se je pojavila prava falanga športnikov, ki si do boljših rezultatov pomagajo s prepovedanimi sredstvi. 
Največkrat nogometaši sežejo po anabolnem steroidu nandrolonu, nedovoljeni posegi pa prednačijo predvsem v Italiji. 
Zadnji v vrsti krivcev je španski reprezentant in igralec italijanske Brescie, Josep Guardiola, ki je postal že enajsti primer dopinga v italijanskem prvenstvu v zadnjih dveh sezonah. 
Med znanimi grešniki v svetovnem nogometu so kar trije nizozemski reprezentanti (Davids, de Boer in Stam), le Frank de Boer (FC Barcelona, Španija) pa ne nastopa za katerega od italijanskih klubov. 
V skoraj vseh primerih so nogometaši trdili, da so nedolžni, kljub temu pa so jih klubi suspendirali vsaj za štiri do pet mesecev.

Šved je znan tudi po tem, da na treningih teče hitreje kot na tekmah. 
»Želim preizkusiti, do kod segajo moje meje. 
Na treningu ne tvegam uvrstitve in lahko presežem te meje. 
Na koncu mi ostane dragocena izkušnja.«

Bo Prašnikar končno zmagal?

Murska Sobota: Mura - Hit Gorica : Luka Bonačić v Prekmurju izvaja permanentno revolucijo. 
Njegova najnovejša ideja o iztrebljanju alkoholizma, ki jo je z glavo plačal mož za prekmursko legendo Feri Cifer, je vsekakor ustrezna, ni pa pravi izvajalec, ki ima na vesti tudi hujše grehe. 
Kdo jih bo plačal, to je vprašanje, potem ko je pokupil pol Slovenije, medtem pa večino že tudi odpustil. 
V takih razmerah je težko zmagovati, zato trije zaporedni porazi niti ne presenečajo. 
Goričani bi krizo lahko izkoristili, še zlasti, ker bo izjemno motiviran Bonačićev »eksperiment« in rojeni golgeter Ismet Ekmečić.

»Prepričan sem, da bi bila za zmago na Finskem dovolj že 20 odstotkov slabša igra kot z Rusijo. 
S sredinem uspehom smo prevzeli vlogo favorita. 
Upam, da bodo dekleta breme dobro prenašala. 
Imamo zares odlično priložnost,« pred tekmo pravi slovenski selektor Dragomir Bukvić.

Kristina Dečman, mladinska evropska prvakinja

Od balerine do judoistke

V drugi tekmi uvodnega dne turnirja je domači Honved z 8:5 premagal Rapid iz Bukarešte. 
Triglav Živila se bo danes pomeril z gostitelji, jutri še z Romuni, v evropsko ligo pa se bo uvrstili najboljši moštvi s turnirja. 
S. U.

Za Olimpijo sta zadela V. Pajič 2 in Avdič 1.

»Trdo jih moramo prijeti ter odločno napasti. 
Če ne, potem bosta uvodni zmagi povsem zbledeli,« napoveduje Roman Pungartnik, ki je z odlično formo začuda Žikico Milosavljevića potisnil na stranski tir. 
Toda Šojat ne dovoljuje spanja na lovorikah, zanj je vsaka tekma nov izziv in dokazovanje. 
Pravi, da je na vseh položajih vse odprto, pa četudi gre za igralce, za katere pravijo, da so najboljši na svetu. 
Za tekma vlada v savinjski metropoli izjemno zanimanje, navijači pa težko pričakujejo prvo pravo tekmo, ki naj bi že pokazala bližino evropskega finala.

Pegan v finalu le na bradlji

Tokič med dvojicami do 2. kola

Naša podjetja torej lahko kupce na teh trgih obdržijo in pridobijo nove, le če bodo tudi vlagala. 
Če pa želijo kar najbolj izkoristiti prednosti (znanje jezika, poznavanje poslovnih običajev) sta pri vlaganjih zelo pomembni čas in hitrost, poudarja dr. Marjan Svetličič s FDV-ja. 
Navedel pa je tudi skrb zbujajoč rezultat raziskave, da kar 70 odstotkov podjetij zelo slabo pozna meddržavne sporazume. 
V podjetjih, kjer so dobro seznanjeni z njihovo vsebino, poudarjajo, da imajo največ koristi od prostotrgovinskih sporazumov in konvencij o odpravi dvojne obdavčitve, nekoliko manj pa s sporazumom o zaščiti naložb.

Res, sam bog vedi, kje je avtor zgornjega verza videl kakšno pogoltno angleško roko, ki preži, da bi uplenila katero od naših bančnih trofej. 
No, nemara gre le za pesniško svobodo ali podzavestno bojazen, da bi se sosednjim Italijanom ali pa Avstrijcem le preveč odkrito zamerili (kar bi kateremu od protestnikov oponesli med kakšnim prihodnjim nakupom v Trstu ali Celovcu).

Od našega dopisnika

Nan Goldin se je umirila, že nekaj let ne jemlje mamil, pobotala se je s starši. 
Velikodušno daruje za bolnike z aidsom in Afriko, kratek čas je poučevala na Yalu, zdaj pa živi v modni četrti Pariza z več pomočniki, ki vodijo študente umetnosti po razstavi. 
Najpomembneje od vsega pa je, da se je preusmerila v čisto novo in nadvse lepo smer fotografije: sladke portrete svojih meščanskih prijateljev med ljubljenjem, smehom, igranjem z otroki in, kar je najbolj presenetljivo, eterične krajine in podvodne jame. 
»Vsakdo ima v predalu skrivne fotografije. 
Moje so krajine,« pravi posmehljivo. 
A prava ironija je to, da je Nan Goldin, znana po neusmiljenem samouničevalnem pogledu, sovražna do same sebe, sklenila mir s seboj in zdaj ustvarja podobe, ki bodo trajale, piše Newsweek.

Zadrege s knjigo Mein Kampf

»Knjiga vznemirja in ponižuje ljudi, ki so preživeli holokavst« - Ni zakona, ki bi prepovedoval »biblijo politične propagande«, kakor ji pravi izdajatelj

