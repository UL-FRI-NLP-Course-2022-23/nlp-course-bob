LJUBLJANA, 12. Predsednik vlade Janez Drnovšek je včeraj predsednikom in vodjem poslanskih skupin koalicijskih strank predstavil argumente za svojo odločitev, da ne bo odstopil z mesta predsednika vlade septembra, temveč šele po decembrskih volitvah. 
Sklepi z zadnjega vrhunskega zasedanja Evropske unije v Sevilli naj bi namreč pokazali, da se bo zgodil Koebenhavn, da bo torej odločilna pri vključevanju naše države v EU letošnja jesen, bolj natančno oktober in november. 
V tako odločilnem času pa ne bi bilo dobro, da bi se menjala vlada, še zlasti, ker ima Janez Drnovšek vrsto pomembnih zvez z vodilnimi evropskimi politiki.

Revizija v zavarovalnici je bila utemeljena

LJUBLJANA, 12. - V primeru Zavarovalnice Triglav d. d. se je vrhovno sodišče postavilo v bran družbenega premoženja in razveljavilo sklepe sodišč prve in druge stopnje. 
Ustavno in vrhovno sodišče ter vlada, ki želi pridobiti čim večji delež kapitala, so se znašli na istem bregu, na drugi strani pa sedanji delničarji zavarovalnice in manjšinski kapital. 
Sklep vrhovnega sodišča sovpada s postopkom sprejemanja novega zakona o lastninjenju zavarovalnic, v katerem je vlada upoštevala tudi stališča ustavnega sodišča, da mora z dokapitalizacijo zavarovalnic soglašati tudi vlada.

Tone Anderlič,

Seveda pa je treba reči še, da članstvo v organizaciji ne prinaša nobenih pravic razen pravic in dolžnosti, ki jih uživajo člani vseh društev: pravico sodelovati v vseh dejavnostih organizacije, voliti in biti voljen v vse njene organe ter dolžnost spoštovati statut in programske usmeritve Zveze borcev.

Pavel Rupar: Dva mandata sem v parlamentu, tudi tržiški župan sem že drugič, pa sem kolegu Muleju - Šejku predlagal, da bi se mi na njegovi blejski paradi žezlo še najbolj podalo. 
Mi je pa marelo porinil v roke, češ da je bolj praktična, ker da na Bledu julija rado dežuje! 
(Bizilj/Skale)

Ob neuspehu na predsedniških volitvah premier še do marca?

l Vlada je sprejela tudi pokroviteljstvo nad matematično olimpijado 2006.

Po odločbi ustavnega sodišča so bili lani revizijski postopki ustavljeni, delo pa bo nadaljeval Slovenski inštitut za revizijo.

BRATISLAVA, 12. 
(Od našega dopisnika) Vse žrtve stalinističnih čistk in politični zaporniki nekdanjega komunističnega režima na Slovaškem bodo dobili odškodnino za preživeto trpljenje.

Zaporni nalog za generala

BEOGRAD Beograjsko okrožno sodišče je včeraj izdalo zaporni nalog za upokojenega generala bosanskosrbske vojske Dragomirja Miloševića. 
Gre za nekdanjega poveljnika sarajevsko-romanijskega korpusa bosanskosrbske vojske, ki ga haaška obtožnica bremeni vojnih zločinov in zločinov proti človečnosti med triinpolletnim obleganjem Sarajeva.

Ni bilo obveščevalnih napak

Zaradi posnetka o pretepenem mladeniču v Kaliforniji so podobno zgodbo objavili še v Oklahomi

Še en posnetek, ki vznemirja: policista v Oklahoma Cityju pretepata domnevnega temnopoltega zvodnika. 
(Foto: Reuters)

BRANE KASTELIC

Voronin je Kučanov obisk označil kot ploden, tako po vsebini kot zaradi podpisa sporazuma o gospodarskem sodelovanju. 
Slovensko gospodarstvo vidi veliko interesov v Moldovi, je dejal Kučan in dodal, da sta za podpis pripravljena sporazuma o izogibanju dvojnemu obdavčevanju in o zaščiti investicij. 
Predsednika države spremlja močna gospodarska delegacija.

Judicial Watch meni, da je šlo za hudodelsko ravnanje vodilnih ljudi v podjetju, ki so namenoma sleparili delničarje, kar je kaznivo dejanje. 
Zato je vložil tožbo proti družbi pa tudi proti njenemu nekdanjemu direktorju, zdaj ameriškemu podpredsedniku. 
Iz Halliburtona so obtožbe zanikali, češ da so poslovali po predpisih. 
To zatrjujejo tudi sodelavci podpredsednika Dicka Chenneya, ki se sam javno še ni oglasil, so pa po njegovem naročilu njegovi sodelavci novinarjem zatrdili, da se ne čuti krivega. 
Z zadevo se bo zdaj začelo ukvarjati sodišče, ki bo skušalo ugotoviti, kaj je res. 
Toda že sama kazenska prijava je za podpredsednika zelo neprijetna, saj razkriva, da je morda kot poslovnež ravnal podobno kot tisti, zaradi katerih so propadle nekatere velike ameriške družbe in zaradi katerih je newyorška borza skoraj doživela propad.

Velikansko teksaško energetsko podjetje Enron, šesto največje ameriško podjetje, je propadlo zaradi podobnega ravnanja, zaradi lažnivega prikazovanja finančnih razmer v podjetju. 
Resda ni ravnalo tako kot Halliburton, ni lažnivo povečevalo prihodka, temveč je skrivalo svoje izgube tako, da jih je preneslo na novoustanovljena navidezna zasebna podjetja. 
Podobno je ravnala tudi velika telekomunikacijska družba WorldCom, ki je tudi pred zlomom. 
Še več podobnih primerov kaže, da je šlo za običajno prakso množičnega varanja naložbenikov.

RIM, 12. Italijanski parlament je včeraj z veliko večino izglasoval, da se kraljevi moški potomci lahko vrnejo v Italijo, pred tem pa predstavnike modre krvi čaka še morebitna zadnja ovira do dokončnega preklica 56 let trajajočega pregnanstva zaradi sodelovanja s fašisti.

To je pozitiven korak. 
Edina slaba stran je, da bi se spremembe morale zgoditi že veliko prej, je razplet v parlamentu komentiral italijanski premier Silvio Berlusconi.

Vittorio Emanuele je bil star manj kot deset let, ko je moral zapustiti Italijo. 
Njegov sin Emanuele Filiberto se je rodil in odraščal v Švici in še nikoli ni bil v Italiji. 
Princesa Marina je dejala, da bo prva stvar, ki jo bodo storili ob vrnitvi v Italijo, obisk papeža. 
Želijo namreč, da bi vatikanski poglavar blagoslovil družino in njeno vrnitev v Italijo. 
Emanule Filiberto pa ima drugačne želje: najprej bo odšel v Neapelj na pico.

Pripojitev Kmetijskega kombinata Ptuj, kjer je Perutnina 17-odstotna lastnica, pa je že realnost. 
Upravi Perutnine in Kmetijskega kombinata sta 28. junija že podpisali pogodbo o pripojitvi, s čimer sta se na seji 9. julija strinjala tudi oba nadzorna sveta, delničarji obeh družb pa bodo o tem odločali konec avgusta. 
Kmetijski kombinat je pred tem že prodal svoj večinski delež v Termah Ptuj (72 odstotkov delnic so kupile Terme Moravci), preostali del pa je rezerviran za občine, ki so nastale iz nekdanje velike občine Ptuj in zahtevajo svoj delež v Termah.

Na vsem organiziranem trgu je bilo sklenjenih nekaj več kot 1000 poslov, v skupni vrednosti ene milijarde tolarjev. 
Trgovanje bi se končalo še z nižjim obsegom prometa, če borzni posredniki ne bi prijavili sedem poslov s svežnji. 
Med njimi je po vrednosti izstopal sveženj z delnicami Emone Obale Koper, ki ga je v skupni vrednosti 150 milijonov tolarjev, po sicer precej nižjem tečaju (1810,60 tolarja) od uradnega enotnega tečaja, kot aplikacijo prijavila Banka Koper.

V dopolnitvi poročila o vplivih na okolje za napravo za zmanjšanje emisij odpadnih plinov iz proizvodnje AFK v Kemiplasu, ki smo ga dobili sredi junija, je razvidno, da to ne bo čistilna naprava, temveč sežigalnica nevarnih kemikalij, ki bo skupaj z dimnikom visoka kot 16-nadstropni nebotičnik, saj naj bi bila visoka kar 48 metrov. 
Bojimo se, da bo ta naprava sežigala še kakšne druge odpadke in ne le odpadne pline in destilacijske ostanke, je prepričana Zofija Paulin iz koordinacijskega odbora.

Ob tem je dodala, da naprava v Kemiplasu do konca septembra res še ne bo postavljena, ker naj bi do septembra šele dobili dovoljenje zanjo, postavitev pa traja kakšne tri mesece. 
Torej naj bi bila postavljena do konca leta.

KOPER, 12. Ekološko plovilo Službe za varovanje obale in morja (SVOM) je včeraj okoli poldne odplulo proti Izoli, kjer se je sluz na površini že tako zgostila, da so jo lahko začeli pobirati. 
Njihovo 12 let staro ekološko plovilo je namreč zelo dotrajano in v osnovi sploh ni namenjeno pobiranju sluzi, vendar ga je ekipa SVOM tako priredila, da lahko iz morja poberejo vsaj najhujšo nesnago. 
Letos bodo sluz poskušali pobirati tudi z deskami, saj se slednje lažje očistijo kot mreže, na katere se sluz močno sprime.

TATJANA TANACKOVIČ

Ne gre za kakšen lokalni lov na čarovnice. 
Gre za preprosto spoznanje, da je država daleč, nadzor pa tudi. 
Hkrati pa je taka volja demokracije, saj dvigovalci rok v podobi uglednih mestnih svetnikov (med njimi so vsaj trije znani tvorci uspehov velikih podjetij) molče uveljavljajo voljo večine. 
Zato se lahko zgodi, da je neki sklep sprejet, že čez nekaj dni pa zapisan in natiskan v uradnem listu. 
Tako močni in vase prepričani so kranjski oblastniki, da pošljejo sklepe v tisk veliko prej, saj vedo, da bodo sprejeti. 
V spornem primeru je v uradnem listu sklep vsaj nepopoln svetniki so dodali nekaj, česar večinska elita ni predvidela. 
Včasih se tudi mojstrom ponesreči...

Denar varčevalcev ni pri meni, ampak pri propadlih firmah, je pojasnil Franc Golija. 
Upniki so pred stavbo vztrajali. 
Po naših podatkih je Golija zato zahteval policijsko varstvo. 
Na kraj so prišli policisti in tudi kriminalist, tako da do izgredov ni prišlo.

Na Drenovem Griču je mož iz hiše izselil bivšo ženo

Tudi njun sin, ki lahko ostane, včeraj ni imel ključa

CELJE, 12. Celjski trgovec z nepremičninami Aleksander Jančar ima leto dni časa, da poruši gostilno Zamorc, ki je bila še do pred kratkim priljubljeno zbirališče mladih Celjanov, pred davnimi leti pa je bila v njej celo čitalnica. 
Upravna enota v Celju je namreč njegovi družbi Eurocomp izdala odločbo za rušenje, ki je pred dnevi postala pravnomočna.

Projekt je izdelal priznani celjski arhitekt Nande Korpnik, ki je bil nagrajen s Plečnikovo nagrado za arhitekturo in je pred kratkim zasnoval tudi novo, sodobno podobo Trga celjskih knezov z dragimi steklenimi kupolami. 
Tudi v Maksimiljanu naj bi bila čitalnica, ki bi obiskovalce opozarjala na pomembne zgodovinske dogodke. 
V njej bi lahko prebirali najnovejšo produkcijo slovenskih založniških hiš. 
Arhitekt je veliko pozornost posvetil tudi gostinskemu delu zgradbe, ki naj bi ohranil del sedanje podobe Zamorca.

Knjižnica že zdaj pretesna

CELJE, 12. V Celju že približno šest let iščejo najboljšo rešitev za prostorsko stisko osrednje celjske knjižnice, ki hrani na nekaj manj kot 2700 kvadratnih metrih površin na Muzejskem in Gledališkem trgu okoli 320.000 enot knjižnega in neknjižnega gradiva.

DOBLAR, PLAVE, 12. Po štirih letih gradnje, skoraj tako kot so načrtovali, sta novi hidroelektrarni na Soči (Plave II in Doblar II) dokončani in že proizvajata načrtovano električno energijo. 
Medtem ko je bila hidroelektrarna v Plavah zgrajena v roku, pa je bilo pri doblarski skoraj tri mesece zamude, predvsem zaradi neugodne geološke sestave terena pri kopanju predorov.

Spominska svečanost v Kočevski Reki

Podobe notacij za Bežigradom

Sodobni glasbeni zapis ali notacija je samostojno likovno delo, čeprav podrejeno sami skladbi oziroma njeni izvedbi. 
Vsak skladatelj mora namreč izumiti svoj značilni zapis. 
Večina notacij je abstraktnih, nefiguralnih, minimalističnih, pri nekaterih avtorjih do skrajnosti izčiščenih, v likovnem smislu pa so obsežno in bogato grafično gradivo. 
Do 29. avgusta je na ogled 66 zapisov glasbe petdesetih skladateljev 20. stoletja, kot so Brown, Cage, Crumb, Detoni, Globokar, Ligeti, Lebič, Srebotnjak, Stockhausen, Šijanec, Štuhec, Xenakis... 
Dovoljenje za natis, povečave in razstavljanje je Bežigrajska galerija dobila od petindvajsetih založb in skladateljev. 
(ibr)

Koncerti se odvijajo v renesančni cerkvi sv. Volbenka v Zelšah, ki so jo zgradili v 17. stoletju, medtem ko je nadrobna členitev arhitekture tipično kraška. 
Naslednji koncert bo 19. julija, ko bodo nastopili mezzosopranistka Ariana Debeljak, harfistka Nicoletta Sanzin ter flavtist Matej Zupan; 28. julija pa bo sledil koncert s Triom Orlando (pianist Vladimir Krpan, violinist Tonko Ninić ter violončelist Andrej Petrač), ki je na oder prvič stopil pred petnajstimi leti na Dubrovniškem poletnem festivalu.

Septembra se bo festival tudi zaključil, in sicer bo 20. septembra s samostojnim recitalom nastopil mlad pianist Tadej Podobnik, 27. septembra pa bo še en komorni večer, in sicer z violinistom Črtomirom Šiškovičem in čembalistom Lucom Ferrinijem. 
Zelške koncerte pripravlja cerkniška izpostava Javnega sklada RS za ljubiteljske kulturne dejavnosti, pri tem pa jim pomaga Zveza kulturnih organizacij Cerknica. 
(im)

Pri MIC iščejo prostovoljce

Brezplačno kopanje

LJUBLJANA, 12. RTV Slovenija, ministrstvo za šolstvo, znanost in šport, Zveza prijateljev mladine Slovenije in občina so včeraj podpisali dogovor za izvedbo akcije zbiranja denarnih sredstev za nakup stopniščnega vzpenjalnika.

LJUBLJANA, 12. Na poletnem taboru Sofistek, ki ga organizira zavod za sodobno izobraževanje, otroci preživljajo počitnice na zabaven in poučen način. 
V lovski koči pod Šmarno goro je bilo že od daleč slišati smeh kopice otrok, ki so tekli in skakali po travniku. 
Osemletni Maks, ki je na taboru že drugi teden, nam je povedal, da se pravkar pripravljajo na tekmovanje v skakanju v vrečah.

Lepotna tekmovanja so resen posel, nam je povedal Zdravko Geržina, lastnik licence Miss Slovenije za miss sveta, ki je prejšnji teden izbiral ljubljanske predstavnice za svoje tekmovanje v centru Kalipso. 
Naša država je bila v tujini opažena in nagrajena zaradi odlične izvedbe svoje finalne prireditve v Cankarjevem domu, ki je najbolj gledan televizijski šov pri nas, se je pohvalil. 
Dodal je še, da pozna mnogo neuspešnih poskusov, ko so nekateri na silo lotevajo projektov, ki jim niso kos. 
Celo nekatera dekleta, ki so bile še včeraj tekmovalke, bi rade danes v vlogi organizatorja zaslužile svoj menedžerski kos kruha.

Voditeljico prireditve Vesno Dolenc je na oder prinesel kar varnostnik.

Še ena glasbenica nam je zaupala svoje načrte za to poletje. 
Marta Zore (foto: Stane Jerko) je potožila, da letos ne bo šla nikamor, saj se bo vse poletje ukvarjala s svojim naslednjim projektom. 
Letos ne bo kakih daljših dopustov, samo občasni skoki do rek z ribiško palico in izleti v hribe. 
Tudi sinu, ki je zdaj star štiri leta, sem že kupila ribiško palico in ga že uvajam v ta šport. 
Pogosto se mi pridruži na izletih v hribe. 
Marta nam je še povedala, da bo daljši dopust moral počakati do januarja. 
V tistem času rada potuje, še najraje v tople kraje.

Bik (od 21. aprila do 20. maja) Ne dovolite, da vas spravi iz ravnotežja, če nekdo govori za vašim hrbtom. 
Naredili ste napako, a odslej veste, komu lahko zaupate. 
Delo: nihče ne bo jezen, če boste priznali, da nečesa ne zmorete. 
To je bolje, kot da ga slabo opravite.

Strelec (od 22. novembra do 21. decembra) Slaba volja je odveč, kajti sprememba vam dolgoročno ne bo prinesla nič slabega. 
To, da ste se morali prilagoditi pravilom igre, morate vzeti v zakup. 
Čustva: ste si na jasnem, kaj čutite in česa si želite? 
Občasno delujete izgubljeno.

PAMPLONA, 12. V najdaljšem in najbolj nevarnem tradicionalnem teku pred biki po ulicah severnošpanskega mesta Pamplona je bilo huje ranjenih pet ljudi, so sporočili tamkajšnji reševalci. 
Eden od bikov se je nenadoma ločil od črede in se v nasprotni smeri pognal proti udeležencem teka. 
Pri tem je poškodoval tri ameriške turiste ter po enega Portoričana in Belgijca. 
12 minut in sedem sekund dolg tek je bil sicer štirikrat daljši kot običajno.

V okviru festivala San Fermin (v svoji knjigi z naslovom Sonce vzhaja in zahaja ga je opisal Ernest Hemingway), ki se je začel v nedeljo, vsako jutro spustijo na ozke ulice Pamplone šest bikov, ki jih ženejo do arene, pri tem pa pred njimi teče več tisoč mladeničev, ki imajo v roki lahko le zvit časopis. 
V zadnjih sto letih je med nevarnim tekom pred razjarjenimi biki v Pamploni umrlo najmanj 13 ljudi. 
Nazadnje je zaradi vbodov leta 1995 umrl neki 22-letni Američan. 
Nič več sreče ni imel niti madatodr Antonio Barrera, ki se je pozneje z bikom spopadel v areni. 
Pri tem saltu jo je odnesel z nekoliko globoljo rano v nogi. 
(Foto: Reuters)

Nekaj je zanesljivo: nagnjenje, da naravne telesne procese, starostno pogojene spremembe ali kozmetične probleme uvrstimo med bolezenske, je enako zasidrano tako med zdravniki kot med laiki. 
Te nadloge po vseh pravilih zdravniških umetnosti zdravimo, dostikrat in marsikje na račun zdravstvenega zavarovanja, in to je trend, ki je v marsikateri državi še bolj pospešil denarni zlom zdravstvenega zavarovanja. 
Da se to na daljše obdobje ne more dobro končati, se zdaj zavedajo tudi strokovnjaki. 
Toda, kdo naj bi bil pristojen za to, da odredi, kaj je bolezensko, in predvsem, kaj ni?

Na prvem mestu lestvice nebolezni je staranje (glejte tabelo). 
Kar 44 odstotkov udeležencev ankete je menilo, da je ta proces naraven in sam po sebi ni patološki, pa čeprav nam moderna, tako imenovana anti-aging medicina to skuša vbiti v glavo ter ponuja vsakovrstne pilule in terapije zato, da bi izenačili nevarno pomanjkanje hormonov in ponovno prišli do vitalnosti kakšnega dvajsetletnika.

Mi trije smo vse skupaj samo opazovali.

Seveda, sva skoraj v en glas odgovorila z Wasserjem

Planet smrti

Moja smrt.

Nenadoma sem se odločil. 
Imel sem dve možnosti: ali obsedim tu ali pa zlezem iz svojega plovila in se podam na sestanek s smrtjo.

Toda glej, zadel sem ob površino Morphiusa s tako silo, da sem kar zavpil od bolečine. 
Zastal mi je dih. 
Dih? 
Ali še diham?

Drhtel sem od mraza. 
Le zakaj sem naredil tako neumnost in vrgel s sebe vso obleko? 
Menda sem spal tedne in tedne, saj se je poletje na Morphiusu prevesilo v zimo.

Obkrožili so me, jaz pa sem se poskušal nasmehniti, češ, morda bodo razumeli moje prijateljske namene. 
Tudi oni so se nasmehnili in me ljubeznivo ogledovali. 
Videti je bilo, da vedo, kaj se mi je pripetilo. 
Morda žive v votlinah in si ne upajo podati se v žarečo puščavo? 
To bo verjetno krivo, da so tako bledi. 
Dva sta stopila bliže. 
S seboj sta imela nosila.

1904 Rodil se je čilski pesnik in diplomat Pablo Neruda. 
Njegov Splošni spev o krvi in trpljenju rodne dežele je simbol svobodoljubnega čilskega naroda (umrl leta 1973).

Socialne ustanove dajejo denar le trajno nesposobnim delavcem, ki izpolnjujejo vse njihove pogoje, ki jim je zelo težko zadostiti. 
Več kot 50 odstotkov jih zavrnejo. 
Tudi če dobite dodatek, je ta znesek večkrat daleč pod vsoto, ki jo potrebujete za vzdrževanje življenjskega sloga invalida. 
Tudi kompenzacija s strani delodajalca je enako problematična: krije le nezgode na delu, pa še to zelo omejeno. 
Tudi najbolj vneti varčevalec bo le s težavo prebrodil svojo dolgotrajno invalidnost. 
Tisti, ki je prihranil 10 odstotkov svojega letnega dohodka, bo porabil 10 let prihrankov v enem samem letu invalidnosti. 
Nezgodno zavarovanje vas lahko zaščiti pred to izgubo. 
Ne zavaruje le izgube vašega dohodka, ampak zagotovi tudi osnovo, za katero ste trdo delali. 
Ne nazadnje, koliko ljudi ima na razpolago dovolj presežnih dohodkov za vzdrževanje invalidnega člana družine, ne da bi pri tem morali močno prilagoditi svoj življenjski slog?

Kot skrb za šolanje otrok. 
V tem primeru gre za to, da se predvidijo in pripravijo finančna sredstva, ki bodo otroku omogočila želeno šolanje. 
Prav tako se s tem starši otresejo tveganja izpada dohodkov v času trajanja otrokovega izobraževanja.

Najceneje je zagotovo kopanje v Slovenj Gradcu, kjer boste za odraslega odšteli 400 tolarjev, za otroke pa le 200 tolarjev. 
Cena velja za vse dni v tednu. 
Karta na letnem kopališču v Celju stane 800 tolarjev za odrasle in 500 tolarjev za otroke, v popoldanskem času pa 600 tolarjev oziroma 400 tolarjev za otroke. 
Na kopališču TAM v Mariboru boste za dnevno karto odšteli 800 tolarjev, za otroško 600 tolarjev, po 14. uri pa velja enotna cena za vse kopalce 500 tolarjev.

Tudi če je kopališče v neposredni bližini vašega doma, se lahko ob koncu tedna odpravite na družinski izlet v drug kraj, kjer si lahko poleg prijetnega kopanja ogledate tudi še kakšno krajevno znamenitost in preživite lep dan brez večurne vožnje v koloni proti morju. 
(vl)

V poplavi prodajaln s tekstilom in obutvijo (na tisoče) po Sloveniji, ki bodo ponudile določene odstotke znižanja, se bodo med kupci pojavljali tudi republiški tržni inšpektorji. 
Zato, da bo v prometu neoporečno blago, kot je bilo v redni prodaji, zato, da bodo cene natančno označene tiste pred redno razprodajo in v njej. 
Zato, kot pravi Roman Kladošek, glavni republiški tržni inšpektor, da bomo zaščitili potrošnike, ki so praviloma sezonskim razprodajam naklonjeni, a v naglici morda premalo previdni. 
In tudi zato, kot še dodaja Roman Kladošek, da zaščitimo tiste trgovce, ki dosledno spoštujejo pravila igre, pred tistimi, ki jih spregledajo. 
In slednjih sploh ni tako malo, ugotavljajo tržni inšpektorji, res pa je, da je večjih kršitev vedno manj. 
Koliko jih bo v tej poletni razprodaji, bo natančno znano že v drugi polovici avgusta, ko morajo tržni inšpektorji iz območnih enot o vsem in vseh poročati na sedež republiškega tržnega inšpektorata v Ljubljani in ko bodo inšpektorji iz slednjega o poteku razprodaje skupaj z odkritimi kršitvami in kršitelji obvestili ministrstvo za gospodarstvo.

To pa ne bosta edini zanki, na katere bodo inšpektorji lovili trgovce! 
Preverjali bodo tudi, ali je trgovec pravilno objavil naziv trgovine in čas uradne sezonske razprodaje ter obseg blaga. 
Pozabljivosti trgovcem ne bodo odpuščali kot tudi ne drugih nepravilnosti in kršitev. 
Ukrepali bodo nemudoma, z odločbami (tudi o ustavitvi razprodaje), predlogi sodniku za prekrške in prijavami častnemu razsodišču pri Gospodarski zbornici Slovenije. 
Pomanjkljiva objava razprodaje, tako potrjuje praksa, zavaja potrošnike in izkorišča njihovo neizkušenost ter neznanje za trgovčeve dobičkonosne namene. 
Prav tako tržni inšpektorji ne bodo spregledali tistih izložbenih oken, ki bodo na veliko prekrita s številnimi obvestili o sezonskem znižanju, kajti skoraj pravilo je že, da v vseh teh primerih celo potrošniki ugotovijo, da je znižana le zanemarljiva količina blaga.

Morda bodo inšpektorji posebno pozorni še na kaj, a nam prav vsega najbrž niso želeli odkriti?! 
Poostreno kontrolo bodo opravljali od ponedeljka do vključno 5. avgusta, iz preteklosti pa vemo, da so v poletni sezonski razprodaji uspeli obiskati okoli 500 prodajaln s tekstilom in obutvijo v Sloveniji. 
Koliko jih bodo tokrat, ne vemo, še manj, katere. 
Zagotovo pa bo največ prodajaln pod inšpekcijskim drobnogledom v Ljubljani, Mariboru, Celju, Kranju in Kopru. 
Pa bomo to izvedeli hkrati s poročilom o inšpekcijskih ugotovitvah ministrstvu za gospodarstvo. 
In vam o nepravilnostih in kršitvah tudi poročali.

DUŠA P. PODBEVŠEK

Kaj storiti, ko potrošnik ugotovi, da ga je trgovec ob nakupu na razprodaji zavedel ali celo oškodoval? 
O dogodku naj obvesti območno enoto tržne inšpekcijo, pod katero spada prodajalna. 
To stori s pisno prijavo ali pritožbo. 
Mi bomo seveda ukrepali v skladu s svojimi pristojnostmi, pravi Roman Kladošek.

Če vam delovne obveznosti doslej niso dovoljevale nakupa vrtnega pohištva, lahko to storite zdaj v Baimaxu. 
Vrtne ležalnike dobite že za 3799 tolarjev, če ste bolj zahtevni, pa za 14.999 tolarjev. 
Zložljiv vrtni stol stane 1599 tolarjev, visečo mrežo za prijetno lenarjenje med dvema drevesoma pa dobite že za 2999 tolarjev. 
Si lahko predstavljate poletne mesece brez hladilne trobe, brez hladnega soka ali piva nekje ob morju, daleč od kakšnega lokala? 
Težko, mar ne!

Ob vedno večji evforiji, ki se pojavlja v zvezi z vlaganjem v slovenske vzajemne sklade, ne smemo pozabiti na osnovna pravila, ki veljajo pri dolgoročnem vlaganju v vrednostne papirje. 
Slovenski trg kapitala se na dogajanja v tujini še vedno odziva bistveno manj močno kot drugi primerljivi trgi. 
Ta razmeroma nizka stopnja povezave med gibanji tečajev na Ljubljanski in tujih borzah je za vlagatelja v vrednostne papirje pravzaprav ugodna, saj ima tako možnost, da s kombinacijo delnic slovenskih in tujih podjetij precej zniža tveganje premoženja.

Pred kratkim sem bil izpostavljen precejšnjem šikaniranju nekega policista. 
Ker sem menda napačno parkiral, je od mene zahteval, da mu pokažem osebno izkaznico in vozniško dovoljenje, prav tako me je nesorazmerno dolgo zadrževal. 
Ali je do tega upravičen?

Če je prišlo med vami in turistično agencijo oziroma zavarovalnico do obligacijskopravnega razmerja zaradi zavarovalnega primera (denimo bolezen), imajo te organizacije pravico zahtevati predložitev ustreznega potrdila, ki potrjuje razlog nastanka zavarovalnega primera (denimo odsotnosti iz potovanja). 
Nikakor pa taiste organizacije (čeprav se to v praksi pogosto dogaja) nimajo pravice od vas oziroma od vašega zdravnika zahtevati podrobnejše navedbe v zvezi z razlogom vaše odsotnosti (bolezen). 
Ti podatki so namreč zaupni in so z zakonom zaščiteni.

Za zabavo in poduk najmlajših sladkosnedov pa na internetu skrbi veverica Mica. 
Če je treba, tudi pomaga voščiti prijateljem za rojstni dan. 
(dm)

Zdravniki pravijo, da je zdrava prehrana tak način prehranjevanja, ki omogoča normalno delovanje organizma, krepi zdravje in varuje pred nastankom mnogih bolezni. 
V pogovornem jeziku se je nekako udomačil izraz zdrava hrana, pod katerim najpogosteje razumemo ekološko pridelano hrano. 
Vendar pa pojem zdrave hrane po mnenju pomočnice direktorja marketinga v Kolinski Mojce Lukančič ne zajema le ekoloških izdelkov, ampak v Kolinski vanj prištevajo tudi varovalna živila in izdelke z nižjo energetsko vrednostjo. 
V Žitu se izogibajo izrazu zdrava hrana za svoje posebne proizvodne programe uravnotežene polnovredne prehrane. 
Vsa naša hrana je zdrava, saj je sicer na trgu ne bi bilo, poudarja direktorica trženja v Žitu Diana Sedmak.

Jasne razmejitve med tem, kaj je res zdravo in kaj ni, ni. 
Zaradi težav pri razločevanju je zelo težko določiti, kakšen je tržni delež zdravih, ekološko pridelanih izdelkov, pravijo v Mercatorju. 
Na prodajnih policah slovenskih trgovin trenutno prevladujejo uvoženi bio in ekološki izdelki, zato v Mercatorju ocenjujejo, da je delež prodaje teh izdelkov, glede na celotno prodajo prehrambnih izdelkov, majhen. 
Vendar pa predvidevajo, da se bo v naslednjih letih delež te hrane povečeval.

Ženske gor ali dol, sezona prinaša kar nekaj novosti. 
Po novem se drugi rumeni karton na tekmi, ki pomeni izključitev, odpiše iz skupne kvote štirih, po katerih sledi kazen neigranja. 
Odslej veste: Slovenci bomo po novem drli na nogometne stadione kar tri dni na teden. 
Olimpija bo igrala ob petkih, Koper, Rudar, Maribor in Publikum ob sobotah, ostali pa v nedeljo. 
Če bodo žene do svojih nogometnih mož preveč stroge, jim ne bo treba prevečkrat grobo posegati v družinsko idilo. 
Nacionalna televizija bo namreč prenašala najmanj deset tekem, v kar ni všteto pokalno tekmovanje.

Nekaj pa po novem le velja kot pribito: tujci v slovenski ligi morajo imeti odslej najmanj potrdilo o vlogi za izdajo delovnega dovoljenja, če želijo brcati v slovenski ligi. 
Že v preteklosti so bile v ligi Si.
Mobil na tem področju tri svetle izjeme: Maribor, Publikum in Rudar.

LJUBLJANA, 12. - Danes se prek luže v New Orleansu začenja svetovno prvenstvo v skupinskih sestavah v ritmični gimnastiki. 
Slovenske barve bo tokrat zastopala le izkušena sodnica Špela Dragaš. 
Dragaševa je doslej "delila pravico" že na številnih svetovnih in evropskih prvenstvih ter tekmovanjih za svetovni pokal in veliko nagrado, v bogati zbirki pa ji manjka le še sojenje na olimpijskih igrah. 
Na svetovnem prvenstvu bo nastopilo 22 državnih reprezentanc, glavne favoritinje za najvišja mesta pa ostajajo predstavnice vzhodnega bloka - Bolgarke, Belorusinje, Ukrajinke in Rusinje, ki so tudi olimpijske in evropske prvakinje. 
Tekmovalke se bodo predstavile z dvema sestavama - eno vajo bodo pripravile s petimi trakovi, drugo pa s tremi kolebnicami in dvema žogama. 
(maš)

Popravi izpit mladincev

LJUBLJANA, 12. - Šestindvajseta redna seja upravnega odbora Atletske zveze Slovenije se je končala še preden se je začela. 
Od 15 članov jih je bilo prisotnih le sedem, za sklepčnost pa je potrebna polovica. 
Namesto Igorja Primca je bil na upravnem odboru kot osmi član Sašo Pucihar, a ker ni član UO, nima glasovalne pravice.

Slovenke drevi igrajo proti Slovakinjam

ŠKOFJA LOKA, 12. - Z izjemno pisano in prijetno otvoritveno slovesnostjo na osrednjem Mestnem trgu se je v Škofji Loki sinoči tudi uradno začelo jubilejno, 20. evropsko prvenstvo v košarki za mladinke. 
Po mimohodu reprezentanc je zbrane najprej nagovoril župan Škofje Loke in predsednik OO Igor Draksler. 
V imenu predsednika častnega odbora, predsednika republike Slovenije Milana Kučana, ki je odsoten zaradi državniških obveznosti je nekaj besed spregovoril državni sekeretar za šport dr. Jaka Bednarik, kot zadnji pa je na govorniški oder stopil še Mitja Marinšek, podpredsednik KZS, ki je pri naši osrednji košarkarski zvezi, prirediteljici prvenstva, najodgovornejši za žensko košarko. 
Nato pa je prvenstvo uradno odprl pooblaščenec FIBA Alfred Drost, ki bo na prvenstvu tudi v vlogi komisarja (drugi komisar FIBA Werner Spreitzer). 
Otvoritvena slovesnost se je zaključila z drznim preletom padalcev skupine SKYFLY, med katerimi so trije s slovensko, škofjeloško in zastavo Mednarodne košarkarske zveze pristali domala med obiskovalci prireditve na Mestnem trgu. 
Za zabavo je pozno v noč skrbela skupina Kingstone.

Prejšnji rekord klubske kolegice Nataše Kejžar z evropskega prvenstva 2000 v Helsinkih (32,68) je izboljšala za šest stotink sekunde. 
Zmagala je Britanka Kate Haywood (32,54), bron pa je osvojila Čehinja Petra Chocova (32,64). 
"Konkurenca je bila zelo ostra in potreben je bil tudi kanček sreče. 
Izjemno sem zadovoljna, posebej z izidom. 
Pričakovala sem, da bo za kolajno treba plavati absolutni državni rekord. 
Na koncu se je izkazalo, da bi bila lahko še kanček hitrejša, saj sem imela ob prihodu v cilj še malo rezerve," je po prihodu v cilj menila Sambrailova, ki je na ta način ubranila srebro z lanskega EP na Malti. 
Sambrailovo čaka na tem prvenstvu še nastop na 100 prsno, kjer bo branila bron.

Popoldan smo imeli Slovenci še dva nastopa. 
Mariborčan Matjaž Pernat je v polfinalu 100 prsno preplaval v 1:05,16 sekunde in še drugič izboljšal lasten državni rekord. 
Rekorden je bil že dopoldan z 1:05,24. 
V polfinalu na 50 prsno je nastopila Ljubljančanka Lili Pihler in bila s 34,01 trinajsta. 
Že v predtekmovanju je solidno nastopil tudi Ljubljančan Roko Čoko in bil 14. na 400 mešano s 4:34,22 . 
Radovljičanka Lavra Babič je bila 21. na 100 prosto (1:00,19), Bojan Zdrešar iz ljubljanske Ilirije je nastopil kar dvakrat. 
Na 50 hrbtno je bil 25. z 28,39, na 200 prosto pa še za mesto slabši z 1:56,98. 
Trboveljčan Davor Gregorčič je bil 32. na 100 delfin (59,03), Ilirijan Vid Likavec pa je dosegel enako uvrstitev na 200 prosto (1:58,61). 
(sta)

Mladi upi na turnirju Alpe Jadran

Glavnina, kjer je bil znova v prvi šprinterski vrsti tudi Andrej Hauptman, je zaostala vsega 33 sekund. 
In če se ima avstralski prvak Robbie Mc Ewen za najhitrejšega šprinterja na svetu (izza zavetrja premaguje tako Cipollinija kot Zabela), potem se lahko tudi Andrej Hauptman na Touru prišteva med pet najboljših. 
"Malo sem bil zaprt, če ne bi bilo lahko še bolje. 
Noga je res že prava. 
Šprint za šesto mesto ni bil prav nič drugačen, kot za zmago. 
Vsi gredo na nož, tvegajo glavo, to je Tour. 
Tu je toliko adrenalina, da se ne razmišlja o zaviranju. 
Le idiota McEwena se moram paziti in po vetru voziti mimo, sicer nas bi prevrnil. 
Priznam, letos še nisem tako dobro šprintal. 
Tudi Martin Hvastija me je na treh kilometrih malo potegnil v ospredje. 
Prvih 150 km sem komaj preživel, ko je letelo skoraj 50 km na uro. 
Sem bil vseskozi na repu, že skoraj med avtomobili in se kregal s kolesom in gledal kaj me ovira. 
To so posledice moštvenega kronometra, ko nas je zadnjih 40 km ostalo le pet. 
Frigo pa je toliko nategoval ritem, da nas je skoraj sam uničil. 
A sem moral tudi vleči. 
Krizo sem prebrodil šele v zadnjih 30 km." je razlagal Hempi.

Izidi, Soissons-Rouen, 195 km: 1. Kirsipuu (Est, Ag2r) 4:13,33 (46,1 km/h), 2. Sandstod (Dan, CSC Tiscali), 3. Dierckxsens (Bel, Lampre) isti čas, 4. Casagranda (Ita, Alessio) + 3, 5. Edalaine (Fra, Fdj) + 8, 6. Mc Ewen (Aus, Lotto) + 33, 7. Cooke (Aus, FDJ), 8. 
O'Grady (Aus, Credit Agricole), 9. Zabel (Nem, Telekom), 10. Hauptman (Slo, Tačoni), 88. Hvastija (Slo, Alešio) vsi + 33; skupno: 1. 
I. Gonzalez de Galdeano 19,05:56, 2. Beloki (oba Špa, Once) + 4, 3. Armstrong (ZDA, US postal) + 7, 4. Jaksche (Nem, Once) + 12, 5. Olano (Špa, Once) + 22, 6. Heras (Špa, US postal) + 25, 7. Nozal (Špa, Once) + 27, 8. Azevedo (Por, Once) + 28, 141. Hvastija + 8:07, 148. Hauptman + 8:57. 
(mmNalbandian izpadel v prvem krogu

"Grizenje kolen" za "zlato čipko"

V uniformi so šik

MATEJA RANT/FOTO: JAKA ADAMIČ

JOŽE REZELJ, strojevodja: Vsak poklic je po svoje nevaren. 
Tudi sam na primer opravljam tako delo, ki je lahko nevarno. 
Zato smo ga ves čas podpirali, saj je bila to povsem njegova odločitev. 
Povedali pa smo mu, da bo treba delati tudi ponoči in ob praznikih, v več izmenah. 
Zdaj, ko končuje šolanje, sem seveda zadovoljen, kako bo naprej, bomo pa še videli.

MOJCA BAJEC, ekonomski tehnik: Zelo sem zadovoljna in vesela, da se je sin odločil za ta poklic. 
Sprva je bilo sicer drugače, zdaj pa sem se s tem sprijaznila, predvsem zaradi njega, ker sem videla, da ga to veseli. 
Spoznala sem tudi, da ni tako nevarno in grozno, kot si predstavljamo. 
Seveda pa upam, da bo nadaljeval šolanje, namerava namreč študirati.

Na ministrstvu za kmetijstvo, gozdarstvo in prehrano pripravljajo dokument, ki naj bi ga v teh dneh dali v presojo notranjemu ministrstvu in ministrstvu za zdravje. 
Pogoji bi morali biti kmalu objavljeni v Uradnem listu RS in naj bi bili jasni za drugo setev konoplje, ki jo je najbolje opraviti tja do 15. julija.

Uro dolgo je ženska gledala televizijo, medtem ko je zraven nje negibno ležal tat

Obtoženi je na predrzen način kradel še dvakrat. 
Enkrat je iz hiše v Hrastniku, v kateri sta bila starejša stanovalca, ukradel kuverto z 250.000 tolarji, odnesel pa je še tri prstane in broško. 
Prišel je skozi glavna zaprta, a odklenjena vrata, popihal pa jo je skozi stranski vhod. 
V Hrastniku je okradel še enega moškega. 
Ko je iz stanovanja odšel do avta, je ostal brez denarnice z dokumenti in petimi tisočaki. 
Videl je mladeniča, ki je odhajal od njegovega stanovanja, a ni vedel, da gre pravzaprav za tatiča.

Profiler, am. nan.

Spoštovan sodnik Charles Holister si kupi noč seksa s privlačno študentko Shannon Quinn, ki dela kot striptizeta v nočnem klubu. 
Ko se kasneje zbudi v zasebni sobi nočnega kluba, v kopalnici najde Shannon umorjeno.

20.55 KANAL AAngel

Promised Land, ameriška drama,1988

RSL 1 11.05, Petkovo srečanje

V izobraževalnem programu bodo predstavili očeta indijske države in enega največjih mislecev 20. stoletja. 
Pred časom smo tudi v slovenščini dobili prevod Gandija, prvo večjo predstavitev te vrste. 
Vodilna misel tega indijskega modreca je moč resnice in nenasilja.

Na Valu 202 se boste lahko spet zabavali ob poslušanju pustolovskega kviza

9.10 Newyorška policija, 8. del - 10.00 Močno me objemi, 57. dela - 10.55 Tri sestre, 134. del - 11.50 Esmeralda, 124. del - 12.40 TV prodaja - 13.10 Bolnišnica upanja, ponovitev - 14.10 Odpadnik, 10. del - 15.00 TV prodaja - 15.30 Newyorška policija, 9. del - 16.25 Esmeralda, 125. del - 17.20 Tri sestre, 135. del - 18.15 Močno me objemi, 58. del - 19.15 24 ur - 20.00 Mladi Indiana Jones: Maske zla, ameriški film - 21.45 Privid zločina, 15. del - 22.40 Odpadnik, 11. del - 23.30 Prijatelji, 9. del - 0.00 24 ur, ponovitev

KANAL A

(96,5 MHz)

(88,6, 96,4, 100,3, 100,6, 104,3, 107,6 MHz)

8.00 Izginule osebe - 9.00 Dixie: Menjanje navad - 11.00 Dogwoman: Mrtev pes, ki hodi - 13.00 Catherine Cookson: Plima življenja - 14.00 Izginule osebe - 15.00 Plima: Brez izhoda - 17.00 Dixie: Menjanje navad - 19.00 Dr. Quinn, ženska vrač - 20.00 Umori v Midsomeru - 22.00 Taggart: Zaljubljanje - 00.00 Dr. Quinn, ženska vrač - 01.00 Umori v Midsomeru - 03.00 Taggart: Zaljubljanje

TCM

22.00 The Tender Trap, komedija, 1955; i.: Debbie Reynolds, Frank Sinatra - 23.55 The Maltese Falcon, kriminalka, 1941; i.: Humphrey Bogart, Mary Astor - 1.35 Signpost To Murder, triler, 1965; i.: Joanne Woodward, Stuart Whitman - 2.55 The Day They Robbed The Bank Of England, drama, 1960

8.30 Kolesarstvo: Tour de France Etapa 5 - 9.45 Gorsko kolesarstvo: Svetovni pokal, Mont-St-Anne Kanada - 10.15 Rally: Svetovno prvenstvo, Safari Rally, Kenija - 10.45 Gorsko kolesarstvo: Svetovni pokal, Mont-St-Anne Kanada - 11.15 Kolesarstvo: Tour de France Etapa 5 - 12.30 Nogomet: Tekma stoletja - F.
Beckenbauer - 13.15 Avtomoto šport - 13.45 Motociklizem: VN Velike Britanije - 15.00 Kolesarstvo: Tour de France Etapa 6: Forges-les-Eaux - Alencon (198km) - 18.00 Motociklizem: VN Velike Britanije - 19.00 Kolesarstvo: Tour de France - Vrhunci dneva - 19.30 Avtomoto šport - 20.00 Cart: Svetovna serija, Toronto, Kanada - 21.00 Najmočnejši mož: Škotska - 22.00 Kolesarstvo: Tour de France Etapa 6 - 23.15 Novice - 23.30 Motociklizem: vN Velike Britanije - 0.00 Rally: Svetovno prvenstvo, Safari Rally, Kenija - 0.30 Ekstremni športi - 1.00 Različni športi: Watts - 1.15 Novice

9.00 Točno 9 - 9.30 Moja poroka - 10.00 Dr. Stefan Frank - 11.00 Družinski dvoboj - 12.00 Točno 12, opoldanski magazin - 13.00 Show Oliverja Geissena - 14.00 Bärbel Schäfer - 15.00 Straža - 16.00 Sodišče za najstnike - 17.00 Varuška - 17.30 Med nami - 18.00 Dober večer RTL - 18.30 Ekskluzivno - zvezdniški magazin - 18.45 Poročila - 19.10 Eksplozivno, magazin - 19.40 Dobri časi, slabi časi - 20.15 Eden proti stotim - 21.15 Nikola - 21.45 Ljubi dom - 22.15 Life! 
- veselje do življenja - 23.15 Petkove večerne novice - 0.00 Nočni dnevnik - 0.30 Caroline In The City - 1.30 Moesha - 1.55 Nikola - 2.25 Ljubi dom

PRAGA, 12. 
(Od našega dopisnika) Češka policistka, 29-letna absolventka praške policijske akademije, se je ukvarjala z nič kaj policijskimi zadevami. 
Bila je pomembna članica mafijske družine, ki je v severnočeškem industrijskem kraju Teplice skrbela za najstarejšo obrt na svetu.

NAPOVED ZA SLOVENIJO Na Primorskem bo pretežno jasno, pihala bo šibka burja. 
Drugod bo delno jasno z občasno zmerno oblačnostjo. 
Proti večeru lahko nastanejo posamezne nevihte. 
Najnižje jutranje temperature bodo od 14 do 19, na Primorskem okoli 22, najvišje dnevne od 24 do 29, na Primorskem okoli 32 stopinj Celzija.

Tudi v drugih zvenih deželah sta viharni veter in dež lomila drevje, ceste so bile začasno zaprte, številne kleti je zalila voda, uničenih pa je bilo tudi veliko avtomobilov.

