Še vedno zaprtih 13 zbirnih mlečnih prog - Makedonija začasno prepovedala slovensko mleko

Temno je in se ne vidi,« je povedal načelnik ložanskih gasilcev Drago Černuta. 
Od 17. ure, ko se je začel divji ples orkanskega vetra, so bili vsi pripadniki civilne zaščite na Bovškem na terenu. 
Sproti so odpirali ceste proti Vršiču, Kobaridu in Italiji, ki so jih bile zaprle padle smreke, in tolažili ljudi, ki jih je pod podrtimi strehami strah najhujšega. 
Po prvih podatkih je med najbolj prizadetimi objekti gostilna Mangrt Milana Črnigoja v Logu pod Mangartom. 
Hudo je tudi v Čezsoči. 
Bovška je bila minulo noč zaradi podrtih dreves spet odrezana od sveta.

Na Primorskem je močan jugo včeraj podrl nekaj električnih drogov in dreves, odtrgalo pa je tudi del fasade na Grand hotelu Palace v Portorožu.

Odklonilni, če kdo opozarja na nestrpnost

Ljubljana - Če primerjamo poročila o ekstremizmu, ki so jih pripravili v devetih državah kandidatkah za EU, je položaj na tem področju ponekod, denimo na Češkem, Slovaškem, Poljskem in tudi Madžarskem, veliko slabši kot v Sloveniji. 
Toda takim ocenam ne gre pripisovati posebnega pomena, razmišlja Tomaž Trplan, koordinator skupine za spremljanje nestrpnosti pri Mirovnem inštitutu.

Kronična bolečina je samostojna bolezen, ki jo je treba posebej zdraviti tudi z močnimi opioidi - Še veliko pomislekov

Z grafitom nad Potočnikovo

Ljubljana - V noči s petka na soboto so neznani storilci z grafitom popisali steno hiše na Jeranovi ulici (stavbi pravijo Konjušnica) v Ljubljani, v kateri živi županja Vika Potočnik. 
Kot smo izvedeli, je grafit opazila zjutraj, nekaj po 7. uri, ko se je odpravljala na sprehod s psičko Iso.

Potočnikova je takoj poklicala policijo in svoje strankarske kolege, policisti so si ogledali napisani grafit, ga fotografirali, na njihovo intervencijo pa so ljubljanski komunalci že čez uro ali dve grafit očistili.

Morala zgodbe je naslednja: koprski policisti so preveč potrpežljivi, saj potrebujejo kar 48 klicev, preden ugotovijo, da jih nekdo zaj... 
Drugič: koprski policisti bi bili nemočni, če jim ne bi pomagali telekomovci (zdaj vemo, kdo drži oblast!). 
In tretjič: Lahko koprskim policistom! 
Kaj naj naredi povprečen davkoplačevalec, ko mu kak težak diha in svinja v telefon?

Kje so kamnite mize?

če bi Vas nekega dne srečal pohajkujočega med spomeniki rimskega Šempetra ali Emone in bi potem smel pričakovati, da boste prijateljem v vladi priporočili, naj vendar pomnike te vrste skušajo ohraniti tam, kjer so bili najdeni, domačim in tujim obiskovalcem v užitek in doživetje;

Fotografije Matej Družnik

Mi nismo dobili nobenih nagrad. 
Na osnovi pogodbe, ki smo jo sklenili, petčlanski poslovodni ekipi pripada pravica do udeležbe pri dobičku v višini 25 odstotkov, povečanem za amortizacijo in zmanjšanem za subvencije,« odgovarja Uroš Korže, ki mu v strokovnih in poslovnih krogih priznavajo visoko strokovnost in sposobnosti. 
Z odmevnostjo višine nagrade, ki pripada njemu in njegovi ekipi, ni zadovoljen. 
»Nekoliko smo že nervozni,« pravi, »Če bi si želeli pripadajočo nagrado izplačati, bi si jo, verjamite, že zdavnaj izplačali. 
Pogodba je bila podpisana in je veljavna. 
Če bi si denarno nagrado izplačali, nam pa ne bi bil, verjemite, noben problem plačati davka. 
Vendar tega nismo hoteli storiti. 
Ocenili smo, da naj se ta prispevek vrne v okolje, kjer je nastal. 
Nikoli nismo trdili, da smo sami zaslužni za to, kar se je zgodilo.«

Je nagrada previsoka? 
Jih je Korže s kompromisnim predlogom o ustanovitvi dobrodelne fundacije znova prehitel? 
Vladna stran ima očitno brezbrižen odnos, čeprav se tudi v treh pidih niso pravočasno zbudili. 
Iz odgovorov Franca Hermana Šimnovca bi bilo mogoče sklepati, da vsebine pogodbe pravzaprav sploh ne poznajo. 
Pogodbe, ki je bila podpisana za dobo dveh let, pa v pogodbenem roku niso odpovedali in pripravili nove, v katerem bi višino plačila in morebitne nagrade prilagodili novim razmeram. 
Še več, iz družbe za upravljanje in svetovanje smo zaman pričakovali odgovor na vprašanje, kakšna je pravna podlaga za sklenitev takšne pogodbe. 
Uroš Korže je bil, kakor je povedal Šimnovec, edina izjema (po ameriškem zgledu).

V bližini Sarajeva, kjer so med vojno raketirala Natova letala, je skupina strokovnjakov ZN odkrila osiromašeni uran

Moskva - Čečenski voditelj Aslan Mashadov je včeraj pozval k nadaljevanju odpora proti ruskim silam, vendar izključno z akcijami na čečenskem ozemlju. 
Hkrati je obsodil nedavno krvavo dramo s talci v moskovskem gledališču. 
»Prisiljeni smo se bojevati in ne bomo ustavili boja, dokler rablji ne bodo pustili našega naroda pri miru,« je še navedeno v Mashadovem sporočilu, ki ga je včeraj objavila francoska tiskovna agencija AFP. 
STA

Branko Jokić iz Skopja

Po poročilih maorskega plemena Ngati Ngaho živi v krajih, kjer gradijo pomembno novozelandsko avtocesto, legendarno močvirsko bitje taniwha. 
Na območju, kjer gradijo Waikato ekspres čez močvirja do juga novozelandskega največjega mesta Aucklanda, naj bi živelo več teh bitij. 
Novozelandski urad za promet se maorskim strahovom ne posmehuje, nasprotno, jemlje jih zelo resno in predstavniki podjetja so se že sestali s plemenskimi starešinami, da bi dosegli soglasje o prehodu čez sveto zemljo. 
Ne zanikajo niti možnosti, da se je zaradi taniwhe zgodilo precej hudih prometnih nesreč in se jih bo še več, če trase avtoceste ne prestavijo. 
Ustavitev gradnje avtoceste priča o spoštovanju, ki ga oblast zdaj bolj kot v preteklosti izkazuje Maorom in njihovi kulturi. 
Taniwha je v njihovi kulturi duhovno bitje, ki straži zanje pomembne kraje, na primer reko Waikato. 
Po lokalni legendi straži vsak rečni zavoj drug taniwha. 
Graditelji avtoceste seveda upajo, da pri gradnji ne bodo naleteli na nobenega več.

Jozsef Szabo iz Budimpešte

Varovanci trenerja Mira Požuna so začeli z najboljšo postavo, tokrat pa je na mestu krožnega napadalca od začetka zaigral tudi Tomaž Tomšič. 
V prvem delu igre je treba omeniti tudi rdeči karton izraelskega igralca Yafe Shai, ki sta mu ga ukrajinska sodnika dosodila zaradi grobega prekrška nad Sergejem Rutenko.

Gordana Possnig

Otvoritveni plavalni miting v Celju

Medveščak : Zvolen 0:1 (0:1, 0:0, 0:0)

Zavarovalnica Maribor Olimpija : Alba Volan 0:4 (0:1, 0:1, 0:2)

Za Union Olimpijo so bile tako dovolj le tri črne minute gostov v začetku zadnje četrtine, ko so stopili na plin in z nekaj hitrimi podajami izigrali dotlej sicer solidno consko obrambo gostov. 
Zijajoče vrzeli v obrambi je dvakrat z natančnim metom za tri točke hladnokrvno kaznoval Jasmin Hukić in prednost gostiteljev je hipoma poskočila na neulovljivih 12 točk - 70:58. 
Pred Ljubljančani je tako zdaj 14 dni mirnega spanca in priprava na mirno nadaljevanje sezone, Laščane pa bržkone čaka veliko neprespanih noči, v katerih bodo morali najti čudodelca, ki jih bo iz krize ponovno vrnil na pota stare slave. 
V nasprotnem primeru bodo pivovarski derbiji v prihodnosti le bleda senca nekdanjih košarkarskih spektaklov.

Rudar : Sport Line Koper 2:1 (0:1)

Ko se je pred letom z »rojstvom« štiritaktnih motorjev začel preporod SP v cestnohitrostnem motociklizmu, so nekateri superbiku, v katerem je ta različica motorjev uveljavljena že dolga leta, vehemento napovedovali konec. 
To se sicer ni zgodilo, zato pa je mnoge njegove zvezdnike zamikala stopnička više. 
Prvaka zadnjih dveh sezon, Avstralec Troy Bayliss in Američan Colin Edwards, sta si tako pred sezono 2003 že poiskala delodajalce v razredu motogp z namenom, da bi postala »izzivalca« Valentina Rossija & Co. Odločitev je nepričakovana zlasti pri Edwardsu, saj se ni mogoče otresti občutka, da ga je k selitvi pripravil njegov najhujši tekmec iz zadnjih sezon, ki je pogodbo podpisal z Ducatijem.

Zlata gos na vrhu

Pariz, 1638. Kraljica Ana je Franciji podarila prestolonaslednika, toda v tej usodni noči se je - česar ni vedelo veliko ljudi - rodil še en deček. 
Dvojčka so držali daleč od javnosti in ga uklenili v železno masko, da bi se njegov brat Ludvik XIV. lahko povzpel na prestol in tiransko vladal deželi. 
Toda po mnogih letih moža z železno masko osvobodijo iz temnice in se vrne domov, da zasede prestol. 
Tako je v svoji noveli Mož z železno masko zapisal Alexandre Dumas.

Kaj je pesnitev in kaj resnica? 
Kaj je insceniranje in kaj usoda? 
V umetnostnem drsanju so zabrisane vse meje, toda v dvoboju med Plušenkom in Jagudinom gre za spopad hladnosti in strasti. 
Vsi se že sprašujejo, koliko časa bo še trajalo njuno rivalstvo. 
Čeprav sta še zelo mlada - olimpijski zmagovalec Jagudin 22 let in dobitnik srebrne kolajne Plušenko 20, imata že tako dolgo zgodovino kot neki scenarij, za katerega se že mnogi trgajo.

Ob nekem drugem času se je v Solnečniju v Sibiriji pač zgodilo, da je neki zdravnik materi Tatjani Plušenko priporočil, naj štiriletnega sina Jevgenija pelje k umetnostnemu drsanju, da bi se znebil kroničnega prehlada. 
V iskanju boljšega podnebja se je družina preselila v Volgograd, kjer je mali Jevgenij res lahko drsal. 
Plušenkovi mami je bilo to všeč in vsak večer je do bolečin raztegovala noge svojega sina, ker je hotela, da se nauči Biellmannovo pirueto. 
Jevgenij je bil nadarjen in je prišel k trenerju Mihailu Makovejevu, Mišinovemu prijatelju. 
Toda kmalu so zaprli edino drsališče v Volgogradu in ga preuredili v mehanično delavnico. 
Sloki otrok z dolgim nosom je bil star 11 let, ko je prišel k Mišinu v St. Peterburg. 
To je bilo leta 1993.

Cesta nikoli ni bila in nikoli ne bo zabavišče, kjer bi udeleženci smeli početi to, kar se jim zahoče. 
To je dejstvo. 
Tega pa se najbrž ni zavedala 61-letna Z. P. iz Maribora. 
Gospa se je namreč pred dnevi podala na pot, nekje blizu Ruš pa so jo med povsem rutinsko kontrolo zaustavili policisti. 
»Dokumente, prosim,« je bil kratek eden od policistov. 
Gospa mu jih je seveda izročila, vajeni nos mladega policista pa je zaznal nenavaden vonj v notranjosti avtomobila. 
»Ste kaj popili?« jo je vprašal. 
»Ah, dajte, no, dajte,« je bila kratka dama. 
No, pa je pojoča travica oziroma alkotest pokazal nekaj povsem drugega. 
Alkota je bilo v krvi toliko, da so policisti dami prepovedali nadaljevanje poti, česar pa z alkoholom podkrepljena gospa ni upoštevala. 
No, ne za dolgo. 
Naslednji dan jo je bržkone bolela glava, žep pa jo še bo.

Ljubljana - Od včeraj do 15. marca 2003 morajo biti motorna vozila po odredbi o omejitvi prometa na cestah v Sloveniji opremljena s predpisano zimsko opremo. 
Sicer je zimski čas v cestnem prometu od 15. novembra do 15. marca 2003, zimske razmere pa so takrat, ko se ob sneženju sneg oprijema vozišča (in ga pobeli) ali ko je na vozišču poledica, vse do tedaj, ko pristojna služba za vzdrževanje cest sporoči, da je cesta očiščena in normalno prevozna za promet.

Vilna - Na prvem litovskem izboru za miss zapora je prvo mesto zasedla 21-letna rjavolaska Kristina, ki je že »odsedela« polovico štiriletne zaporne kazni. 
Miss zapora so izbrali med osmimi finalistkami od skupno 39 deklet, starih od 19 do 31 let, ki prestajajo kazen v ženskem zaporu v Panevizusu, 140 kilometrov severno od litovske prestolnice Vilna. 
»Ne morem verjeti, zdi se mi, da so vse skupaj sanje,« je v pogovoru za novinarje po tekmovanju, ki ga je organizirala zasebna kabelska televizija, povedala 165 centimetrov visoka Kristina s srebrno krono na glavi. 
Kandidatke za miss so se predstavile v oblekah, poročnih oblekah, dvodelnih kopalkah in krznenih plaščih, nagrado 1160 evrov pa ji bodo izročili, ko bo na prostosti. 
STA/AFP

Vrhunska slovenska vina so dobra. 
Nekatera celo odlična. 
Nekateri tujci to vedo. 
Vendar se zgodba tukaj konča. 
Če jih poskušajo kupiti v tujini, je to že projekt, ki zahteva dobro obveščenost. 
Tuji tisk, še posebno specializirane vinske revije, le redko objavi kakšno novičko ali članek o Sloveniji. 
Zato je ministrstvo za kmetijstvo pripravilo predstavitev slovenskih vin v Veliki Britaniji.

Navzlic stavki gasilcev, ki je ohromila dobršen del mestnega prometa britanske prestolnice, in sočasni degustaciji velikih vin Burgundije se je slovenske predstavitve udeležilo veliko posebnih povabljencev, predvsem trgovcev in novinarjev. 
Po kratkih informativnih pogovorih z najbolj znanimi in vplivnimi (David Mollyneaux - Berry, Steven Spurrier, James Brook, Charles Metcalfe) smo lahko ugotovili, da britanski in sploh svetovni vinski trg iščeta vinske posebnosti, saj sta se naveličala vinske uniformiranosti. 
Po njihovem mnenju je Slovenija pravšnja, da zapolni to tržno nišo, ki sicer ni velika, je pa zelo vplivna in prestižna. 
Posebne mešanice naših tipičnih vin z globalnimi sortami - recimo Santomasov Gran Cuvee (refošk, cabernet sauvignon in merlot) - so le eno od orožij za utrditev slovesa Slovenije kot priznane vinske deželo. 
Posebni načini predelave vina, kot je daljše maceriranje (zorenje na kožicah) belih vin, in dodaten trud pri tipičnih vinih, kot so rebula, pinela, klarnica, zelen, tokaj, šipon, teran in refošk, pa lahko še poudarijo našo prepoznavnost.

Srnin file v lovski omaki z jurčki in brusnicami (1900 tolarjev) je bil lepo pečen in omaka zelo dodelana. 
Imeli pa smo precej pripomb k prilogam. 
Riž je bil razkuhan, ješprenj z lisičkami (sicer dobra ideja!) pa popolnoma neslan in brez okusa. 
Francla še vedno drži nuja obilno dekorirati za vsako ceno. 
Tako smo ob vsem na krožnikih dobili še črno in rdečo redkev, korenček, jajce in kisle kumarice. 
Le čemu?

Postaviti »zasedo« predsedniku Milanu Kučanu se je spomnila le mlada novinarka s POPtv Melita Župevc, ki se je s snemalno ekipo nekaj minut pred Unicefovim koncertom preprosto postavila pred vhod v Gallusovo dvorano in čakala. 
Predsednik Kučan ji je padel dobesedno v naročje, luči so se prižgale, kamere zavrtele in ni mu preostalo nič drugega kot prijazno odgovarjati na zastavljena vprašanja. 
Ni bilo videti, da bi bil kakorkoli nejevoljen, ker ga je novinarka sama poiskala in ni čakala le na uradno izjavo. 
Posnetek so nekaj minut čez osmo zvečer še vroč predvajali na POPtv, novinarji in uredniki iz drugih medijskih hiš pa so ogorčeno planili pokonci in začeli vrteti »tajne« številke mobilnih telefonov Kučanovih sodelavcev, ki naj bi jim pomagali priti do predsednika.

Kje, zakaj, kako in kdo je najbolj odgovoren, kriv za to, da je mleko postalo tema, ki je zasenčila volitve in vse, kar se plete okrog njih, še odkrivajo. 
Za zdaj je jasno le, da se bo tokratna zgodba o mleku vlekla še precej časa, tudi zaradi napovedanih tožb tistih, ki so po rezultatih analiz oddajali s prepovedanim antibiotikom »obogateno« mleko.

Skoraj praviloma vsaka afera, ki jo povzroči odkritje škodljivih ostankov v živilih, zamaje zaupanje potrošnikov v določen izdelek, v proizvajalca. 
Tudi tokratna ga je. 
Čeprav ni povsem razumsko, da si zaradi odkritega dodatka v mleku, ki sploh ni šlo v predelavo, marsikdo zdaj ne upa več piti kupljenega mleka ali izdelkov iz njega. 
Če bi bilo z njimi res kaj narobe, jih ne bi bilo v prodaji, saj bi jih izločili na podlagi rezultatov analiz, ki jih opravljajo nadzorniki, še preden mleko sploh pride v mlekarno, pa potem še nadzorniki v mlekarnah in oni zunaj njih, na trgu.

Gyikovi sinovi, ki so bili po grofovi nenadni smrti nekakšen troglavi čuvaj družine, so zaljubljenega pesmarja najprej hudo pretepli in ga naložili na odsluženega konja, da je z njim odtaval po ravnici. 
A konj je bil star in kljub ostricam pod sedlom ni prišel daleč, nesrečnik pa si je v bližnjih gozdovih zlizal rane in začel iskati poti, ki bi ga skrivaj spet privedle do ljubljene grofične. 
Prav kmalu so ga tako grajski znova zasačili in grofje so ga še tisto noč postavili pred bratsko sodišče. 
Obsodili so ga na življenje s smrtjo. 
Taka sodba je bila kajpada samopašna, kazen pa najverjetneje še iz časov, ko so se njihovi predniki pisali Ghica, a je vendarle res, da se nesrečnemu pesniku ni moglo zgoditi hujšega. 
Pomenilo je namreč to izgon čez Muro in najstrožjo prepoved, da bi še kdaj stopil na njen levi breg. 
Potem bi ga namreč tu zanesljivo čakala izvršitev smrtne obsodbe, saj je bilo grajskim in tlačanom za njegovo glavo obljubljeno tisoč goldinarjev.

Prvi krog je potekal zelo mirno, lahko bi rekli celo malo dolgočasno. 
Enotna so tudi mnenja, da je potekal na visoki politično-kulturni ravni. 
Kljub vsemu nekateri napovedujejo oziroma pričakujejo, da v odločilnem krogu ne bo tako. 
Da bosta kandidata morala »pokazati zobe«.

Da je volilno kampanjo vodil moj štab. 
Nimam pa nikakršnih težav oziroma pomislekov, s kom naj se pojavljam v javnosti. 
Mirno bi se pojavila z dr. Drnovškom. 
Tudi v tem trenutku, ko sva si nasprotnika, tekmeca.

»Za konec še malo za šalo, malo zares. 
Ali kakšnega vprašanja danes niste slišali, pa bi radi nanj odgovorili?« 
»Niste me vprašali, ali bi se preselila nazaj v Ameriko,« se zasmeji. 
Torej? 
»Ne, ne bi se. 
Slovenija mi je dala moža, otroke in pisateljevanje; najboljše, kar se mi je zgodilo v življenju.«

Obveščevalne službe z vsega sveta naj bi pospešeno sestavljale tako imenovane črne liste državi in »globalnemu miru« nevarnih organizacij. 
Zdi se, da je za vpis dovolj že, če si proti!

Leto pozneje je veliki književnik in najbolje plačani novinar na svetu naredil samomor (ustrelil se je na svojem domu v Idahu s puško za streljanje glinastih golobov), samo leto zatem pa je kubanska vlada odločila, da njegovo vilo spremeni v Museo Hemingway . 
Vsak dan ga obišče na stotine ljudi. 
Vstopnina znaša tri dolarje, dodatek za fotografiranje je pet dolarjev, za vodnika pa dolar na osebo. 
Dolar je postal na Kubi (poleg pesov in konvertibilnih pesov) uradno plačilno sredstvo. 
Posebnost izjemno dobro ohranjenega muzeja je v tem, da si je mogoče Hemingwayevo vilo ogledati le skozi odprta okna in vrata, saj bi jo v 40 letih množica obiskovalcev že uničila. 
Če dežuje, vrata in okna celo zaprejo in tedaj ogled notranjosti ni mogoč. 
V hiši je vse tako, kot je bilo, ko je tam prebival veliki pisatelj. 
V vsaki sobi so knjige in slike, lovske trofeje, lepo pohištvo ... 
Videti je še njegov pisalni stroj, na katerega je začel pisati zgodaj zjutraj, in to stoje (zaradi ranjenega kolena iz prve svetovne vojne), po šest ur na dan. 
Ne manjkajo številne steklenice, iz katerih si je pripravljal svoje daiquirije in mojite . 
Steklenice in knjige so tudi na stranišču. 
V kopalnici pa si je na steno zapisoval težo, s katero je visoki in postavni mož očitno imel težave. 
Tu so še njegovi veliki čevlji in ribiške palice. 
Prav v tej hiši je napisal Komu zvoni in Starca in morje (leta 1952), za katerega je dobil najprej Pulitzerjevo, pozneje še Nobelovo nagrado. 
Roman Starec in morje je izšel kot priloga v reviji Life in so jo prodali v petih milijonih izvodov v 48 urah!

Kozmična in božja ljubezen se ne razlikujeta kaj dosti. 
V molitvi nagovarjamo Boga: »Oče naš, ki si v nebesih ...« 
Si kdaj predstavljamo, kje so nebesa? 
Nekje tam, zgoraj, spodaj, onkraj; v vesolju. 
Neskončnost nam je pravzaprav težko dojemljiva, ker je tu, v materialni razsežnosti, vse omejeno. 
Ne moremo si je predstavljati - kot si težko predstavljamo boga. 
Če je ustvaril človeka po svoji podobi, najbrž ne gre za pričesko, opravo in bolj ali manj skladno telo, ampak za tisto, kar premore človek nematerialnega, duhovnega. 
Najbolj brezpogojna (v naši razsežnosti) in čista je materinska ljubezen. 
Vsaka mati zanesljivo želi svojemu otroku le vse najboljše. 
V trenutkih, ko otrok »greši« (če primerjamo odnos z odnosom boga kot očeta vseh ljudi do svojih otrok), ko se zaplete v nekaj, kar bi ga lahko pahnilo v nesrečo, se mati zanj zboji in si prizadeva, da bi ga obvarovala pred škodljivimi posledicami. 
Svetuje mu, če ne zaleže, kaj prepove, včasih na zelo ostre končne načine. 
Vendar ga ne more vedno pred vsem obvarovati. 
Končno si mora človek izkušnje nabirati sam. 
Vsak neuspeh, padec, težak vzpon, zavrnitev je težka izkušnja, ki pozitivno vpliva na posameznikovo življenje. 
To je približna primerjava s prizadevanji boga, da bi vernike obvaroval pred še hujšim.

Poskusimo primerjati še po ezoterični plati. 
V sobo prileti čebela. 
Skozi okno zazna svetlobo, izhod. 
Divje se zapleta v zaveso, zaletava v šipo, dokler ji ne pojenjajo moči. 
Med Stvarstvom, ki je popoln intelekt in duh, in človekom je, recimo, taka razlika kot med razumskimi sposobnostmi človeka in čebele. 
Nam je kristalno jasno, da ne more do cilja na način, ki ga je izbrala, in da je poguba neizbežna. 
Se pa vsak posameznik kdaj zaletava proti viru svetlobe in rešitvi, ki je za »Vsevidno« tako neizvedljiva kot čebelina za nas ...

Listopad

»No, pa je,« se zgrbljeno vzravna upehana gospodinja, preden ji vlažni jesenski piš zvrtinči in raznese kup zgrbančenega listja. 
In natrosi novega.

Pomislil sem, da bi šel ta film gledat še drugič. 
Ne zato, ker bi me tako navdušil, nasprotno: če bi bil precej mlajši, bi prav obupano poskusil ugotoviti, kaj so vsi drugi videli v njem. 
Kajti, povedano preprosto, jaz nisem videl prav ničesar. 
Kar je paradoksalno, saj je na vidni ravni zadeva popolna. 
Lepšega filma ne boste videli tako kmalu, fotografija je mojstrska, oskar bo gotovo šel v zaslužene roke, kadriranje je vrhunsko, barve se prekrasno stapljajo v izbrano paleto odtenkov, računalniška grafika je omogočila, da vidimo tudi širše posnetke Chicaga v tridesetih letih prejšnjega stoletja. 
In to je to. 
Na ravni zgodbe, torej predvsem občutkov, ki naj bi jih odnesli s seboj iz kina, pa ni ničesar.

scenarij Max Allan Collins, Patrick Marber, Richard Piers Rayner, David Self

Priporočeno

Posnetke spravljamo na notranji pomnilnik, velik 32 MB, kar zadošča za 60 slik v višji in 99 pri nižji stopnji stiskanja. 
Osvetlitev in nastavitev beline sta samodejni, fotografiramo pa lahko na razdaljah med 1,5 m in neskončnostjo.

Šopaholiki, nova sezona je tu!

kaj Pradina torbica

na fetišizem prisegajo v zadnjem času vsi, začel pa je Blahnik

kaj predmet kultnega imena, x-large, Armani

