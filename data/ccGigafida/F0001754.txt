Borut Pahor, predsednik ZLSD: »Veselim se dejstva, da so se glavne politične sile začele pripravljati na volitve 2000 s pripravo političnih programov. 
To je veliko upanje za Slovenijo, saj bodo volivci lahko na prvem mestu izbirali predvsem med različnimi programi in šele na drugem med kandidati. 
Privoščim tekmecem, da pripravijo dober program, jaz pa se zavezujem, da bomo v združeni listi napisali še boljšega.

Kaj bi bilo, če bi SLS zapustila vlado

Ljubljana - V začetku aprila bodo volitve v svet Kmetijsko-gozdarske zbornice Slovenije. 
Njihov razpis je, ker gre za prve volitve, v pristojnosti vlade, ki bo morala za ustanovitev te zbornice poseči tudi v državno blagajno. 
Zakon veleva, da se stroški za izvedbo prvih volitev, za konstituiranje sveta zbornice in za začetek dela zbornice v višini 100 milijonov tolarjev krijejo iz proračunskih sredstev. 
Popotnica pred slabim letom sprejetega zakona so bili očitki ljudski stranki, da si s tem zakonom, ki zapoveduje obvezno članstvo v zbornici, vzpostavlja zanesljivo volilno bazo za naslednje parlamentarne volitve.

Jana Taškar

Ljubljana - Državni zbor je razpravljal o skladu za poplačilo vojne odškodnine in na predlog vlade zmanjšal predlagane višine odškodnine. 
Tako naj bi taboriščniki, ukradeni otroci in politični zaporniki prejeli po 35 tisoč tolarjev za vsak mesec prisilnega ukrepa, izgnanci in interniranci po 25 tisoč tolarjev, mobiliziranci v redne vojaške enote okupatorja po 20 tisoč tolarjev, begunci in delovni deportiranci pa 12 tisoč tolarjev. 
Tako naj bi zmanjšali potrebna sredstva za izplačilo odškodnin s 57 na 47 milijard tolarjev. 
Kakšna bo dejanska višina odškodnine, pa še ni jasno, saj so poslanci v nekem drugem določilu zakona takšno znižanje tudi po dvakratni ponovitvi glasovanja zavrnili.

