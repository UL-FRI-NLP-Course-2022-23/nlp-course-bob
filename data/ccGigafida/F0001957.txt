Naš šampion je odlično streljal zlasti v finalnem delu prvenstva

Več na 10. strani.

K. B.

Srbske enote po sistemu domin obstreljujejo albanska naselja, še posebej ob magistralni cesti Priština-Peć, ki so jo albanski gverilci nadzorovali skoraj od začetka maja. 
V največjih albanskih oporiščih okoli Kline, na območju Srbice, Drenice in Glogovca, kjer so še zlasti močne utrdbe in kilometrski strelski jarki, kljubujejo vojaško-policijski operaciji. 
Kljub temu pa so srbske sile včeraj »osvobodile« velik del ozemlja. 
Albanski gverilci se umikajo proti občini Maleševo, kjer je glavnina sil Osvobodilne vojske Kosova. 
Tarča naslednje srbske operacije naj bi bilo prav to območje, kar bi lahko vsaj za nekaj časa zlomilo albanski oboroženi odpor. 
Drugo pomembno oporišče albanskih gverilcev, vas Lapušnik z okolico med Prištino in Pećjo (na območju »legendarne« Drenice), sta srbska policija in vojska zasedli včeraj, kar je priznalo tudi Informativno središče kosovskih Albancev.

Ljubljana - Ne Avstrija ne Italija doslej nista poslali direktoratu evropske komisije za kmetijstvo v Bruslju nobene zahteve po obravnavi spora o primatu lipicancev. 
To pomeni, da teče avstrijsko-italijanski spor o tem še vedno znotraj Mednarodnega združenja rejcev lipicancev (LIF), zato Slovenija ne more poseči v njegovo reševanje uradno, z diplomatsko noto. 
Je pa verjetno, da bo zadeva prišla na mizo evropske komisije v Bruslju, kjer bo Slovenija trdno vztrajala pri stališču, da so lipicanci avtohtona slovenska pasma, kobilarna Lipica pa njihova matična kobilarna, je na včerajšnji tiskovni konferenci povedal minister za kmetijstvo, gozdarstvo in prehrano Ciril Smrkolj.

Plaz z Berebice odrezal Trentarje

Dopolnilo k zakonu o bencinskem tolarju natančno določa postopek plačevanja Darsu - Brez odločitve o Drobniču

