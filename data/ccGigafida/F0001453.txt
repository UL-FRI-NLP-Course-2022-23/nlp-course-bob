Svet so ljudje

Še zmeraj je 90 odstotkov Britancev, zaposlenih za krajši delovni čas, ženskega spola. 
Od vseh zaposlenih Britank jih 45 odstotkov dela manj kot 30 ur na teden. 
Število zaposlitev za krajši delovni čas pa narašča hitreje kot število tistih za polnega, zato bo verjetno kmalu večina žensk zaposlena za nepolni delovni čas.

V krajih zahodno in južno od nas bo zmerno do pretežno oblačno, drugod bodo že daljša obdobja sončnega vremena. 
Popoldne se bo delno zjasnilo tudi v severni Italiji v zahodni hrvaški in na avstrijskem Koroškem.

Ljubljana - Na večer pred gregorjevim je Staroljubljansko društvo včeraj tretje leto zapored pripravilo sprevod čolničkov, deščic in drugih plovil, osvetljenih z lučkami, po Gradaščici od trnovskega mostu do izliva v Ljubljanico. 
Tako so znova počastili prebujanje narave in oživili več stoletij star običaj. 
Nekdaj so namreč v številnih slovenskih krajih po potokih in rekah spuščali taka plovilca, ki so jim pravili gregorčki. 
Staro in mlado se je ob mraku zbralo na obrežju in za nadaljnjega pol leta odvrglo v vodo luč. 
Tako so želeli naznaniti, da pri delu ne potrebujejo več umetne svetlobe, ker se je dan že dovolj podaljšal. 
Včerajšnjo prireditev so s krajšim kulturnim programom popestrili učenci štirih ljubljanskih osnovnih šol in dijaki škofijske gimnazije, ki so pripravili recitacije in glasbene nastope na temo ljubezni. 
Nekateri obiskovalci so si dogajanje zgolj radovedno ogledovali, drugi, zlasti otroci, pa so sodelovali tudi s svojimi plovili. 
Če jim jih je vsakokrat uspelo potegniti nazaj na kopno, so jih lahko znova spustili po strugi. 
T. G.

Hatami v Vatikanu, Rushdie v Torinu

Uradni papeški glasnik Joaquin Navarro je po prvem vatikansko-iranskem srečanju na vrhu povedal novinarjem, da je sestanek za zaprtimi vrati minil v prisrčnem ozračju, da je bil pomemben in obetaven, preveval ga je duh dialoga med muslimani in kristjani. 
Hatami, je bilo mogoče zvedeti z iranske strani, je papežu celo omenil, da med muslimani in kristjani v resnici ni omembe vrednih razlik. 
Ko so se šefoma pridružili sodelavci, je Hatami izročil papežu dokumente o mučenju kristjanov v Perziji v starih časih, zdaj pa naj bi majhna katoliška skupnost v Iranu živela v miru.

Od našega dopisnika

Rim - V rimski ulici Margutta, ki velja za eno svetovnih umetniških središč, so odprli razstavo sedmih slovenskih grafikov, kulturni minister Jožef Školč pa se je že pred slovesno otvoritvijo razstave srečal s kolegico, italijansko ministrico za kulturne dobrine Giovanno Melandri.

Ljubljana - V torek je dvodnevni uradni obisk v Sloveniji sklenil moldavijski predsednik Petru Lucinschi, ki se je pred odhodom iz Ljubljane še enkrat sestal z gostiteljem, predsednikom Milanom Kučanom. 
Zunanji minister Boris Frlec se je že v ponedeljek sestal z moldavskim kolegom Nicolaem Tabacarujem in z njim podpisal protokol o sodelovanju med Slovenijo in Moldavijo. 
Drugi dan obiska je s poslovno konferenco minil predvsem v znamenju krepitve gospodarskih stikov; poleg gospodarstvenikov obeh držav sta se je udeležila tudi moldavijski predsednik Lucinschi in predsednik GZS Jožko Čuk. 
Gospodarsko sodelovanje je bilo doslej šibko: Slovenija je lani izvozila v Moldavijo za 1,9 milijona dolarjev blaga (11 odstotkov več kot leta 1997), kljub lanskemu kar 146-odstotnemu povečanju pa je naš uvoz iz te države vrednostno komajda presegel pol milijona dolarjev. 
Slovenija izvaža tja predvsem zdravila, uvaža pa nekatere kmetijske stroje. 
Ob koncu srečanja gospodarstvenikov so priredili degustacijo moldavijskih vin in konjaka, ki sta pomembna izvozna artikla te države. 
S. Ž.

