Mal divji nasvet

'Hm, vidim, da vam je betel omehčal možgane! 
Predpisi so seveda imenitna reč, ampak le če se jih ljudje držijo. 
Če pa imate vmes takšne, ki se nanje požvižgajo, bodo prvi žrtve drugih! 
Zato smo pri nas v celoti razveljavili prometni zakon. 
Ker je vse dovoljeno, se ne more nihče več zanašati na predpise, in zatorej se vsi pazijo pred vsemi. 
V še tako kočljivi situaciji se udeleženca nujno morata sporazumeti. 
Poškodbe se, jasno, kaznujejo po družinskem šerijatu. 
Kamel v naši državici ni, zato tudi ni možnosti krvne odkupnine. 
Torej gre noga za nogo, tilnik za tilnik. 
Tako smo v prometu lahko dosegli idealno stanje tiste popolne svobode, ki je obenem popolna odgovornost pred Alahom, sabo in drugimi!'

