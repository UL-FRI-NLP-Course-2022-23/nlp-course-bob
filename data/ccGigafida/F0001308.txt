Medtem ko so Grki in Španci naklonjeni članstvu v Evropski uniji in evrovolitvam, so Portugalci kljub prilivu denarja dokaj hladni

Podobno kot Grki tudi Španci menijo, da so evropske volitve velik politični dogodek (70 %), skoraj polovica (46 %) pa je celo prepričanih, da bodo kmalu skoraj tako pomembne kot nacionalne. 
Evrooptimizem Špancev dopingirajo bruseljske doklade. 
Španija je največja prejemnica denarja iz skupnih skladov: letos pričakuje 6 milijard evrov čistega prebitka (razlika med vplačili in prejemki).

Po vojaški operaciji Nata

Srbi jih ne čakajo. 
Odhajajo proti severu in zahodu. 
V kolonah, največkrat skupaj z veselimi vojaki in rezervisti. 
Vsi trdijo, da odhajajo za vselej. 
Jočejo in obupujejo nad Kosovom, ki so ga imeli še včeraj za »sveto srbsko zemljo«, zdaj pa pravijo, da je »prekleto« in da je bilo v vsej zgodovini le »srbska grobnica«. 
Kakršno koli omenjanje »vodje«, ki jim je pred desetimi leti na tem mestu obljubljal suverenost, mir in spokojnost, sproži izbruhe jeze.

