Ne morejo se vpisati na univerzo, težave imajo tudi z zaposlitvijo in nazadnje pristanejo le kje drugje kot na dnu družbene lestvice. 
Tako žalostna je usoda več kot 60 milijonov invalidov in bolj ali manj duševno prizadetih Kitajcev. 
Zanje je državna univerza nedosegljiva - namenjena je namreč »normalnim ljudem«, čeprav so ti včasih manj sposobni za študij kot prizadeti.

Ko je bil prvič izbran za kandidata francoske poslanske zbornice, mu je nekdo zameril, ker je bil po njegovem še premlad za to dolžnost. 
Takrat je imel komaj šestindvajset let.

»Res je,« je menil Poincaré, »to je moja napaka. 
Toda bodite prepričani, da se v tem pogledu popravljam iz dneva v dan.«

Foto Primož Zrnec

Pred letom dni je francoski kirurg Jean-Michel Dubernand prvi na svetu opravil presaditev dlani z dajalčevega telesa, ki je imel nepopravljive okvare možganskega tkiva (možganska smrt).

Gledališče se je povsod po svetu, tudi v stari Grčiji, razvilo iz verskih obredov, ki so kasneje večinoma zamrli, pravi Ivo Svetina, prevajalec tibetanskih del in direktor Slovenskega gledališkega muzeja. 
V Tibetu se je razvilo iz verskih obredov čam, ki pa potem z nastajanjem gledališča niso izumrli, temveč so se ohranili. 
Danes lahko torej tisti, ki jih zanima tamkajšnja kultura, doživljajo oboje, gledališče in obrede, ki jih izvajajo plešoči menihi.

Tibetansko gledališče je pravzaprav prevzelo vlogo profanega verskega obreda, na katerega so prihajali pastirji, obrtniki in vojaki. 
Ti so dneve in dneve potovali do samostana oziroma mesta, kjer naj bi bila predstava uprizorjena. 
Navadno so jih pripravljali spomladi ali avgusta, saj so povezane s praznikom žetve.

Prevajalec poudarja, da je tibetansko duhovno izročilo nekaj izjemnega. 
Tibetanci so nomadsko ljudstvo, ki živi na stotinah kilometrov nenaseljenih pašnikov, na neobljudenih planjavah. 
Kljub temu so zaradi svojega budizma, imenovanega tudi lamaizem, v nekaj stoletjih zgradili mrežo samostanov, ki so bili zanje to, kar so za zahodnjake univerze. 
V njih so menihi preučevali budistično izročilo.

