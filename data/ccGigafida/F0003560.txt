Ruska stran trdi, da so ocene Moskve in Pekinga o razmerah v ZR Jugoslaviji malodane povsem identične, obe strani pa se odločno zavzemata za takojšnjo ustavitev Natovih napadov. 
Viktor Černomirdin, ki se je v torek zvečer že vrnil v Moskvo, se bo v sredo sestal z namestnikom ameriške zunanje ministrice Strobom Talbottom. 
Ta je v torek že drugič v zadnjih dveh tednih priletel v Moskvo. 
Zvečer se je že pogovarjal z namestnikom ruskega zunanjega ministra Georgijem Mamedovom, danes pa ga bo sprejel tudi Igor Ivanov.

Vojaške sile so na severu Črne gore tako rekoč izrinile civilne oblasti; še huje je v primorju, kjer je vojna mornarica povsem onemogočila pomorski promet. 
To je še zlasti prizadelo pristanišče v Baru, ki ustvari dobro polovico črnogorskih prihodkov. 
Tam se ne morejo več zasidrati ne tankerji z nafto ne ladje s surovinami za Aluminijski kombinat v Podgorici. 
Poleg pristanišča je aluminijsko-energetski kompleks najpomembnejši vir črnogorskih prihodkov. 
Pred dvema dnevoma je vojska sicer sporočila, da nekatere ladje podnevi lahko prihajajo in odhajajo, vendar le z dovoljenjem zveznih oblasti. 
Ker ima Črna gora zvezno vlado na čelu z Momirjem Bulatovićem za nelegitimno, se je tako vojska neposredno vmešala v politične procese in prisilila črnogorsko oblast, da prizna zvezno.

Protesti kljub opravičilu

Zorana Baković

V Bruslju so približno izračunali škodo, ki jo bodo imele sosednje države - Za obnovo Kosova od dveh do 3,5 milijarde dolarjev

Bruselj - Kriza na Kosovu, ki je sprožila letalske operacije Nata v ZRJ, bo različno udarila države v soseščini, sledi iz delovnega dokumenta, ki ga je bruseljska komisija poslala v premislek ministrskemu svetu EU. 
Zaradi kopice neznank, med katerimi je največja trajanje vojne, analiza posledic za gospodarstva šestih sosednjih držav - Albanije, Makedonije, Romunije, Bolgarije, BiH in Hrvaške - ter za Kosovo in Črno goro ne omogoča natančne ocene možne škode, temveč zgolj približne izračune.

Od našega dopisnika

Obljubljena dežela Švedska

London - Jordanski kralj Abdulah II. je v torek pripotoval na šestdnevni obisk v britansko prestolnico, kjer se je sestal s princem Charlesom, premierom Tonyjem Blairom ter ministroma za zunanje zadeve in obrambo Robinom Cookom in Georgeom Robertsonom; v sredo ga bo sprejela tudi kraljica Elizabeta II. 
Namen Abdulahovega obiska je predvsem krepitev tradicionalno trdnih vezi med kraljestvoma. 
Jordanski kralj bo iz Londona odpotoval še v Nemčijo, Francijo in ZDA. 
Na posnetku Abdulah (v sredini) med polaganjem venca na grobnico neznanega vojaka v westminstrski opatiji. 
AFP

Foto EPA

