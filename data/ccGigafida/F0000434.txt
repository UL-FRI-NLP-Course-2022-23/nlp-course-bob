Marjeta Novak

Ob koncu tedna in med prazniki imajo radi družinske piknike. 
Dežela res ni velika, vendar pri izbiri kraja za piknik neverjetno varčujejo s prostorom in se praviloma pridružijo ljudem, ki so že odprli košare s hrano in prižgali ognje. 
Gneča je znak, da je kraj dober, in na istem mestu se nagnete neverjetno veliko ljudi, četudi je okrog veliko prostora. 
Izraelci so družabni ljudje, ki ne marajo samote, ampak se dobro počutijo v velikih in glasnih družbah. 
Na piknike gredo v parke, na plaže, v puščavo na jugu dežele ali na planoto Golan, kjer veliko časa veliko jedo, klepetajo, telefonirajo in zelo malo pijejo. 
Pijan človek na izraelski veselici je prav toliko običajen kot trezen na slovenski. 
Zato pa ne poleti ne pozimi ni mogoče srečati živega človeka, ki s seboj ne bi imel plastične steklenice z vodo. 
Ob Mrtvem morju in v puščavi Negev temperatura devet mesecev v letu ne pade pod trideset stopinj, poleti pa so temperature čez štirideset običajne tudi ponoči. 
Dehidracija je nevarnejša od škorpijonov in drugih bolj znamenitih nevarnosti Svete dežele.

Odpravili smo se do domačinov, ki bivajo na otoku v preprostih lesenih kočah na koleh in z veseljem sprejmejo turiste ter jim razkažejo otok. 
Na krožno pot po otoku nas je odpeljal prikupen novinec, ki ni znal več kot nekaj deset angleških besed, a nam je kljub temu predstavil precej posebnosti otočja in njegovih prebivalcev. 
Opazili smo večino zanimivejših, na otoku živečih živalskih vrst, med drugim tudi dva vodna bivola, ki sta se v senci namakala v tolmunih rečne struge. 
Vodnik nam je povedal, da so pred kratkim videli, kako so varani presenetili in pokončali ogromnega bivola. 
S skopim besednjakom in pomočjo rok je nazorno pokazal, da kuščarji žrtev napadejo v najbolj občutljive dele telesa, velika žrtev pa največkrat čez čas pogine zaradi zastrupitve. 
Boj za obstanek v najbolj prvobitni obliki je to.

Po vrnitvi na Flores smo s posadko poravnali dolgove. 
Za celotno dvodnevno potovanje s prehrano vred, smo vsi štirje skupaj odšteli smešnih 30 ameriških dolarjev, in ko smo fantom dodali še nekaj napitnine, so veselo zavriskali. 
Standard v tej prelepi deželi je res nizek in vsak po svoje, tudi ljudje, se bojuje za obstanek.

Čeprav so letošnji turistični podatki v povprečju skromnejši od lanskih, pa je čedalje več tistih Evropejcev in Američanov, ki pridejo v Azijo izključno zaradi seksualnega turizma. 
Letos so v Londonu organizirali konferenco, katere glavna tema je bila naraščanje otroške prostitucije. 
Vse več je namreč otrok, ki so primorani pustiti šolo, saj jim starši ne morejo omogočiti šolanja. 
Po zadnjih ocenah naj bi bilo okoli milijon otrok, ki se ukvarjajo s prostitucijo, vendar natančnejših številk ni mogoče izmeriti.

Na avtobusu za Gom, ki vozi od Teherana tri ure, sem pobliže spoznal dva zanimiva sopotnika. 
Prvi je bil Rahim, okrog 40-letni Iračan, iranski ujetnik v osemletni vojni med sosedama. 
Po koncu vojne leta 1988 se ni hotel več vrniti v Irak, čeprav ima tam ženo in dva otroka, ki ju ni videl več kot deset let. 
Dolgo je živel v bližnjem ujetniškem taborišču, zdaj pa ima nekakšno zeleno karto, s katero si lahko v Iranu svobodno poišče prebivališče in službo. 
O Sadamu Huseinu je govoril kot o psihopatu in morilcu. 
»Tri mesece potuje moje pismo čez London k mojim najdražjim in tri mesece čakam na odgovor! 
Čeprav zanje skrbi vsa družina, so občasno lačni. 
Pišejo mi, da ni zdravil, da je sosedov sin umrl za gripo, da primanjkuje vsega.« 
Rahimu so po licu polzele solze.

So res kulturni Černobil?

Visoke vloge, veliki dolgovi

