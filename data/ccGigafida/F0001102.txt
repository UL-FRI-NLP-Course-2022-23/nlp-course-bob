Droge v Sloveniji

Res pa je, pravi Barbara Osolnik, da pogosto nastopijo težave po vrnitvi domov, saj so nekdanji zasvojenci pogosto brez izobrazbe in brezposelni. 
Ker se v društvu zavedajo, da je delo pomemben dejavnik odvrnitve od droge, želijo ustanoviti rehabilitacijski center, v katerem bi »povratnikom« iz tujine omogočili nekajmesečno bivanje in lažji prehod v družbo, je še dejala ta nekdanja zasvojenka.

Helena Kocmur

Po vstopu v Unijo bi moral biti parlament seznanjen z veljavno zakonodajo EU in o njej odločati, je menil švedski poslanec, a priznava, da sta se Švedska in Slovenija začeli pogajati za članstvo v Uniji v popolnoma drugačnih okoliščinah. 
Na Švedskem je bila gospodarska razvitost olajšava, medtem ko so imeli na političnem področju več težav zaradi tradicionalne nevtralnosti, ki je postala zastarela s padcem berlinskega zidu. 
V primerjavi z njo opaža na slovenski strani močno politično voljo, vendar mora naša država na gospodarskem in pravnem področju še napredovati.

ed dodatne vzvode za odpravo sodnih zaostankov v Sloveniji, ki jih je evropska komisija letos že drugič kritizirala - zato je vlada naložila pravosodnemu ministrstvu, naj razmišlja tudi o njih - gre zagotovo šteti projekte, ki jih je pravosodni minister Tomaž Marušič predstavil prejšnji teden na tiskovni konferenci. 
Izhajajo iz spoznanja, da brez vzpostavitve nadzornih mehanizmov znotraj samega sodstva ne bo šlo. 
Zato je ministrstvo v predloženih spremembah zakonov o sodiščih in o sodniški službi nanizalo vrsto ukrepov, ki naj bi pripomogli, da bi tudi predsedniki sodišč in personalni sveti višjih sodišč imeli v rokah nekaj, s čimer bi »disciplinirali« slabe sodnike. 
Slabe v smislu strokovnosti in premajhne učinkovitosti.

Minister za finance Mitja Gaspari in predsednik odbora Janez Kopač sta zavrnila pravne očitke z razlago, da je sklep z omenjene izredne seje slovenskega parlamenta pravno pokrit z zakoni o lastninskem preoblikovanju podjetij, o izvrševanju proračuna in javnih financah. 
Gaspari je pri tem ponovil glavne vsebinske poudarke julijskih vladnih sklepov: privatizacija NLB in NKBM naj bi bila delna in postopna, v prvi fazi naj bi deset odstotkov osnovnega kapitala bank namenili za privatizacijsko vrzel, 20 odstotkov pa najboljšim domačim in tujim ponudnikom. 
Vlada naj bi še pred začetkom prodaje omenjenih deležev izdala poseben podzakonski akt, ki naj bi med drugim pojasnil nadaljnje korake pri privatizaciji navedenih bank.

Izidor Rejc

