Oblasti so vsa ta leta skušale prepovedati trženje in oglaševanje laetrila in oba Krebsa sta se pogosto pojavljala na zatožnih klopeh kalifornijskih sodišč. 
Leta 1983 je Krebs mlajši celo preživel pol leta v zaporu, ker ni spoštoval odredbe o prepovedi promoviranja laetrila. 
V zgodbi se pojavljajo tudi številne podporne skupine, med njimi celo nekaj eminentnih ameriških znanstvenikov. 
Zdravljenje z laetrilom sta Krebsa s somišljeniki preselila v Mehiko, v mesto Tijuano ob ameriški meji. 
Tam je zdravnik Ernesto Contreras pričel z laetrilom zdraviti ameriške bolnike. 
Praksa je cvetela in v Tijuani je kmalu zrasla klinika. 
Leta 1976 se mu je pridružil še kolega dr. John Richardson, ki so mu kalifornijske oblasti odvzele zdravniško licenco.

Aleš Mlinarič

Tako imenovana odprta kuhinja je pravo nasprotje nevidne kuhinje. 
V njej je vedno pestro, toda urejeno. 
To ni umazana in nepospravljena kuhinja. 
Odprto kuhinjo odlikuje dobra razporeditev elementov in veliko uporabnih shranjevalnih površin. 
V takšnem prostoru so dobro izkoriščeni vsi kotički. 
Spodnji elementi so na nogicah in prilagojeni višini uporabnika, v zgornjem delu pa je veliko odprtih polic, kar daje kuhinji sodoben videz. 
Tudi tu so oblikovalci uporabili kombinacijo lesa, kovine in stekla, vendar je kovine zelo malo, zato deluje prijetneje. 
V tej kuhinji pa si lahko omislimo tudi žive barve. 
Izbiramo med modro, rdečo in oranžno.

Na embalaži vsakega živila, ki ga lahko kupimo v trgovini, je označeno, kateri aditivi so mu dodani - s tako imenovanim E-številom. 
Natančno navajanje dodatkov živilom predpisuje pravilnik o splošnem označevanju predpakiranih živil. 
Pred specifičnim imenom oziroma E-številom mora biti označeno tudi, ali gre za konzervans, barvilo, sladilo, kislino, emulgator, stabilizator, antioksidant ...

To so tudi najbolj pogosti konzervansi: mlečna kislina izhaja iz skisanega mleka ali zelja, ocetna kislina iz kisa, propionska kislina nastane s fermentacijo propionskih bakterij ... 
Strokovnjaki zatrjujejo, da noben konzervans, ki ga uporabljajo pri nas, ni nenaraven. 
Poleg tega so konzervansi (tako kot vsi drugi aditivi) dovoljeni, njihova količina pa omejena s pravilnikom o aditivih za živila. 
Res pa je, da je kar precej ljudi alergičnih na nekatere konzervanse, marsikatera konzervirana hrana pa ni primerna za otroke.

Za večino umetnih sladil, ki so dodana nekaterim izdelkom, strokovnjaki trdijo, da so povsem varna, če jih seveda uporabljamo zmerno. 
Sladilo saharin, ki naj bi po nekaterih raziskavah povzročalo raka pri živalih, je danes v veliki meri nadomestilo sladilo aspartam.

Podest in konstrukcija naj bosta skupaj »debela« od deset do dvanajst centimetrov, tako da nam od postelje do stropa ostane še skoraj polnih 150 cm, kar je seveda na moč udobno.

K. K.

ODGOVOR: Napisali ste samo, da je agresiven in da ne veste kaj narediti. 
Vzrokov za agresijo je veliko in najprej je treba ugotoviti, zakaj se je njegovo vedenje obrnilo v to smer ali pa vsaj, za katero obliko agresije gre. 
Morda gre za slabo izkušnjo z ljudmi in se v naprej odzove samoobrambno, morda se nekaterih ljudi iz »neznanega« vzroka boji ali se boji česa, kar nosijo ali imajo pri sebi, morda si prilašča del ceste in jih želi pregnati in podobno. 
Agresije ne odpravljamo pri vseh psih enako, prav tako se vse oblike agresije ne odpravljajo enako. 
Prav zaradi tega je treba najprej ugotoviti vzroke za tako vedenje, nato pa pripraviti podroben načrt prevzgoje. 
Pri tem morajo sodelovati vsi družinski člani in se dosledno držati strokovnih navodil. 
Nobene agresije se ne da odpraviti čez noč in tudi ne tako, da bi napisal nekaj stavkov, kako morate ravnati. 
S tako kratkimi navodili si ne bi mogli prav nič pomagati, zaradi nestrokovnega ali nedoslednega ravnanja bi lahko stanje še poslabšali. 
Upam, da se pes ne potepa sam naokrog, kajti na to sem pomislil ob vašem zapisu, da je agresiven do ljudi, ki jih srečuje na ulici. 
Ali jih srečuje sam ali ste vi z njim? 
Dokler ne boste poiskali strokovne pomoči, vam priporočam, da psa vodite na sprehod na povodcu in mu preprečite tesna srečanja z ljudmi. 
Lahko se dogovorimo za natančnejši pogovor; tako bomo lahko ugotovili vzroke za agresivno vedenje in pripravili načrt prevzgoje. 
Če se boste odločili za to obliko, me lahko pokličete na 041 683 411. 
Z ukrepanjem ne odlašajte, kajti agresija se lahko stopnjuje in preraste v nenadzorovano napadalnost.

Imam vprašanje za vašo rubriko Pisali ste nam. 
Doma sem iz pešk vzgojila pet citrusov (pomaranče, grenivke). 
Sadike so stare leto in pol. 
Zanima me, kdaj je primeren čas za cepljenje, prosim pa tudi za kakšen naslov nekoga, ki se s tem ukvarja.

Gospa D. K. iz Lesc je napisala nekaj zanimivih vprašanj. 
S podjetjem Amway sodelujeva že prek 8 let v Sloveniji in tujini. 
So izreden poslovni partner, ki nam omogoča imeti lasten posel. 
Podjetje je eno izmed največjih privatnih podjetij v ZDA, ustanovljeno leta 1959, z lastnimi podružnicami v preko 80 državah. 
Podjetje samo proizvaja, raziskuje in trži večino izdelkov. 
Zelo veliko denarja vložijo v raziskave in razvoj. 
Izdelkov ni mogoče kupiti v trgovinah, ker v trgovini ni svetovanja o takšnih izdelkih, pa tudi cena bi bila veliko višja (posredniki, reklama). 
Amwayjevi člani si za kupca vzamemo čas in mu svetujemo. 
Tako lahko edini ponudimo 100-odstotno garancijo zadovoljstva na vse izdelke.

Jože Borovnik, Velenje

