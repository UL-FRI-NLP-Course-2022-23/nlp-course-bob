Domnevali so, da bi rastlina z več feritina, proteina, na katerega se veže železo in ki ga ima soja, lahko postala zelo bogata z železom, zato so v zrnje vstavili gen za feritin. 
Riž, ki je zrastel iz tako modificirane zasnove, je vseboval trikrat več železa kot navaden. 
Zdaj si želijo, da bi te izkušnje iz laboratorijev čim prej prenesli na polja. 
Železovi nadomestki so zelo dragi in zato si jih mnogi ne morejo privoščiti. 
Tudi rdeče meso, stročnice, posebno soja, tofu in zelena zelenjava, kot je špinača, na Japonskem niso dostopni širšim množicam. 
Spremenjen riž, osnovna hrana vsakega Japonca, pa bi omogočil, da bi vsi prebivalci dobili dovolj železa. 
Kot so ugotovili znanstveniki, kar trideset odstotkov ljudi na svetu trpi zaradi njegovega pomanjkanja.

Pri iskanju raztresenega gradiva za obnovo trilogije Valjavčevih pravljic, ki so sicer okrnjeno izšle leta 1858, sem veliko razmišljal tudi o gorenjskem izročilu, ki ga je Valjavec opisal v svoji pesmi Sanje, kot spomin na tisto, kar mu je bila v mladosti pripovedovala babica Jera.

Slovenski zapori nočejo biti visoka šola kriminala

Tudi življenje v tej zgradbi ni tako kot v filmih. 
Obsojenke zjutraj vstanejo, pozajtrkujejo in se odpravijo na delovno mesto, vmes pomalicajo in kasneje še kosijo, popoldne, po končanem »šihtu« pa gredo lahko na sprehod ali v telovadnico. 
Tiste, ki jim telesne dejavnosti ne dišijo preveč, navadno berejo. 
Ob sredah popoldne se dobijo z uslužbenci in na domski skupnosti razpravljajo o svojih težavah, ob drugih dneh se udeležijo malih skupin ali individualnih terapij.

Kot je povedal Franček Mlinarič, eden izmed začetnikov socioterapevtske obravnave obsojencev v Sloveniji, sta temeljni obliki socioterapevtske obravnave majhne skupine in domske terapevtske skupnosti. 
Skupine, ki štejejo največ petnajst ljudi, vodijo mentorji po strokovnih terapevtskih načelih, kot so oblikovanje skupne identitete in igranje vlog. 
Tako spodbujajo pozitivno komunikacijo.

Socioterapevtska obravnava obsojencev poteka že dvajset let. 
Kot je povedal Franček Mlinarič, je bilo v tem času v zaporih manj samomorov in disciplinskih prekrškov, zdaj pa jih je spet več. 
Po njegovem sta vzrok za to večje število bolj problematičnih kaznjencev in njihova strožja obravnava. 
Zmanjševanje prostih izhodov je delno posledica pritiskov javnosti in delno bojazni, da bodo na upravo za izvrševanje kazenskih sankcij deževale kritike, če bi nastale težave zaradi pretiranega odobravanja izhodov. 
»Veliko ljudi namreč danes meni, da je treba storilce kaznovati in 'zapakirati' v zapor. 
Korekcije njihovega vedenja pa naj bi bile jalovo, Sizifovo delo,« poudarja Franček Mlinarič.

Navpično: 1. skopljen petelin, 2. shramba ali obrat za izdelavo delovnih pripomočkov, 3. naša revija za osnovnošolce, 4. žužkojed z bodicami, 5. začetnici pevca Nipiča, 6. ostanek podrtega drevesa, 7. »električna« morska riba, 8. kemijski znak za osmij, 9. vez, okov, 10. mučenik, 11. vrsta letala glede na pogon, 12. konca, 14. ime lutkarja Majarona, 19. črnogorsko pristanišče, 20. kip nagca, 22. milanski nogometni klub, 23. pristanišče na zahodni obali Finske, 25. tropska rastlina z mesnatimi, na robu bodičastimi listi, 27. angleški ljudski junak (Robin), 28. neznanka v matematiki, 29. belkasti izpuščaji v ustih, gobice, 31. ilustrator in soavtor naše prve celovečerne risanke (Zvonko), 33. bukov plod, 34. japonski državnik z vzdevkm »japonski Bismarck« (Hirobumi), 36. avtomobilska oznaka Poljske, 37. začetnici TV novinarja Travna. 
M. B.

Zakaj je krokodil postal velikan?

Ker v ZDA ni dovoljeno uživati marihuano niti iz zdravstvenih razlogov, bodo morali ameriški strokovnjaki opraviti še nadaljnje raziskave in proučiti resnično koristnost te mehke droge. 
Reuters

V bagdadskem živalskem vrtu domujejo med drugim dva bengalska tigra, trinajst opic, dva pavijana, družina kozorogov, kamele, osli, divje svinje, križane iraško-sirske koze in golobi. 
Na ogled je celo manjši akvarij, v katerem je obešen predsednikov portret. 
Čeprav nad njimi bedi sam državni voditelj, se živalim godi vse prej kot dobro: zaradi embarga živinozdravniki in oskrbniki že skoraj deset let nadomeščajo živalska zdravila s človeškimi in tudi obroki hrane so precej skromni. 
Opice nekaj let niso videle banan, ampak se morajo zadovoljiti s korenjem.

Bagdadski živalski vrt ponuja razen ogleda živali še marsikaj drugega. 
Obiskovalci se lahko denimo sončijo ob jezeru in opazujejo tiste, ki uživajo v veslanju, drugi v paru ali posamično počivajo v senci na bližnji zelenici. 
Tam sta tudi lunapark in stolp, s katerega se ponuja zanimiv pogled na iraško glavno mesto. 
Čeprav je živalski vrt - nanj so bili Iračani nekoč silno ponosni, saj je večino živali dobil predsednik - danes manj privlačen za oko, je, pravijo mnogi, ena zadnjih oaz svežega zraka v Bagdadu. 
AFP

