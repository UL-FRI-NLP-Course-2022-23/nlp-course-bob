Če bi se politiki obeh strani na koncu odločili za »strokovno« mednarodno arbitražo, bi s tem priznali, da nimajo sposobnosti in želje najti politično rešitev. 
Kajti arbitraža ne bi bila samo tehnično-strokovna, marveč tudi izrazito politična procedura, čeprav prikrita s pravniškim izrazoslovjem. 
V njenem ozadju bi potekali pritiski, neutrudno lobiranje in kupovanje naklonjenosti sosednjih in drugih držav. 
Veliko vprašanje je, ali bi sredi vsega tega režim nadzora nad morjem ob dnevu osamosvojitve kot leta 1991 skupno potrjeno osnovno izhodišče bil zadosten argument za izpolnitev slovenskih zahtev. 
Izhodišče je vendarle samo - izhodišče. 
Poleg tega se vsaj do zdaj v zakulisnih igrah nismo izkazali s posebno spretnostjo.

Poleg škode, ki jo z malenkostnim pristopom do reševanja sosedskih problemov vsaka stran povzroča sama sebi, se bo očitno treba sprijazniti še s spoznanjem, da je tudi politika samo odsev prostora, v katerem nastaja; Hrvaška in Slovenija sta zelo majhni državi, zato je tudi njuna politika - zelo majhna.

M. C. was here

Plastika pa kaže še veliko več. 
Pomanjkanje udobja in osnovnega estetskega užitka, ki ga nudi, je indikator tega, kako nepomemben dejavnik je še vedno gost in kako blizu je vzhodnoevropski posel še časom, ko so bile v teh krajih cele tovarne s proizvodnjo vred namenjene samo same sebi. 
Zagledanost vase se kaže tudi na ravni stranišč, ki so izrazito redka pritiklina teh lokalov, če pa že so, jih lahko uporablja samo presvetla lastnikova rit. 
In kakor daleč mora gost, da opravi fizično potrebo, tako daleč je vzhodnoevropsko gostinstvo od razumevanja pojma razvajanja gosta, znanega od drugod. 
Skratka, izvrstna šola za mikroekonomiste te regije!

