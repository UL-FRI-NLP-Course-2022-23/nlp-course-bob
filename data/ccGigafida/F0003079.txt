Vsekakor bi si želel vsaj malo državnega dostojanstva. 
Na pultu za informacije v CD sem dobil veliko brošuro, na kateri je bila slikana lepa bela in zelena Ljubljana, spodaj pa je pisalo »8th International Child Neurology Congress - September 13-17, 1998, Ljubljana, Slovenia ...« in v njej samo angleški tekst. 
Na dan slovenske državnosti! 
Kako mučno mi je bilo potem poslušati govor g. 
Kučana, ki je bil teoretsko brezhiben. 
Ko sem mu kasneje čestital zanj, sem dodal prepričanje, da dober del Slovencev še ni doumel, kaj pomeni biti Slovenec v neodvisni državi.

To zadoščenje mi je skazil dogodek na meji v Fernetičih. 
Prof. Pahor je dosegel, da se italijanski mejni organi ne vznemirijo več, če se jim govori po slovensko. 
Kakšen tudi pove kako slovensko besedo. 
To je spodbudno in si želim, da bi postalo normalno. 
Prizadel pa me je dogodek na slovenski strani meje. 
Neki mladenič je razdeljeval brošure avtomobilistom, ki niso imeli slovenske registracije. 
Tudi jaz sem jo dobil. 
Naslov: Postojnska jama, the cave, die Höhle, la grotta; spodaj pa: Postojna-Lipica. 
S tem se je končala vsa slovenščina. 
Lep dokaz, da se je ni treba učiti. 
Zato je obsojena na stransko pot! 
Pred nekaj dnevi sem na Škofijah dobil drugo brošuro v istih okoliščinah o Postojnski jami, tokrat pa v naslednjem jezikovnem redu: slovenski, angleški, nemški, italijanski, francoski in hrvaški jezik. 
Mislim, da bi bilo spoštljivo do sosedov, da bi bila na italijanski meji italijanščina na drugem mestu, na hrvaški meji hrvaščina, na avstrijski nemščina in na madžarski madžarščina. 
Vsaj tako bi moralo biti po duhu Zdravljice.

Mirko Slivar

K članku z dne 9. 7. v Pismih bralcev bi dodal - ne za urednike Vikend magazina, temveč za strokovnjake pri televiziji - nekaj, na kar sem jih opozoril že lani, a nisem dobil nikakega odgovora, niti telefonskega, še manj pisnega.

Slovenija bi že takrat prišla do samostojnosti, če ne bi sledila idejam revolucije, ki so jo izvajali Kardelj in somišljeniki skupaj s Titom in Stalinom. 
Majhna, vendar oprijemljiva možnost za izvedbo te poteze je bil Chur-

Trenuten problem v Mariboru povzroča podjetje Svila. 
Težave s tem podjetjem so se pojavile že pred štirimi leti, a so jih takrat nekako razrešili. 
Svila je takrat za opravljanje dimnikarskih storitev najela podjetje iz Varaždina, čeprav je pravica za opravljanje storitev dodeljena dimnikarski službi Vehovar. 
To se je po besedah Mojce Vehovar, direktorice podjetja Vehovar, pred meseci začelo ponovno dogajati. 
Kurilne in dimovodne naprave v podjetju Svila so čiste, čeprav podjetje Vehovar, ki je edino pristojno za opravljanje dimnikarskih storitev v Svili, teh del ni opravilo. 
Svila se brani z besedami, da naprave niso bile v uporabi, kar pa je malo verjetno, saj podjetje v tem primeru sploh ne bi obratovalo.

Ljubljana - Redarji, ki nadzirajo mirujoči promet v Ljubljani, imajo po novem status pooblaščene uradne osebe, kar pomeni, da je, denimo, fizični napad nanje kaznivo dejanje, poleg tega pa tudi nekatera nova pooblastila. 
V novem zakonu o varnosti cestnega prometa so mestnim redarjem omogočili tudi kaznovanje voznikov, ki ustavljajo ali parkirajo na vozišču, za kar so doslej skrbeli policisti.

Petintridesetletnemu Mitju Zvržini je višje sodišče iz opisa nadaljevanega kaznivega dejanja ponarejanja listin zaradi absolutnega zastaranja izpustilo eno dejanje in mu zato tudi znižalo sedemmesečno zaporno kazen za en mesec. 
Zato je zdaj nižja tudi enotna kazen, v katero so mu všteli mesec dni zapora za poskus overovitve lažne vsebine in sedem mesecev za nadaljevano goljufijo. 
Enotna kazen se je z enega leta in dveh mesecev zapora tako znižala na leto dni bivanja za rešetkami. 
Darja Zvržina, življenjska sopotnica prvoobtoženega, je bila na okrožnem sodišču zaradi nadaljevanega kaznivega dejanja ponarejanja listin in nadaljevane goljufije obsojena na pol leta zapora, vendar je višje sodišče to kazen spremenilo v pogojno s preizkusno dobo treh let. 
Pri tem je višje sodišče upoštevalo, da je Darja Zvržina zašla na stranpoti prav pod vplivom njenega moža in da je del nečednosti odkrito priznala. 
Pri odmeri pogojne kazni je pritožbeno sodišče upoštevalo tudi časovno odmaknjenost dogodkov in dejstvo, da je obtoženka mati majhnega otroka.

Žale: Na ljubljanskih Žalah bodo v petek, 17. julija, pokopali 74-letnega upokojenca Stanka Ledra (ob 9. uri), 74-letnega upokojenca Rudolfa Lutmana (ob 11. uri), 55-letnega upokojenca Franca Pirnarja (ob 12. uri), 87-letno upokojenko Ivanko Sket (ob 14. uri) in 58-letnega upokojenca Jožeta Pipana (ob 16. uri).

Šeik in cariniki se niso zmotili. 
Pri temeljitem pregledu vozila so kmalu v rezervoarju našli skrite zavoje z mamilom. 
Ven so potegnili 24 zavojev, omamni tovor pa je tehtal kar 12,5 kilograma. 
Preliminarni test je takoj potrdil, da gre za heroin. 
Po odkritju so cariniki obvestili kriminaliste koprske uprave za notranje zadeve, ki so Meha, ki je carinikom trdil, da o mamilu nima pojma in da so mu heroin podtaknili, vzeli v nadaljnjo preiskavo. 
Včeraj je bil Meho B. še v rokah kriminalistov, računati pa je, da ga bodo najkasneje danes skupaj s kazensko ovadbo predali preiskovalnem sodniku koprskega okrožnega sodišča. 
Ob zasegih takih količin mamila ponavadi zatem zadevo v roke vzamejo državni tožilci iz skupine za posebne naloge.

Je bil tat avta gasilec?

Novo mesto - V torek ob 16.45 je 49-letna Vesna Kunej iz Brestanice vozila osebni avto od Trebnjega proti Ljubljani. 
Pri Benečiji je začela prehitevati tovornjak s polprikolico v trenutku, ko je nasproti z osebnim avtom pripeljal 46-letni Davor Fulanović iz Zagreba. 
Ta je zaviral in se umikal, a sta se vseeno zaletela. 
Po trčenju je Kunejeva z desnim bokom treščila v levi bok prikolice tovornjaka, Fulanovića pa je zaneslo v jarek in od tam na travnati nasip, kjer se je prevrnil na bok.

Ilirska Bistrica - V sredo zjutraj so ilirskobistriški policisti legitimirali 24-letnega romunskega državljana. 
Ugotovili so, da je potem, ko je v Slovenijo prišel ilegalno, skupaj s še enim Romunom v Starodu vlomil v stanovanjsko hišo, kjer sta se najedla in ukradla nekaj oblačil. 
Lastniku, 64-letnemu Koprčanu, sta naredila za 85 tisoč tolarjev škode. 
Ilirskobistriški policisti so v sredo, malo čez polnoč, prijeli še tri romunske prebežnike. 
Istega dne so policisti v Topolcu prijeli 38-letnega državljana BiH. 
Potem, ko se je srečal s sodnikom za prekrške, so ga vrnili na Hrvaško. 
J. S.

