freundin

Nič več samskega življenja

Pravi moški zame

C 1993, Falken-Verlag GmbH, Niedernhausen/Ts.

Zakaj se posloviti od samskega življenja? 

Prepovedani stavki in pomembni sklepi 

Je pravi -- ali ...? 

O sanjah, željah in motivih

# Zakaj morate spoznati svoje motive

Tretji razlog, zakaj se morate potruditi in proučiti svoje motive, je morda najpomembnejši: le kdor spozna svoje potrebe in se sooči z njimi, jih lahko res upošteva in se znebi tistih (seveda ne od danes na jutri), ki ga ovirajo, ki na primer temeljijo na predsodkih ali 

* "Dobra zveza bi me opogumila, da bi lahko več storila s svojim življenjem." 
To vsekakor ni povsem napačno. 
Ljubezen lahko pomeni spodbudo. 
Toda gonilo k samouresničitvi, za kar nam pravzaprav gre, je lahko le lastni Jaz. 
Partner je lahko pri tem v oporo, toda več ne more storiti.

* "Več velja ženska, ki ima partnerja. 
Samska ženska je vredna pol manj." 
Prav gotovo iz svojega otroštva ali mladosti vsakdo še pozna žensko iz soseščine ali morda učiteljico, ki je ostala samska, in ki ji ni bilo prizaneseno s sočutnimi pogledi. 
Take "gospodične", kot so jih vztrajno imenovali, so danes k sreči del preteklosti. 
Če še vedno naletite na take predsodke -- samske ženske so frustrirane, zagrenjene in osamljene -- lahko mirno ugovarjate. 
Veliko je močnih, samozavestnih in privlačnih žensk, ki brez partnerja hodijo svojo pot. 
In še: da vas bodo sprejeli drugi, se morate najprej sprejeti sami -- kot samostojno osebnost.

noro. 
Pred vsakim najinim srečanjem me je stiskalo v želodcu. 
Z njim sem se počutila popolno, tudi kot ženska." 
Čez pol leta sta začela živeti skupaj. 
Dolgčas? 
Sploh ne. 
Peter je bil skoraj vedno "razprodan". 
Seveda je svojo privlačno prijateljico rad jemal s seboj, toda Milena se je pri tem vedno bolj počutila le kot gledalka v filmu, v katerem je Peter igral edino glavno vlogo. 
Rada bi preživela kakšen konec tedna samo z njim, da bi se lahko posvečala tudi skupnim interesom. 
Toda za to mu je navadno zmanjkovalo časa, verjetno pa tudi veselja. 
Spori so postajali vedno pogostejši. 
Peter je bil prepričan s svoj prav: "Mislil sem, da si ne želiš dolgočasne zveze! 
Saj končno tudi ne zahtevam, da več časa preživiš z mano." 
Trajalo je skoraj tri leta, preden je Milena spoznala, da v vznemirljivi, neobvezujoči zvezi, kakršno si je sprva želela, preprosto ne vzdrži. 
Odkar je sama, si spet lahko zelo natančno predstavlja novo ljubezen. 
Med drugim predvsem: "Nič nimam proti stiskanju v želodcu, toda danes se mi zdi za odnos pomembnejše, da sva s prijateljem na isti "valovni dolžini". 
Da lahko oblikujeva pravo zvezo, v kateri je dovolj skupnih stvari in v kateri ima vsak čas za drugega." 

Če ste zbrali med 0 in 20 točk, v splošnem velja: če je število točk zelo nizko (pod 5), pomeni, da so tudi vaša pričakovanja trenutno zelo zreducirana. 
Verjetno podzavestno sicer obstajajo, vendar pa zaradi slabih izkušenj nočete več gojiti "napačnih pričakovanj". 
Vsekakor znak za to, da preteklost še ni popolnoma zaključena, in zato ovira prihodnost. 
Ne velja pa obratno: več ko imate točk, tem bolje za vas. 
Če ste zbrali deset ali več točk, nekaj pričakujete od prihodnje zveze. 
V določenih okoliščinah celo preveč. 
Še enkrat kritično preberite predvsem tiste trditve, ki ste jih ocenili z dvema točkama. 
Pri tem presodite, katera vaših pričakovanj so se z leti že spremenila, in katerih se držite morda le iz stare navade. 
Vsaj tako pomembno kot pošten odgovor na vprašanje "Kaj si želim?" je tudi nasprotno vprašanje "Kaj lahko in kaj bi rada sama dala?". 
Pri tem se spet lahko oprete na test. 
Razumevanje, priznanje, romantika, varnost, sigurnost, harmonija, tolažba, samopotrditev, spodbuda, zaščita, nežnost, izmenjavanje, pustolovščine -- nihče ne more z vso resnostjo trditi, da lahko v nekem odnosu neprestano in nepreklicno izpolnjuje vse naštete želje. 
Zato morate tudi svoje zahteve prilagoditi temu, kar je uresničljivo.

* Partnerstvo ni obračun stroškov in koristi. 
Kdor čaka na to, kaj mu lahko drugi ponudi v ljubezni in se šele nato morda naklonjeno odzove, ne gradi odnosa na trdni osnovi. 
Nasprotno pa težnja po brezpogojnem dajanju in nepreračunljivi ljubezni nima nič skupnega z napačno razumljeno pripravljenostjo k žrtvovanju, ampak tvori osnovo vsakega uspešnega odnosa. 

26-letna Eva je fotografinja, ki že dobro leto živi sama in nikakor ni nenaklonjena novi ljubezni. 
Jaka je novinar, star 30 let in prav tako nevezan. 
Zaposlen je pri isti tiskovni agenciji. 
Očitno je, da mu je privlačna kolegica všeč. 
Večkrat jo je povabil na kosilo in ji za rojstni dan poslal čudovit šopek. 
In Eva? 
Eva se skorajda jezi nase. 
Tako kot mnogi drugi je tudi sama prepričana, da je Jaka simpatičen, izobražen, šarmanten in duhovit. 
Vendar pa kljub temu noče začeti razmerja z njim. 
Svoji prijateljici pove: "Pravzaprav nič ne govori proti njemu, toda pri meni se preprosto nič ne zgane."

* Seveda je pomembno naše trenutno razpoloženje. 
Jezo, žalost, stres, strah "izžarevamo" prav tako kot veselje, srečo, zaupanje, odprtost.

* Še pomembnejša kot trenutno razpoloženje je naša osnovna naravnanost. 
Kdor ima jasne predstave o sebi, pozitivno izžareva in lahko pritegne tudi druge. 
Notranje izžarevanje zato ni naključni zadetek, ki je nekaterim izbrancem položen v zibelko. 
Z njim tudi ni mogoče manipulirati, ga zavestno vzpostavljati -- niti z novo zunanjostjo niti z narejenim nasmeškom. 
Temeljni pogoj za njegov razvoj je ljubezen do samega sebe in samozavest. 
Z egoizmom in precenjevanjem samega sebe imata ljubezen in samozavest tako malo skupnega kot pravi sončni zahod s kičasto razglednico. 
Najlažje doživljamo sebe kot prikupne in dobre takrat, ko nam drugi ploskajo. 
Toda kaj

* Izogibajte se bega. 
Kdor poskuša slabo razpoloženje odgnati s telefoniranjem, z zakopavanjem v delo, s preštevilnimi aktivnostmi ob vsakem koncu tedna, lahko osamljenost samo potlači, nikakor pa ji ne more biti kos. 

Tretji korak: odkrijte svoje močne in šibke točke. 
Potegnite navpično črto na sredini lista. 
Na levi strani zapišite vse svoje lastnosti, ki se vam zdijo dobre: ste kritični, pogumni, aktivni, tankočutni, impulzivni, zaupanja vredni, ustvarjalni, zanesljivi itd. 
Naredite kratek premor, če ne znate nadaljevati, toda prenehajte šele tedaj, ko ste našli najmanj deset točk, ki jih imate pri samem sebi radi. 
Na desni strani zapišite vse tiste poteze, ki vas motijo: na primer, agresivnost, muhavost, nezmožnost za navezovanje stikov, zaprtost. 
Dobro bi bilo, če bi prosili tudi prijatelje, da na enak način zapišejo pošteno sodbo o vas. 
Tako boste lahko podobo o sebi primerjali s presojo drugih. 
V določenih okoliščinah boste na sebi odkrili nove pozitivne lastnosti, za katere sami sploh niste vedeli. 
Seveda tudi neprijetna presenečenja niso izključena, toda praviloma gledamo sami nase bolj kritično in negativno, kot to počnejo drugi. 

Igra "ravnati tako kot da bi" zveni sicer nastopaško in morda nekoliko tudi je, predvsem pa je ta igra napeta in zelo učinkovita. 
Izhodiščno točko spet predstavlja želja. 
Želite postati bolj samozavestni, bolj odprti, pogumnejši, sigurnejši ali bolj suvereni. 
Kaj govori proti temu, da ne bi te želje preprosto preskusili v vsakdanjem življenju? 
Priporočljivo je, da si najprej izberete primeren trenutek in ustrezno situacijo. 
Nobene potrebe ni, da si izberete najvišjo zapreko. 
Na začetku popolnoma zadoščajo majhni preskusi pogumnosti.

Žensk kot je Katja, ki imajo tako popolnoma naraven in sproščen odnos do svojega telesa, ni veliko. 
V večini glav so pregloboko zasidrane klišejske podobe trenutno aktualnega lepotnega kataloga. 
Športne ali nežne, dolge divje grive ali kratke drzne frizure, deške prsi ali bujno oprsje, velike oči, našobljena usta, mlade, sveže, brez gubic -- dekleta iz reklam in filmov postavljajo kriterije o tem, kaj je lepo, privlačno, zapeljivo. 
K sreči se te idealne podobe hitro omajajo. 
Da popolna lepota ni le prazna, ampak tudi dolgočasna, vedo tudi strokovnjaki za reklamo in modni oblikovalci. 
Ne prisegajo več na gladke fasade, temveč vedno bolj na tipe. 
Na obraze z notranjim izžarevanjem, na ljudi z osebnostjo. 
Pozno spoznanje ali le trenutni trend? 
Kakor koli. 
To ne bi smelo ovirati nobene ženske, da se ne bi še danes poslovila od neumnih klišejskih predstav in se spoprijateljila s svojim telesom, z njegovimi dobrimi in slabimi stranmi. 
Dokler telo obravnavate kot "tujek" in mu preprečujete dialog z vami, bo tudi samo ostalo brez besed. 
Kljub temu pa nečesa ne bi smeli pozabiti: popolnoma pozitivnega izžarevanja nima nihče. 
Obstajajo pa poti, ki vodijo k boljšemu zavedanju svojega telesa:

* Videti in čutiti. 
Privlačnost je stvar osebnega pogleda. 
Vsaka ženska se lahko sama odloči, kako privlačno se želi počutiti. 
Težava pa je v tem, da ponavadi vidi samo tisto, kar ji ni všeč. 
Zaloge sala na trebuhu, prve gubice pod očmi, preozke ustnice. 
Zadnji čas, da obrnete ploščo! 
Idealno je veliko ogledalo v topli sobi, kajti oblečene odkrijete samo del tistega, kar je vredno odkriti. 
Preiščite sedaj -- najprej z očmi -- vsak centimeter svojega telesa. 
Katera mesta so vam všeč? 
Pri tem bodite pozorni tudi na podrobnosti -- ni treba, da vam je všeč celotno oprsje, ves predel ust ali vsa oblika obraza. 
Lepe so lahko tudi podrobnosti: trepalnice, popek, jamica. 
Dalj časa se ustavite na teh mestih in si vtisnite v zavest pozitivne točke na svojem telesu. 
Pomagajte si tudi z rokami -- katera mesta se vam zdijo posebej mehka, nežna, topla? 
Prepustite se prijetnemu občutju. 
Toliko lažje boste lahko ravnali s svojimi "motečimi faktorji": tudi njim naklonite svojo pozornost. 
Morda vam bo uspelo, da boste "napake" opazovali bolj dobrohotno. 
Sicer pa se sedaj odločite, da se boste z njimi pobotali, da jih boste sprejeli. 
Navsezadnje so te slabosti prav tako del vašega telesa, kot so pozitivne plati. 
Ali boste zjutraj pred ogledalom kritizirali samo svoje slabosti ali pa boste mnogo bolj pozorni na lepe stvari, se morate torej sami odločiti. 
Privlačnost je, kot smo dejali, stvar osebnega pogleda.

Vsekakor tudi ne more škoditi, če se od časa do časa odpoveste vsem poskusom, da bi izboljšali svoje razpoloženje -- in si čisto preprosto privoščite slab dan. 
Tudi pozitivno izžarevanje si lahko kdaj privošči odmor.

Nikomur ni lahko razmišljati o prejšnjih zvezah. 
Ločitve spadajo k najbolj bolečim človekovim izkušnjam, predvsem če je bil odnos zelo intenziven in je dolgo trajal. 
Kljub temu pa je pomembno, da se znate soočiti s tem, kaj je bilo v vašem odnosu narobe. 
Pomislite, kateri moški so doslej v vašem življenju igrali večjo vlogo in zakaj se ljubezenska zveza ni ohranila. 

* "Sama sem ga zapustila." 
Odslej raje brez njega -- to je odločitev, ki jo enkrat sprejme skorajda vsaka ženska, čeprav s težkim srcem. 
Moški so v mnogo manj primerih odločilni dejavnik: v 80 odstotkih se za razvezo ali ločitev odloči ženska. 
Nedvomno so številni razlogi za to, da ženske nimajo več moči, energije ali volje, da bi ohranile zvezo. 
Odločitev o zapustitvi partnerja nikakor ni lahka, saj večinoma sledi številnim neuspešnim poskusom, da bi rešili odnos. 
Toda ko partnerstvo zaide v trajno krizo, je tak konec vsekakor boljši kot mučenje, ki mu ni videti konca. 

Prednosti in slabosti

Odprtost in ljubezen do sebe, pozitivno izžarevanje, sproščenost in dobršna mera samozavesti so osnovne predpostavke za poštevanko ljubezni. 
Toda tudi kdor jo popolnoma obvladuje, ne bo imel veliko veselja, če je ne bo uporabljal in požel prvih uspehov. 
Da igralec zadene gol, mora najprej na igrišče. 
Za poln zadetek v ljubezni veljajo podobna pravila. 
Vstanite in pojdite ven, se, preprosto rečeno, glasi moto za iskanje sreče v dvoje. 
Pri tem je seveda potrebno tudi malo premagovanja in potrpežljivosti. 
Navsezadnje je le malo verjetno, da mister Neznanec že čaka pred vrati. 
Komur iskanje pravega partnerja ne postane izključno vodilo, temveč raje v miru preskuša različne poti, se lahko veseli še nečesa: zabave, novih prijateljev in povsem mimogrede še velike ljubezni.

Razmerja na delovnem mestu so vedno nekoliko tvegana. 
V določenih okoliščinah zbuja to zavist in slabo voljo pri kolegih. 
V zasebnem življenju pa bi nasprotno naredili veliko napako, če tega ne bi poskušali: prijatelji in znanci so najboljši posredniki za nova srečanja. 
Kot je pokazala obsežna študija ženskega časopisa "freundin", so možnosti, da prihodnjega partnerja spoznate prek zaupnih ljudi v sproščenem vzdušju, nadpovprečno dobre. 
In če imajo prijatelji veliko stikov z drugimi ljudmi, je to seveda toliko bolje. 
Toda kdor se zaupa prevelikemu številu ljudi, med njimi tudi površnim znancem, se hitro poda na nevaren kraj.

"Ali res ne poznaš kakšnega prijetnega moškega, ki bi mi bil všeč? 
Seznani me vendar s kom!" 
Takšni stavki zvenijo sicer neprisiljeno, preostanek podviga pa ima večinoma nezaželene posledice. 
Jasno: vedno se najde kakšna znanka, ki rada igra posrednico in po vrsti servira kandidate na srebrnem pladnju. 
Toda: kateri moški bo ugriznil v vabo? 
Moški hitro opazijo, tako kot tudi ženske, če jih želi kdo na vsak način zvleči v zakon -- in takoj pobegnejo. 
Take posredniške scene so zelo zabavne. 
Vsekakor pa ne za prizadete, kot je izkusila tudi 28-letna Sabina:

4. v kavarnah, restavracijah (54)

17. med vožnjo z vlakom (10)

Dopust: Daleč proč od doma doseže flirtanje vrhunec. 
Mnogo žensk na dopustu lažje naveže stike z ljudmi, zlasti z moškimi. 
To ni prav nič nenavadnega. 
Le redkokdaj smo tako sproščeni in odprti kot prav v dopustniških dneh. 
Imamo čas in priložnost in ni se nam več treba bati Argusovih oči naših sodelavcev, znancev ali sosedov. 
Vendar pa vas svarimo pred prevelikimi pričakovanji: večina dopustniških ljubezni se konča na dan odhoda, kljub bolečini slovesa. 
Pogosto je razdalja skorajda nepremagljiva -- prostorska, pa tudi emocionalna. 
To, kar vas je na moškem privlačevalo med dopustom, boste v vsakdanu težko spet podoživljali. 
Seveda je tudi vrsta parov, ki so se zaljubili na dopustu in so odtlej neločljivi. 
Vendar pa je pomembneje nekaj drugega: dopustniško razpoloženje, zaradi katerega smo pogosto bolj odprti do drugih, bi morali od časa do časa "ponovno oživiti" tudi v vsakdanjem življenju. 
S kratko spremembo okolja, na primer. 
Izlet ob koncu tedna v bližnje mesto, na morje ali jezero, pomeni prijetno spremembo, obenem pa tudi možnosti za srečanja.

Kavarne in restavracije: Predvsem kavarne so idealni kraji za srečanja. 
Vzdušje je sproščeno in neobvezujoče, mnogo gostov sedi samih in si želi odpočiti v opoldanskem odmoru ali po napornem nakupovanju. 
Ob vprašanju "Imate še prosto?" ne bodo nikogar obsojali. 
Kdor se povsem ne skrije za svoj časopis, zlahka najde sogovornika. 
V kavarni imajo ljudje navadno čas in niso nenaklonjeni klepetu. 
Če ne morete navezati pogovora ob jedilnem listu ali postrežbi, na katero je treba vedno tako dolgo čakati, lahko svojega soseda za mizo povprašate tudi po najbližji banki ali telefonski govorilnici. 
Uspešnost navezovanja stikov v restavraciji je odvisna od tega, kam se odpravite. 
Restavracije najvišje kakovostne skupine so primeren kraj za spoznavanje kvečjemu za izkušene. 
Tja pridejo ljudje navadno v spremstvu in običajno je vsakemu gostu dodeljena posebna miza. 
Večje možnosti so zato v "prijaznih" restavracijah za vogalom ali v lokalih, kjer lahko kaj prigriznete kar stoje.

Parki in mesta za preživljanje prostega časa: Tu imajo prednost predvsem lastniki psov. 
Prek svojih štirinožcev, ki drug drugega ovohavajo, se zlahka zapletejo v pogovor tudi njihove gospodarice in gospodarji. 
Seveda pa gre tudi brez živalske spremljave. 
Zlasti poleti je vsak park čudovit prostor za sprehode, branje, lenarjenje. 
Sproščeni in dobro razpoloženi se ljudje navadno ne upirajo prijetnemu klepetu. 
Tudi če je kdo na klopi v parku zatopljen v list pred seboj, bo včasih prav hvaležen za razvedrilo.

* Novi hobiji zagotavljajo nove vtise, razširjajo obzorje in vlivajo samozavest.

Porazi niso izključeni

Predstavljajte si naslednjo situacijo: Njen pogled se slučajno dotakne moškega in se kratek čas ustavi na njem -- Ni slabo! 
Drugi pogled potrdi prvi vtis. 
Všeč ji je, rada bi ga spoznala in tudi flirtu z njim ne bi bila nenaklonjena. 
Za številne ženske se na tej točki začnejo težave. 
Negotove so, kako usmeriti pozornost moškega nase, ne vedo, ali naj same prevzamejo iniciativo ali naj raje počakajo. 
Psihologi in strokovnjaki za proučevanje obnašanja so se v zadnjih letih vedno znova posvečali fenomenu flirtanja. 
Njihove presenetljive ugotovitve: Od ženske (in ne moškega!) je odvisno, ali se bo zadeva razvila naprej -- ali ne. 
Skoraj vedno je ona tista, ki izbere in, največkrat s pogledi, da zeleno luč za flirt. 
Vzporednice z živalskim svetom so jasne: Samica je tista, ki izbere samca in usmerja dvorjenje. 
Samec sledi njenim znamenjem. 
Tudi pri ljudeh so moški tisti, ki pri flirtu potrebujejo žensko spodbudo, sicer se počutijo blokirane. 
Seveda obstajajo tudi neutrudni osvajalci in nepoboljšljivi nastopači, ki ne upoštevajo teh naravnih zakonov in menijo, da je neposredno ogovarjanje bolj učinkovito. 
Od večine žensk zato dobijo tisto, kar jim gre: jasno zavrnitev. 
Seveda pa še ne pomeni, da ženske zmagujejo s provokativnimi signali in hitrim drvenjem. 
Če gre za flirt in osvajanje, se moški izkažejo za zelo zapletena bitja. 
Sami sicer ne želijo ali ne morejo začeti, vendar pa hkrati ne prenesejo, da bi se samo odzvali, ne da bi bili pri tem tudi sami aktivni. 
"Tudi če je ženska tista, ki vleče niti, potrebujejo moški občutek, da so aktivni partnerji", razlaga psihologinja Hiltrud Sennhenn. 
"Za uspešen flirt je zato potrebna ženska prefinjenost." 
Pri tem se, emancipacija gor ali dol, ni žal še nič spremenilo. 
Ženska skrivaj prevzame vlogo zapeljivke, moškega pa pušča v veri, da je osvajalec.

Še bolj odločilni kot obleka ali brezhibne poteze so signali, ki jih oddajamo z govorico svojega telesa. 
Da bi moškega opozorili nase, lahko uporabite določene signale in tako začnete flirt:

Večinoma pa so pogoji za možnosti flirtanja slabši. 
Na avtobusu med dvema postajama, na primer, morajo biti signali hitro zaznani in spet oddani. 
Seveda je tveganje, da boste dobili košarico, večje in užitek manjši. 
Toda če vam je moški všeč, naj vas časovna stiska nikar ne odvrne in pogumno prevzemite iniciativo, sicer se lahko zgodi, da se boste še pred prvo izmenjavo besed znašli že na končni postaji. 
Če se vam zdi, da ste nevešči v flirtanju in vas je strah tvegati prvi pogled ali obetaven nasmeh, si lahko pomagate s tehnikami, kot je "miselni kino" (glej stran ).

V tej fazi pogosto že moški prevzame iniciativo. 
Z vzpodbudami kot "Bi sedla?" ali "Kaj, ko bi skočila do bifeja?" na zabavi na primer pokaže, da mu je veliko do vaše prisotnosti. 
Začne se najbolj vroča faza flirta. 
Če se partnerja še naprej zanimata drug za drugega, se pogovor na tej točki pogosto usmeri drugam. 
Oba poskušata opustiti fraze in iščeta bolj osebne teme. 
Prihaja do prvih dotikov. 
Ona za kratek hip položi dlan na njegovo roko, da bi podkrepila svojo pripombo. 
On se narahlo dotakne njenih ramen, da bi se lažje prerinila skozi množico gostov na zabavi. 
Nežne, na videz naključne geste z elektrizirajočim učinkom. 
Vendar je tudi ob takih naključnih dotikih potrebna previdnost: Te geste zmanjšujejo distanco, hkrati pa lahko prekoračijo meje. 
Signali, ki jih partner oddaja, in njegov odziv, so tudi tu najbolj zanesljiv kazalec. 
Če je oboje na isti valovni dolžini, postajajo pozitivni signali še močnejši: globoki pogledi, odprt smeh. 
Flirt je na vrhuncu: ženska in moški se začneta obnašati zrcalno. 
Oba hkrati na primer dvigneta kozarec, spijeta požirek in ga postavita nazaj. 
Če se ona nasloni na desni komolec, se on opre na levega. 
Ameriški raziskovalec Timothy Perper označuje to nezavedno soglasje kot "sinhronizacijo". 
Dva človeka, ki se kratek čas pred tem še nista poznala, sta na isti dolžini.

Vroče diskusije so za prvo spoznavanje večinoma prav tako neprimerne. 
Vzdušje prehitro postane napeto, razgreto ali preveč emocionalno, da bi se lahko oba postopoma in tipaje približevala drug drugemu. 
Seveda se je tudi že iz temperamentnih diskusijskih partnerjev, ki sta se sprla že ob prvem srečanju, razvil harmoničen ljubezenski par. 
Toda izjeme le potrjujejo pravilo.

Čeprav je komajda mogoče večer načrtovati vse do najmanjših podrobnosti, pa je vendarle od vsakega posameznika odvisno, ali bo ustvaril vsaj najboljše pogoje:

Kako dolgo naj traja prvi zmenek, je povsem odvisno od situacije. 
Toda stara modrost, da se vedno poslovimo takrat, ko nam je najlepše, za prvi zmenek gotovo ni napačna, če tako ne zadušimo pogovora. 
V tem primeru bi se on upravičeno počutil užaljenega. 
Od spretnega odhoda je marsikaj odvisno. 
Če jo na primer on po izdatni večerji, steklenici vina in triurnem zanimivem pogovoru vpraša, ali bi rada zamenjala lokal, je priložnost kot ustvarjena za bleščeče slovo z ustreznim sporočilom. 
"Bojim se, da potem zjutraj ne bom mogla vstati -- vendar pa močno upam, da bova kmalu ponovila lep večer." 
Če svoj stavek podkrepi še z intenzivnim pogledom, naslednjega srečanja zagotovo nič več ne more preprečiti.

Primerna obleka: Naj si pred zmenkom hitro kupimo kakšno novo obleko? 
Če vam to izboljša razpoloženje, prav. 
Za to priložnost pa vsekakor izberite obleko, v kateri se počutite privlačno in udobno. 
Navsezadnje je precej neprijetno, če vas začne pas nenadoma tiščati ali pa če se drzni izrez na novi majici razpre ob najmanjšem premiku. 
Poleg tega se mora vaša zunanjost ujemati z okoljem, v katerem se sestanete. 
Kar je lahko preveč načičkano v udobnem lokalu, je lahko premalo elegantno za prvorazredno restavracijo. 
Pogosto pomaga, da si predstavljate, kako bi bilo, če bi se moški, ki ste ga spoznali v kavbojkah in majici, na prvem zmenku pojavil v brezhibni obleki s svileno kravato. 
Gotovo bi ga težko takoj prepoznali. 
Distanca bi bila še večja. 
Pester kontrastni program lahko sicer vzbudi presenečenje, vendar pa v določenih okoliščinah učinkuje moteče. 
Toda kdor nosi enako obleko kot ob prvem srečanju, pokaže najmanj nedomiselnost. 
Najbolje je, da poudarite svoj tip in nevsiljivo izpostavite prednosti. 
Tudi če vam prijateljica dobronamerno svetuje, da si za ta večer izposodite njeno ozko črno obleko z zapeljivim izrezom, o tem raje skrbno razmislite. 
Lahko se znajdete v vlogi, ki vam prav nič ne ustreza. 
Moški bo dobil napačen vtis, odnos bo od vsega začetka potekal narobe. 
Ostanite torej raje zvesti sami sebi.

Če imate možnost, da se srečujete z različnimi moškimi, potem jo izkoristite. 
Nihče vas ne sili (in če bi kdo poskušal, ne popustite), da se odločite po prvem zmenku. 
Toda kaj bo, če več ne pokliče? 
Če že ob tretjem srečanju ne bo več razbijanja srca? 
Ali pa če se izkaže, da ima on popolnoma drugačna pričakovanja od vaših? 
Če bi se bili že dokončno obvezali, bi bila sedaj frustracija toliko večja. 
To zveni kot preračunljivost? 
Drži -- toda to je v tej neobvezujoči začetni fazi popolnoma dovoljeno. 
Poleg tega pa: Včasih se izkaže kot najustreznejši prav moški, ki ste mu na začetku pripisovali najmanj možnosti. 
Igra pa ostaja kljub temu poštena. 
Ko ste dejansko zaljubljeni, tako ali tako ni nobene druge možnosti več. 
On -- ali nihče. 

* Vse naše misli se vrtijo okoli njega. 
Težko se nam je osredotočiti na kar koli drugega. 
Pogosto bi najraje mislili le še nanj in govorili le še o njem.

Kaj je bilo narobe

Da se zaljubite prav v vezanega moškega, je pogosto naključje. 
Vendar ne v vsakem primeru. 
Pri tej izbiri partnerja imajo pomembno vlogo lastne bojazni in potrebe. 
Možni motivi, ki se lahko skrivajo za tem:

* Krepite svojo samozavest. 
Dovolj ste prikupni, da ste lahko edina partnerka nekemu moškemu. 
Prav gotovo vam ni treba igrati druge violine!

Nasveti, kako ravnati ob posesivnem partnerju

že dolgo nazaj ali če naštejete preveč prestopkov, mu lahko vzbudite vtis, da je tako in tako že vse izgubljeno. 

K sreči se večina partnerstev razvija manj zapleteno kot opisani primeri. 
Kljub temu pa pride v vsaki zvezi do točke, ko želite natančno vedeti: Ali me ima tako rad, da se bo razvila ljubezen? 
So njegova čustva dovolj močna? 
Neposredno vprašanje "Ali me ljubiš?" ni prava pot, da bi to odkrili; niti v zgodnji fazi niti kdaj pozneje v partnerskem odnosu. 
Večinoma je ob tem vprašanju partner upravičeno jezen ali pa odgovori z razvlečenim in živčnim "seveda" (in v mislih doda: "Toda ne, kadar mi postavljaš taka vprašanja!"). 
Da bi si prišli na jasno glede čustev drugega na manj okoren način, skoraj vsi zaljubljenci skrivaj in pogosto tudi nezavedno opravijo neke vrste ljubezenski test. 
Obstajajo številne različice in relativno jasna znamenja, ki vas lahko pripeljejo do jasne sodbe:

* Ne silite se, da bi bili vedno dobre volje. 
Kako se odzove, kadar ste nerazpoloženi? 
Če poskuša takoj pobegniti, je to seveda manj razveseljivo. 
Če mu je res 

Ljubezen potrebuje skupna doživetja

Vsakdanje skupno življenje

Bližina in distanca

Kakšne načrte ima partner? 
Je on -- kar zadeva njegova čustva -- sploh že tako daleč, da bi svoje življenje tudi na daljši rok usklajeval z vašim? 
Če na to vprašanje skomignete z rameni, bodite previdni, da ne boste drugega koraka napravili pred prvim. 
Zaljubljenci so pogosto prepričani, da partner tako ali tako ve, kaj se dogaja v notranjosti drugega in da ima skrivaj enake želje in cilje. 
Čisto mogoče, toda na to se ne morete nikoli popolnoma zanesti. 
Kdor partnerja prehitro sooči z načrti za skupno prihodnost, lahko doživi grenko razočaranje. 
Veliko moških zgrabi panika, če nova partnerka ob zajtrku med oglasi za oddajanje stanovanj išče primerno ponudbo za dve osebi ali že februarja prebira prospekte potovalnih agencij za poletni dopust in potem samoumevno prijavi oba. 
Takoj se umaknejo, čeprav se jim zamisel, da bi skupaj odpotovala ali si poiskala skupno stanovanje, načeloma ne zdi slaba. 
Toda v njihovih očeh pravi trenutek za take načrte preprosto še ni prišel.

Je samoumevno, da konec tedna preživljata skupaj, razen če se ne dogovorita drugače? 
Ali vas samoumevno obvesti, če mora na primer odpotovati za več dni ali če mora za konec tedna delati? 
Ali vam sam predlaga stvari, ki segajo naslednjih nekaj tednov vnaprej? 
Če na primer že pred božičem govori o skupnem smučanju v februarju, potem imate zeleno luč, da tudi sami snujete nove načrte.

