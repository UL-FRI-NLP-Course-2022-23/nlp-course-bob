Ilja Popit

Z Emmerijem smo se pogovarjali med nedavno mednarodno konferenco o izzivih globalizacije in evropskih integracijah, ki so jo pripravili na ljubljanski fakulteti za družbene vede.

Najbolj pomembno pa bo seveda, ali so za naš vstop pripravljeni tudi birokrati v Bruslju.

Svet se je letos uspešno izvil iz ene od doslej najresnejših recesijskih groženj, IMF je navzgor popravil napoved svetovne gospodarske rasti. 
Vendar neenakost v času globalizacije narašča. 
Krize praviloma pustošijo predvsem v razmeroma revnih in/ali malo vplivnih državah, medtem ko se jim v bogatih državah na čelu z ZDA, uspešno izogibajo.

Madžarska kopiči primanjkljaj

Budimpešta - Ob nadaljevanju sedanjih gibanj bo madžarski zunanjetrgovinski primanjkljaj do konca letošnjega leta dosegel 3-3,2 milijarde dolarjev, kar je veliko več od načrtovanega. 
Skupna vrednost madžarskega izvoza v prvih letošnjih devetih mesecih je bila namreč 17,603 milijarde dolarjev, uvoza pa 19,887 milijarde dolarjev. 
Ne glede na 2,284 milijarde dolarjev zunanjetrgovinskega primanjkljaja v obdobju januar - september se je po podatkih madžarskega gospodarskega ministrstva blagovna menjava Madžarske v primerjavi z lanskim enakim obdobjem povečala. 
Pri izvozu so zabeležili 6,6-odstotno rast, pri uvozu pa 7,5-odstotno. 
Namesto da bi se nekatere izrazito negativne tendence v izvozu, kot sta drastično zmanjševanje izvoza kmetijskih izdelkov in vse večji primanjkljaj v blagovni menjavi z državami srednje Evrope, izboljšale, so postale še bolj izrazite. 
Izvoz v regijo se je v prvih devetih mesecih v primerjavi z enakim obdobjem lani zmanjšal za 21 odstotkov. 
Tudi pri članicah srednjeevropskega sporazuma o prosti trgovini (Cefta) je iztržek negativen: aktiva v višini 231,4 milijona dolarjev iz leta 1998 se je letos razblinila in se spremenila v pasivo 32 milijonov dolarjev. 
Najpomembnejši partnerji Madžarske so iz Evropske unije, na tržišča katerih gre nekaj več kot 75 odstotkov izvoženega blaga. 
V članice EU so od začetka leta do konca septembra izvozili za 13,368 milijarde dolarjev blaga (oziroma 12,2 odstotka več kot lani), uvoz pa je znašal 12,947 milijarde dolarjev (9,8 odstotka). 
J. Sz.

Zavarovalna družba Prima tovrstna zavarovanja že nekaj let ponuja pod geslom Moja prima pokojnina, sklenejo pa ga lahko osebe med 15. in 65. letom starosti. 
Zavarovalna doba je lahko najmanj 10 in največ 45 let, za zavarovance pri 65. letu pa največ 10 let. 
Premija odvisna tudi od želene dodatne pokojnine, ki mora znašati vsaj 14.000 tolarjev. 
Vplačilo premije je lahko letno, polletno, četrtletno ali mesečno. 
Pokojnino je mogoče prejemati 10,15 ali 20 let ali kot doživljenjsko mesečno rento. 
Zavarovanec se lahko odloči za prekinitev zavarovanja oziroma za odkup, vendar šele po treh letih vplačila. 
V primeru smrti med zavarovalno dobo zavarovalnica upravičencem izplača zavarovalno vsoto in do tedaj zbrani dobiček. 
V primeru nezgodne smrti je izplačilo dvojno, saj premija vključuje tudi to tveganje.

