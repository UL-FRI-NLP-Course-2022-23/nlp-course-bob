Ljubljana - Svet Banke Slovenije je včeraj med drugim tretjič obravnaval vlogo belgijske bančno- zavarovalniške skupine KBC za dovoljenje za pridobitev delnic Nove Ljubljanske banke, ki pomenijo 34-odstotni kvalificirani delež v kapitalu banke oziroma 34 odstotkov glasovalnih pravic, dokončno pa se o njej pa po naših podatkih še ni odločil. 
Po predpisih ima za to časa še slab mesec, do 16.avgusta.

Obisk slovenskega predsednika Milana Kučana v Sarajevu

Največ pozornosti dvostranskim odnosom - Kučan in gostitelji so se strinjali, da premoženje državljanov BiH ni vprašljivo

Sarajevo - Predsednik Republike Slovenije Milan Kučan, ki je na povabilo tričlanskega predsedstva BiH z državno delegacijo pripotoval na uradni obisk v Sarajevo, je v odgovoru na vprašanje novinarjev, ali se je govorilo o preložitvi njegovega obiska, potrdil, da je razmišljal tudi o tej možnosti. 
»Razmišljal sem, ali je v ozračju, ki se je poskušalo vzpostaviti, smotrno, da pripotujem na obisk v Sarajevo,« je dejal Kučan.

Ker vlada še do danes ni povečala RTV prispevka za 5 odstotkov (kar je RTV predlagala že decembra lani), oziroma ker se RTV prispevek ne usklajuje z inflacijo, je bila RTVS v preteklih letih ob 2,6 milijarde tolarjev prihodka, je med drugim pojasnil Štakul. 
Stroški dela, je še zapisal v svojem poročilu, v višini skoraj 4,5 milijarde tolarjev, pa predstavljajo kar 46,5 odstotka vseh poslovnih odhodkov in so nekoliko nižji od načrtovanega. 
»Rezultat financiranja kaže na pozitivni odmik od načrtovanega predvsem na račun višje doseženih prihodkov in nižjih odhodkov od financiranja v tem obdobju in izboljšuje rezultat iz rednega delovanja,« je ocenil Štakul.

Ljubljana - Danes se v Tivoliju začenja tridnevno območno srečanje Jehovovih prič v Sloveniji. 
Potekalo bo pod geslom Goreči kraljestveni oznanjevalci . 
Prvi dan bodo približno 1800 delegatov spodbujali, naj v oznanjevanju vere, ki je njihova najvidnejša značilnost, posnemajo gorečnost Jezusa Kristusa, drugi dan bo namenjen krstu novih vernikov, v nedeljo pa bodo pripravili krepilne misli za mlade, biblijsko predavanje o današnjih časih in biblijsko dramo. 
Jehovove priče letno pripravijo več podobnih srečanj, katerih namen je približati njihovo vero tudi ostalim ljudem, saj so odprta za javnost. 
Za nevernike bo morda najzanimivejše predavanje o tem, kaj jih žene, da oznanjajo svoje prepričanje po domovih. 
Pravijo tudi, da jim srečanja dajejo dodatni zagon za delovanje. 
Delegati so praktično vsi aktivni pripadniki prič v Sloveniji, skupnost pa ima po svetu več kot šest milijonov članov in deluje v približno 235 državah. 
G. U.

Prevzem? 
To ne pomeni nič dobrega

(in zunanji svetovalec DZ)

Vlada se je že in se gotovo še bo sestajala na Brdu, to tudi ni nič nenavadnega, je včeraj novinarje poučevala Alja Brglez

Zakaj ravno Brdo? 
Po besedah Brglezove je ta praksa običajna. 
»K temu sodi tudi delovno kosilo, na katerem so predstavniki vlade razpravljali o vprašanjih bolj na široko. 
Konkretno to pomeni, da je med kosilom tekla razprava, kako izboljšati delo vlade.«

Eden za vse, vsi v obroču

Seveda je odvzem licence za najboljšo in največjo slovensko zavarovalnico - ki ne skriva ambicij, da hoče postati pomembna srednje- ali vsaj jugovzhodnoevropska zavarovalnica - huda grožnja. 
Posamični očitki nadzornika, torej agencije za zavarovalni nadzor, sicer občasno že opozarjajo tudi na ta del delovanja Triglava; iz njegovega zornega kota gre za problematična vlaganja Triglava v države, ki ne sodijo v okvir EU ...

Vreme bo

Nadaljevanje s 1. strani

Za nami je tako še en mesec, ki nas je dolgo zavajal z namigi, da se nam tudi v prihodnjih dveh mesecih obeta razburljivo indijansko poletje. 
Nadpovprečno visoke temperature, dolga obdobja jasnega vremena in občasne nevihte so vsaj za nekaj časa pomirila sonca željne dopustnike. 
Že na prehodu v drugo polovico julija so upe mnogih zasenčile močne poletne padavine, te pa so razveselile tiste, ki so že razburjeno žugali v nebo in milostno prosili za kakšno dežno kapljo.

Kabinet Vladimirja Špidla se od Zemanovega ne razlikuje le po tem, da je koalicijski, ampak tudi po nekaterih drugih značilnostih. 
Povprečna starost sedanjih ministrov je veliko nižja od starostnega povprečja prejšnje vlade. 
Kar sedem članov novega kabineta - vključno z ministri nekaterih najpomembnejših resorjev - je mlajših od štirideset let. 
Stanislav Gross, prvi podpredsednik in minister za notranje zadeve, je star komaj 32 let, obrambni minister Jaroslav Tvrdik je le leto dni starejši, finančni minister Bohuslav Sobotka pa je nedavno dopolnil trideset let. 
V vladi sta tudi dve ženski: ministrica za zdravstvo Marie Součkova in ministrica za prosveto Petra Buzkova, obe članici ČSSD.

Vladimir Špidla je dal nekajkrat vedeti, da preučuje tudi to možnost, a se je na koncu odločil za koalicijo s KDU-ČSL in US-DEU. 
Najverjetnejši glavni razlog za takšno odločitev vodstva svoje stranke je obrazložil dosedanji minister za razvoj mest Petr Lachnit, ko je dejal, da »ne bi bilo pametno v Evropsko unijo vstopiti pod rdečimi zastavami«.

Pal Csaky, podpredsednik SMK in eden od podpredsednikov slovaške vlade, zadolžen za vprašanja človekovih in manjšinskih pravic, pravi, da njegova stranka od večinskega naroda pričakuje tudi opravičilo za Beneševe dekrete oziroma za njihovo izvajanje v praksi.

Madžarska

Kakorkoli že, nocoj ob 18. uri bodo za slabo uro za promet zaprli mejni most čez reko Muro med obema Radgonama in na njej bo zazvenela posebej za to priložnost napisana skladba za pihalna orkestra sosednjih mest - Himna prireditve. 
Po nastopih folklornih skupin iz Madžarske, Slovenije, Hrvaške in Avstrije ter skupine Katice se bo dogajanje preselilo na slovensko stran na dvorišče restavracije Kompas. 
Tam bo koncert Katic in tamburaškega orkestra iz Cirkovcev.

17. 7. 
2002

Rezultati razpisa za programska sredstva Filmskega sklada

Borovnica - Danes zvečer se bo začela priprava na prireditev Dan borovnic v Borovnici. 
Na šolskem igrišču pod šotorom bo od 20. ure naprej zabava s skupino Mambo kings, ne glede na vreme. 
Jutri bo glavno dogajanje ob Dnevu borovnic, ko bo ob 10. uri sprevod starodobnih vozil ob zvokih vrhniškega pihalnega orkestra, začelo pa se bo tudi tekmovanje v odbojki na mivki. 
Na stojnicah bodo prodajali borovniške ameriške borovnice in sir iz Šentjošta, različne izdelke iz lesa in testa, čebelarske izdelke in drugo. 
Prikazali bodo, kako se izdelujejo košare in ljudski inštrumenti ter kako deluje mlatilnica na ročni pogon. 
Imeli bodo še polharsko razstavo in predstavitev viteškega lokostrelskega reda Viljem. 
Nastopila bo tudi borovniška skupina Šumnik, ki igra na domače orodje in harmoniko, od 19. ure naprej pa bo za ples igrala skupina Svetlin. 
Z. M.

Ruski pravoslavni pevci v slovenskih cerkvah

Kalanova je po njegovem mnenju najprimernejša kandidatka za mesto direktorja zavoda predvsem zato, ker je dobro seznanjena s celotno dejavnostjo in problematiko zavoda. 
Poleg tega, kot meni, pozna stroko, saj je asistentka na Katedri za splošno medicino na Medicinski fakulteti v Ljubljani ter aktivno sodeluje v Zdravniški zbornici in sindikatu FIDES. 
Vse te njene aktivnosti in znanstva lahko pomenijo bistveno prednost pri novi vodstveni funkciji, navaja Modic. 
Piše, da je program dela, ki ga je predstavila Kalanova, veliko bolj konkreten in specifičen v primerjavi s tistim, ki ga napoveduje Mihelj, saj naj bi njegov program vseboval le splošne smernice.

Na izredni seji zavoda v začetku tega meseca so bili s tem dopisom seznanjeni tudi člani sveta, ki so po daljši razpravi sprejeli sklep, da so v dopisu navedena mnenja izključno stališča Modica, ne pa tudi sveta zavoda. 
Istočasno so bili člani sveta obveščeni tudi o pritožbi Kalanove, ki jo je vložila na svet zavoda. 
Vendar pa so sklenili, da o njej ne morejo odločati, ker je za to pristojno sodišče za delovne spore. 
Ilirskobistriški občinski svet kot pristojni organ ustanovitelja zavoda, ki mora izbranemu kandidatu izdati soglasje, je tako na svoji zadnji seji z dvajsetimi glasovi za in enim proti izkazal zaupanje izbranemu kandidatu Mihlju.

Bodo sporno gradnjo dveh blokov preprečili?

Da bi zaustavili nadaljnje propadanje gradu Radvanje, je inšpektorat za področje kulturne dediščine sedaj izdal odločbo, da mora podjetje Marking kot njegov lastnik v enem letu na svoje stroške sanirati streho in opraviti nujna vzdrževalna dela. 
V obrazložitvi k tej odločbi inšpektor Savin Jogan še navaja, da Marking v vseh letih lastništva ni storil ničesar za ohranitev spomenika in ker v zadnjem času ni opravil nobenih nujnih sanacijskih del, je objekt (v katerem stanujejo ljudje) v zdajšnjem stanju statično ogrožen.

Šenčurski svetniki so sprejeli še dva pomembna osnutka odlokov: o ravnanju s komunalnimi odpadki, ki ga je občinska služba uskladila z ministrstvom za okolje in izvajalcem, Javnim podjetjem Komunala Kranj, in o varstvu virov pitne vode na območju občine Šenčur. 
Z dodatnim predlogom svetnika Rajka Žerovnika, da mora biti višje rangiran podprogram za izboljšanje sistema varstva in oskrbe starejših in krepitev socialne vključenosti oziroma imeti prednost, je bil sprejet tudi regionalni razvojni program Gorenjske 2002-2006.

Obnova hiše za študijski center prve svetovne vojne v Kobaridu, v okviru katerega bodo septembra začeli usposabljati prve vodnike po soški fronti, napreduje po načrtu. 
Odprtih je tudi šest delovišč, na katerih več kot 50 ljudi obnavlja posamezne odseke soške fronte. 
Skupini na Mrzlem vrhu se bo sredi avgusta pridružila skupina prostovoljcev z Madžarske. 
Gre za okoli 18 častnikov madžarske vojske, ki bi radi sodelovali pri obnavljanju tega, kar je na vzhodnih pobočjih Mrzlega Vrha ostalo za madžarskim regimentom Szeged. 
Sicer pa je fundacija Poti miru na deloviščih v Posočju zaposlila predvsem nezaposlene in mladino. 
Pričakujejo, da bodo za letos načrtovano do jeseni uresničili skoraj v celoti.

Predsednik fundacije Zdravko Likar opaža, da je njihovo delo v evropskih ustanovah deležno veliko pozornosti in naklonjenosti, saj si prizadeva za ohranitev zgodovinskega spomina, poleg tega pa odpira nova delovna mesta in dopolnjuje turistično ponudbo z dobro organiziranim zgodovinskim turizmom.

Škoda v Steklarni Rogaška

Na današnjem pogovoru z novinarji so najbolj odgovorni steklarji pojasnili še nekatera druga dogajanja v skupini Rogaška Crystal ter v Steklarni Rogaška. 
V petih mesecih letošnjega leta so namreč zabeležili kar za 500 milijonov tolarjev izgube, za katero pa Davorin Škrinjarič pravi, da jo bodo do konca leta odpravili. 
V zadnjih štirih letih so steklarji za naložbe porabili več kot 20 milijonov evrov, uspelo pa jim je sanirati in na novo urediti kislinsko polirnico, ki jo je požar uničil na začetku lanskega leta.

Na Touru Američan spet v rumenem po zaslugi Herasa

»Zame je zmagovalec etape Heras. 
O njem ne morem povedati dovolj dobrega,« se je Armstrong zahvalil svojemu prvemu pomočniku, ki je v ciljnem vzponu na La Mongie razkril vse slabosti svojih rojakov in tudi drugih pretendentov za Teksačanovo krono. 
Med njegovim narekovanjem tempa so omagali vsi, Sevilla, Gonzalez Galdeano, Santiago Botero, Bobby Julich, Kevin Livingston, Dario Frigo ...

Na Jamajki dvojna zmaga šprinterjev s Trinidada in Tobaga

Med moškimi sta rekorda izboljšala še Miha Kapš (Krka) na 800 m z 1:55,48 in Jure Rovan (Fit Brežice) v skoku s palico s 520 cm.

Posebej zanimiv bo poskus Šestaka, pred tremi leti vodilnega slovenskega tekača na 400 m, polfinalista svetovnega prvenstva v Sevilli leta 1999 in tudi velikega aduta za München 2002. 
Pred tremi leti je zablestela tudi štafeta 4 x 400 m, v kateri so bili poleg 11. tekača sveta še Miro Kocuvan, Boštjan Horvat in Jože Vrtačič. 
Štafeta je imela realne možnosti, da po šestem rezultatu v Evropi (3:02,70) računa celo na kolajno, a žal se je kolo sreče zasukalo tako, da je sanjska štafeta zaradi poškodb »razpadla«.

Vito Divac

V prvi gorski etapi odstopila le četverica

La Mongie - Gorske preizkušnje na Touru so se za šprinterje in specialiste za druge kolesarske prvine začele po že znanem scenariju. 
Že na prvem klancu so ubrali svoj, bolj ali manj rekreativen ritem ter pazili, da jih ne ujame »metla« oziroma časovna zapora. 
Prav vsi so se ji zlahka izognili, saj so imeli v svojih taktičnih načrtih z veliko in rdečo začetnico zapisano: »dopusten zaostanek je 44 minut«, po radijski zvezah pa so jih šefi nenehno obveščali, kakšen tempo morajo ubrati, da ostanejo v konkurenci.

Ljubljana - Ob izjemnem napredku slovenskega strelstva in velikih uspehih na svetovnem prvenstvu v Lahtiju ter na invalidskem svetovnem prvenstvu v Seulu, kjer so naši tekmovalci skupaj osvojili štiri kolajne, dve zlati, srebrno in bronasto, je Strelska zveza Slovenije priredila v Grand hotelu Union sprejem za najboljše in obenem pripravila tiskovno konferenco. 
V središču pozornosti so bili Rajmond Debevec, zlat in srebrn iz Lahtija, ter Franc Pinter in Damjan Pavlin, zlat oziroma bronast iz Seula. 
Na fotografiji (od leve) invalidski svetovni prvak z zračno puško iz Seula Franc Pinter, podpredsednik SZS Roman Matek in Rajmond Debevec, svetovni prvak s puško VK 3 x 40 na 300 m iz Lahtija. 
K. B.

Med 139 laserji je Žbogar po štirih preizkušnjah na 28. mestu, kar je daleč za njegovimi ambicijami. 
V slabem vetru mu očitno ne gre (50. in 22.), saj ne zna izkoristiti tudi valov, na katerih sta se sijajno znašla Šved Fredrik Lassenius in Finec Roope Suomalainen, ki sta dobila po dve regati. 
Ker pa sta bila v preostalih dveh slaba, sta ju z najboljšim povprečkom brez zmage prehitela Poljak Maciej Grabowski in Šved Karl Suneson.

Triestina je že klub slovenskih fantov

Miro Gardelin se na tiskovni konferenci ni pustil zvleči ne na eno ne na drugo stran slovenskega avtomobilističnega bojišča, ker se dobro zaveda, da mora za preživetje svoje dirke, v katero je s sodelavci v minulih letih vložil zares veliko dela, ugajati prejšnji in sedanji avto-športni zvezi. 
Je pa zelo jasno in glasno povedal, da to stanje mednarodne izolacije ne koristi nikomur. 
Vsekakor pa je zelo zanimivo, da je Ferrari, vsaj njegov mednarodni del, letos edina avtomobilistična dirka pod patronatom AMZS, a se kljub temu nobenemu od njenih predstavnikov, ki nenehno razglašajo, koliko jim je do tega športa in da delujejo izključno v njegovo korist, ni zdelo vredno, da bi se udeležil predstavitve.

Dortmund - Finalista kandidatskega turnirja za izzivalca Vladimirja Kramnika sta Madžar Peter Leko in Bolgar Veselin Topalov. 
Prvi je gladko izločil Alekseja Širova, drugi pa je po velikem boju po podaljšku ugnal Evgenija Barejeva. 
Prvo partijo po pospešenem tempu sta tekmeca remizirala, v drugi pa je Bolgar s serijo žrtev premagal Rusa.

Andorra Psahisu

Andorra - Izraelski velemojster Lev Psahis, ki se je v novo domovino preselil po treh zmagah na sovjetskem državnem prvenstvu, je zanesljivo zmagal na odprtem prvenstvu Andorre. 
Med 153 udeleženci je edini zbral 7,5 točke. 
Nadaljnji vrstni red: Vera, Paunović, Nevednichy, Avruh, Zapata, Conquest 7, Moreno, Rozouk, Gustafsson, Handke, Oratovsky, Marin 6,5 itn.

Lozana - Predsedstvo Svetovne šahovske federacije je na svojem zadnjem sestanku potrdilo nove velemojstre. 
Najvišji naslov so med moškimi dobili Gabriel Sargisjan (Armenija), Antoaneta Stefanova (Bolgarija), Šilong Li (Kitajska), Neurys Delgado (Kuba), David Navara (Češka), Mihel Mčedilišvili (Gruzija), Artur Jakubiec (Poljska), Zahar Efimenski, Sergej Fedorčuk (oba Ukrajina). 
Štiri nove velemojstrice pa so Tian Tian (Kitajska), Gulenis Pina (Kuba), Ana Matnadze (Gruzija) in Ticia Gara (Madžarska). 
B. K.

Ljubljana - Igor Babnik je zmagal med 29 šahisti na četrtkovem hitropoteznem turnirju turnirju GPG na Viču. 
Vrstni red finalne skupine: Babnik 19, Rogale 9, Musič 7,5 itn. 
M. Đ.

Pristavcu je padla zastavica

Rezultati 3. tekmovalnega dne - standardni razred (37 tekmovalcev): 1. Tomaš Suchanek (Češ) 132.1 km/h, 22. Marko Lepetič (Slo, 111.1 km/h), 31. Denis Štrbenc (Slo 102.9 km/h) ; skupno: 1. Suchanek 1597, 29. Lepetič 1137, 32. Štrbenc 1041 ; 15-metrski razred (39): 1. John Couts (N. Zel.) 129.7 km/h (zunaj konkurence), 30. Matej Kosaber (Slo) 108.7 km/h, 33. Gregor Urbančič (Slo) 107.2 km/h ; skupno: 1. Mikola Kovalčuk (Ukr) 2353, 30. Kosaber 1641, 34. Urbančič 1529 ; 18-metrski razred (17): 1. Petr Krejcirik (Češ) 130.7 km/h, 13. Boštjan Pristavec (Slo) 117.0 km/h ; skupno: 1. Krejcirik 2330, 12. Pristavec 1889 ; odprti razred (20): 1. Tassilo Bode (Nem) 124.4 km/h, 4. Erazem Polutnik (Slo) 117.8 km/h, 7. Igor Kolarič (Slo) 115.0 km/h ; skupno: 1. Robert Sleczkowski (Pol) 2392, 3. Polutnik 2134, 5. Kolarič 1977 .

Šport ekspres

Prašnikar z mešanimi občutki iz Tallinna

Green Dragons za začetek prispevali 200.000 tolarjev

Na EP v Nagykanizsi naši kar dobro letijo

Nagykanizsa - Na EP v letenju z ultralahkimi letali in motornimi zmaji, ki od sobote poteka na Madžarskem (končalo se bo 21. t. m.), po treh disciplinah v najmočnejši kategoriji motornih zmajev dvosedov med 24 udeleženci vodi domači letalec Ferinc (2227 točk). 
Posadka AK Prlek iz Ljutomera, Tomaž in Jože Gajser, zaseda 3. mesto (2163), posadka Lebar-Kapun (AK Mavrica, Lendava) pa je 18. 
(913). 
Med ULL dvosedi sta Korc in Hladen (AK M. Sobota) 6. z majhno točkovno razliko za vodilnimi in imata lepe možnosti za napredovanje. 
V kategoriji zmajev enosedov je Branko Jurkovič (Sl. Bistrica) v tretji preizkušnji zaradi tehničnih težav odstopil in končal nastop. 
Prvenstvo se nadaljuje z navigacijo po krožnici v dolžini 116 km in pristajanju. 
N. Š.

Litovec v Geoplinu Slovanu

Šesta zaporedna zmaga pelje v polfinale in na SP

Augsburg - Medtem ko reka Lech zaradi deževja v minulih dneh ne kaže nič kaj prijetno podobo, je pred drugim slalomom za svetovni pokal spodbudnejši pogled na prijavljene tekmovalce. 
Kar 285 se jih bo v jutrišnjih kvalifikacijah spustilo po Ledenem kanalu, prizorišču olimpijskega slaloma leta 1972, med njimi osem slovenskih kajakašev in kanuistov. 
Podobno kot tekmeci je večina od njih v Nemčijo dopotovala naravnost z evropskega prvenstva na Slovaškem, a z dokaj različnimi cilji.

»Gremo naprej. 
Iz poraza smo izvlekli izkušnje. 
Celjani so sicer favoriti, toda ti ne zmagujejo vselej,« pravi Kebe, ki napoveduje spremembe v začetni enajsterici.

Pari četrtfinala, danes: Češka - Poljska (11.15), Rusija - Grčija (13.30), Francija - Hrvaška (15.45), Španija - Slovaška (18); od 9. do 12. mesta: Slovenija - Romunija (20.30), Finska - Italija (9).

1898 V Berlinu se je rodil ameriški filozof in sociolog nemškega rodu Herbert Marcuse (umrl je leta 1979), ki je Freudovo teorijo nezavednega in kulture poskušal povezati z marksizmom. 
Po njegovem razmišljanju je mogoče preseči protislovje med zahtevami kulture in človekovimi potrebami z odpravo odtujenega dela. 
S svojo kritiko je Marcuse postal vodilni mislec študentskega opozicijskega gibanja v ZDA in političnega emancipacijskega gibanja 1968 v Evropi, ni pa bil tudi politično aktiven.

Agata Tomažič

Vrtimo globus

Kravata je nedvomno hrvaška iznajdba, na katero so naši sosedi najbolj ponosni. 
Krasi vratove na milijone moških po vsem svetu, proslavili pa so jih hrvaški pripadniki najemniške vojske, ki so med tridesetletno vojno v 17. stoletju nosili rutice, zavozlane okrog vratu. 
Ker so bile všeč njihovim francoskim soborcem, so jih posnemali. 
Legenda pravi, da si je hrvaški vojak pred odhodom na bojišče okoli vratu zavezal rutico in tako zaročenki obljubil zvestobo. 
Beseda kravata izvira iz francoskega izraza za način vozlanja rutice - a la croate. 
Novi modni dodatek so prevzeli tudi francoski dvorjani, v desetletju pa se je razširil čez Rokavski preliv in celo čez Atlantik. 
Kljub svetovni slavi kravate se je do leta 1990, ko se je Hrvaška osamosvojila, le malo Hrvatov zavedalo, da je ta tako rekoč njihova iznajdba. 
»V nekdanji Jugoslaviji si nismo drznili poudarjati, da so kravate hrvaške, saj bi si jugoslovanske oblasti to razlagale kot podpihovanje nacionalne nestrpnosti,« pravi Dino Bedrina iz podjetja Potomac, hrvaškega proizvajalca kravat. 
Potomac na Hrvaškem velja za najboljše tovrstno podjetje, ki svoje izdelke izvaža v petnajst držav po vsem svetu. 
»Seveda smo Hrvati ponosni na to, da smo modni svet obogatili z nepogrešljivim dodatkom v moški garderobi, vendar se je obenem treba zavedati, da so kravato spremenili do današnje podobe tudi narodi, ki so jo prevzeli, predvsem Angleži in Francozi,« pravi Bedrina. 
Izdelke hrvaškega proizvajalca nosijo številni znani ljudje s političnega prizorišča, med drugim Helmut Kohl, Joschka Fischer, Klaus Kinkel ipd. 
Tisti, ki kravat tovarne Potomac doslej niso imeli v garderobni omari, so jih kot spominek dobili na enem od zasedanj EU, ki je pred dvema letoma potekalo v Zagrebu. 
DPA

Ste tudi vi med tistimi, ki se jim po predalih valjajo stara očala? 
Jih morda ne nosite več, ker se vam je poslabšal vid in ste morali po nova stekelca, pa ste si zaželeli še nov okvir? 
Kaj ste storili s starimi? 
Ste jih vrgli v smeti? 
Ali ste jih pustili v predalu? 
Lahko bi jih odnesli na Karitas. 
Pri njih se namreč vsak teden oglašajo brezdomci ali ljudje s tanjšimi denarnicami, ki potrebujejo očala ali vsaj okvir.

Na Škofijski Karitas v Ljubljani se prostovoljec Pavle Demšar ukvarja s posredovanjem ortopedskih pripomočkov. 
Pravi, da vsak teden dobijo približno deset očal. 
Kakih pet na teden, predvsem tistih za branje, jih tudi razdelijo. 
Dvakrat na mesec pa se oglasi kdo, ki potrebuje očala za na daleč. 
Takrat ga napotijo na pregled in če vidijo, da ga sam ne more plačati, mu pomagajo še pri tem. 
»Prihajajo tudi taki, ki so svoja izgubili ali polomili. 
Poskusijo jih in če jim ustrezajo, jih lahko vzamejo.« 
Podarjena očala za na daleč ponavadi nesejo v eno od ljubljanskih optik, da odčitajo dioptrijo. 
Če nekdo svojo že pozna in najde primerna očala, jih lahko odnese, sicer pa si, denimo, izbere samo okvir. 
»Tudi to je lahko znaten prihranek,« poudarja Pavle Demšar.
Doc. dr. Marko Hawlina, dr. med. z Okulistične klinike v Ljubljani pravi, da je zamisel odlična. 
»Več kot je očal, večja je izbira in možnost, da bodo v pomoč. 
Otrokom in mladim bi pomagala očala za miopijo (za gledanje na daleč), starejšim pa za presbiopijo (za branje). 
Najbolj problematična bi bila verjetno očala z večjo razliko med levim in desnim očesom. 
Izboljšan vid na enem očesu bi prevladal nad poslabšanim na drugem in sčasoma bi se lahko razvila slabovidnost. 
Nevarnosti nepravilne korekcije so pomembne zlasti pri otrocih do 8. leta, ker se vid še razvija.«

Drugo vprašanje je, kdo naj bi skrbniške storitve v Sloveniji opravljal. 
Lukovac je prepričan, da mora o tem odločiti trg. 
Kot pravi, je nujno upoštevati tako konkurenco kot stroške. 
»Skrbniške storitve so posel, ki je donosen le, če je dovolj velik. 
Pomembna je ekonomija obsega, zato je po svetu število skrbnikov razmeroma majhno,« ugotavlja Lukovac. 
Hkrati pa opozarja, da mora biti ponudba konkurenčna - da bo omogočala učinkovito vključevanje investicijskih skladov v mednarodno finančno okolje. 
Vodopivcu se zdi najbolj smiselno, da bi te storitve opravljala Klirinško-depotna družba. 
Po Valantovem mnenju pa bi bile poleg KDD, ki bi se morala ustrezno tehnično in strokovno dopolniti, za to primerne še tuje banke, domače pa ne, saj so skoraj vse vpletene v upravljanje skladov.

Andrej Plahutnik, direktor vladnega Urada za varstvo konkurence, zagotovo nima mirnega poletja. 
Prevzemna vojna za Pivovarno Union se je preselila v njegovo pisarno na Kotnikovi ulici, kjer bo moral jeseni odločiti, ali bo končni zmagovalec pivovarske vojne domača Pivovarna Laško ali belgijski Interbrew. 
Tega se zaveda tudi sam, zato z izjavami, ki bi lahko nakazovale izid pivovarske vojne, ne hiti. 
Raje čaka v ozadju, prostor za preigravanje pa je ponudil spopadajočima se akterjema, Interbrewu in Pivovarni Laško.

Dr. Miro Cerar z ljubljanske Pravne fakultete, meni, da bi morali to vprašanje še podrobneje preučiti. 
»Če ima komisija pristojnost za sprejemanje odločitev, bi bilo nenavadno, da bi njeno pristojnost pogojevali še z odločitvijo sabora, ki lahko odločitve komisije tudi zavrne. 
Na prvi pogled se mi zdi, da bi morali to zadevo vnesti v meddržavno pogodbo, ker vpliva na delo komisije, ki ima tudi slovenske člane,« je dejal Cerar.

Termoelektrarna Trbovlje

Koncesionarji, ki lahko sedaj v istem prodajnem salonu ponujajo samo eno znamko vozil, bodo prihodnje leto že lahko prodajali modele različnih proizvajalcev. 
Med dolgimi posveti so si izdelovalci izgovorili dve koncesiji; od koncesionarjev lahko zahtevajo, da njihovim vozilom namenijo najmanj 30 odstotkov razstavnega prostora, prodajalci tudi ne bodo smeli »mešati« modelov različnih proizvajalcev, torej razstaviti mercedesov, beemvejev in fiatov enega ob drugem. 
Novost naj bi koristila predvsem kupcem, saj naj bi sčasoma nastale specializirane prodajalne. 
Kdor bo tako želel kupiti enoprostorca ali terensko vozilo, se bo odpravil k distributerju te vrste avtomobilov in izbiral med različnimi modeli istega segmenta. 
Komisija je koncesionarjem obenem odvzela skrb za servisiranje in popravila, saj bodo za posel lahko pooblastili mehanične delavnice. 
Popravljalci in ne zgolj tisti, ki bodo s koncesionarji sklenili posebne pogodbe o vzdrževanju vozil, pa bodo imeli pravico do prostega nakupa rezervnih delov.

Etika (patetika) za novo tisočletje?

Hrvat poletel z gorenjske avtoceste

Trebanjec, ki je pripeljal po levi strani ceste, je, ko je zagledal tovornjak, naglo zavozil nazaj na svojo desno, žal pa se je tudi voznik volva hotel izogniti petki in je odvil na svojo levo stran. 
Posledice so bile tragične. 
Renault je čelno treščil v tovornjak, pri čemer se je voznik petke tako hudo poškodoval, da je že na kraju nesreče umrl.

Cigarete so vedno »dobrodošle«

Sredi tedna je nepridiprava prineslo do restavracije na Cesti Borisa Kidriča v Slovenskem Javorniku. 
S silo je odprl priprto kuhinjsko okno in zlezel v notranjost. 
Iz predalov točilnega pulta je ukradel več cigaret, denar in žgano pijačo. 
Z originalnim ključem, ki ga je našel, je odprl vrata skladišča in ukradel še nekaj žgane pijače. 
Lastnika je oškodoval za slabih sto tisočakov.

Zaradi velike tatvine bodo policisti ovadili 28-letnega N. L. in 22-letnega J. L. z Jesenic. 
Jeseničana naj bi bila 13. julija zgodaj zjutraj na Cesti maršala Tita vlomila v trgovino. 
Odnesla sta več cigaret in mobi kartic ter nekaj steklenic žganih pijač. 
Škode je za 100 tisoč tolarjev.

Namestnik generalnega direktorja policije dr. Andrej Anžič in direktor slovenjgraške policijske uprave Srečko Krope sta v pogovoru s Pungartnikom sprva omenjala tudi možnost premestitve po lastni izbiri. 
Ker pa so se zanj zavzeli slovenjgraški župan Janez Komljanec in vsa društva, je to tako močno razjezilo generalnega direktorja policije Marka Pogorevca, da se je odločil za sporno Pungartnikovo prerazporeditev na drugo delo.

Sodišče je zaradi ugotavljanja navedb policije, da so Pungartnika odstranili iz Slovenj Gradca zaradi njegove osebne varnosti oziroma zaradi nemotenega dela tamkajšnje policije, zaslišalo Kropeta in Anžiča. 
Prvi je povedal, da je območje, ki ga pokriva slovenjgraška policija, majhno, zato se razne govorice hitro širijo, ljudje se med seboj poznajo in so na razne načine povezani. 
Že pred primerom Petek so se v javnosti pojavile različne novice o povezanosti policije z lokalnimi vplivnimi možmi. 
Čeprav je policija omenjene očitke večkrat zanikala, so se po njegovem pritiski javnosti stopnjevali do te mere, da je bila uvedena parlamentarna preiskava v primeru Petek. 
Po mnenju Kropeta so prav novinarji s svojim pisanjem vzbudili dvom o poštenosti policije, saj naj bi v člankih večkrat omenjali šefa tamkajšnjega OKC. 
To pa naj bi bil zanj dovolj tehten razlog za Pungartnikovo premestitev. 
Podobno je povedal tudi Anžič.

Nova Gorica, Ajdovščina - Z Delpinove ulice v Novi Gorici je včeraj med 1.30 in 2.45 neznanec odpeljal skuter piaggio črne barve z zelenimi platišči in registrsko številko 3H9ES . 
Na zadnjem delu ima nameščen kovček, v katerem so bili lastnikova italijanska prepustnica, zavarovalna polica skuterja, zelene rokavice in siva čelada z vizirjem in napisom vespa. 
Lastnik ima za približno 300 tisoč tolarjev škode.

Le kavo si je skuhal

Ukradel aluminijast oder

Z vrinjenima agentoma razbili verigo preprodajalcev mamil

Avtor: Danijel Zavratnik je član Fotokluba Maribor (po rodu je iz Splita; na mariborski Univerzi je leta 1998 diplomiral iz študija elektrotehnike), ki je doslej pripravil dvanajst samostojnih nastopov, sodeloval pa je tudi na mnogih skupinskih projektih v Sloveniji in onkraj meja. 
Mdr. je leta 1998 na mednarodni razstavi FIAP Burghausen v Nemčiji prejel zlato medaljo, enaki nagradi pa je doma dosegel tudi na državnih razstavah fotografije v Mariboru leta 1995 in Celju leta 1999. 
V zadnjem obdobju ustvarja v Ljubljani.

Tako Radoš kakor Ružman sta demantirala takšne interpretacije. 
Dražen Budiša sodi, da Adlešićevo napadajo, ker se ni opredelila proti vodstvu HSLS in nasprotuje skupini neodvisnih liberalcev, ki odhajajo iz stranke in nameravajo sodelovati v novi Račanovi vladi. 
Če bi šla na drugo stran, bi bila po Budiševih besedah zvezda in medijska ljubljenka.

Rim - Nič nimam opraviti s tem, vse je sprožil tisti moj poslanec, niti vedel nisem nič o tem, je izjavil italijanski premier Silvio Berlusconi, ko se je v enem dnevu podrlo vse, kar je že dolgo skrbno pripravljal. 
Sredi poletja je poskusil v parlamentu izpeljati načrt, ki naj bi mu zagotovil popolno imuniteto za nazaj in za naprej. 
Silvio, kaj pa ti je bilo tega treba, je po pripovedovanju parlamentarnim in vladnim palačam najbližjih prisluškovalcev vzkliknil predsednik parlamenta Pierferdinando Casini. 
In premieru povedal, da ga demokrščanski del v vladajoči koaliciji tokrat ne podpira.

Svet so ljudje

Kazen je dejanje samo

Washington - Ameriški državni sekretar Colin Powell je izjavil, da si bodo ZDA kljub novemu izbruhu nasilja na Bližnjem vzhodu še naprej prizadevale, da bi v roku treh let ustanovili palestinsko državo, ki bo sposobna obstati. 
Po pogovoru s kolegi iz Egipta, Jordanije in Saudske Arabije, Ahmedom Maherjem, Marvanom Moašerjem in princem Fejsalom je Powell še dejal, da si bo Washington prizadeval za končanje nasilja na območju. 
Po pisanju Washington Posta so omenjeni ministri v Washington prinesli podroben načrt za oblikovanje palestinske vlade in izvedbo parlamentarnih volitev. 
Načrt, ki so ga minuli petek pripravili v Kairu, naj bi uresničevali vzporedno z reformami palestinskih oblasti, ki jih zahteva Bush. 
Okvirni načrt predvideva, da bi palestinske avtonomne oblasti pod vodstvom Jaserja Arafata ostale na oblasti do volitev, ki naj bi bile v skladu z zahtevami Arabcev povezane z umikom Izraelcev z zasedenih palestinskih ozemelj. 
Niti Powell niti arabski gostje tokrat niso omenjali Arafata. 
STA

Schröder je odstavil Scharpinga

Zagreb - Zagrebško sodišče je splitski tednik Feral Tribune kaznovalo s plačilom odškodnine 30.000 kun zaradi duševnih bolečin, prizadetih ravnateljici knjižnice v Korčuli Izabeli Skokandić. 
Leta 1999 so v članku Deklica v vžigalicami zapisali, da je zažigala srbske in bosanske knjige. 
V sodbi je zapisano, da je Feral Tribune objavil neresnice, saj knjižničarka ni zažigala knjig, ampak je po opravljenem pregledu stare in uničene knjige vrgla v smeti. 
Kakor odgovarjajo pri splitskem tedniku, je bila izjava o sežigu vzeta iz naslova in podnaslova, medtem ko v tekstu pišejo o uničevanju knjig. 
Feralovci opozarjajo, da je bila akcija etnično-ideološkega čiščenja knjižnic v 90. letih izpeljana po navodilih ministrstva za kulturo in da nihče ni bil kaznovan zaradi uničevanja. 
P. Ž.

Pedagoška univerza v Šanghaju je omogočila štirim slepim študentom, da opravijo sprejemni izpit v Braillovi pisavi, poleg tega pa je pripravljena dopolniti tudi učni program z učbeniki v tej pisavi, tako da bodo lahko slepi kolegi enakopravno spremljali predavanja, ko se bodo vpisali na enega od oddelkov te visoke šole.

To, kar počne, ni novost: jemlje sveža zelišča iz svojega biozelenjavnega vrta v Moarin County in se drži načela, da v njeni kuhinji ničesar ne segrejejo na več kot 118 stopinj Fahrenheita. 
Po mnenju nekaterih se pri tej temperaturi encimi začno razkrajati in škoditi telesu. 
Še to poletje bo izdala knjigo o svojem pogledu na kuhinjo, v kateri je žar zamenjala za odlično napravo za rezanje na rezine.

Njena kuhinja se ne razlikuje veliko od običajnih. 
Ne uporablja močnega ognja, visoke temperature. 
To je hladna kuhinja, ni pare in dima, najglasnejši zvok je zvok mešalca. 
Zelo čisto je in mirno. 
Vsi pa znajo imenitno ravnati z nožem. 
Večina aparatov so sokovniki, stiskalnice in električne naprave za rezanje na rezine. 
Za Kalifornijo je taka kuhinja zelo primerna, kaj pa za mrzle kraje, kjer telo hrepeni po toplem golažu? 
Roxanne Klein trdi, da si telo samo od sebe neha želeti tople hrane, kadar se navadi na hladno. 
»Tudi sama sem bila vajena vsako jutro popiti vroč napitek. 
Zdaj pa si želim jutranjega kokosovega mleka.«

