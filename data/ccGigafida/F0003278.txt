Če ne bo revolucije, volitve bodo

Bi utegnilo zadnjo potezo v takem ali drugačnem razpletu narediti ustavno sodišče? 
Na zadnji seji so ustavni sodniki na pobudo Društva Ljudska pobuda presojali ustavnost in zakonitost posameznih členov zakona o volitvah v državni zbor oziroma skladnost obstoječega volilnega sistema z znamenito odločbo ustavnega sodišča iz leta 1997, s katero je državnemu zboru naložilo uzakonitev dvokrožnega večinskega volilnega sistema. 
Ali so ustavni sodniki odločili in kako, še ni znano. 
Ustavno sodišče je letos spomladi posredno odgovorilo, da zakon velja kljub odločbi iz oktobra 1997, ki je sporna za marsikoga, tudi ustavnopravne strokovnjake. 
Če bi namreč ustavni sodniki ugotovili, da zakon ne velja, se ne bi odločili presojati zakonskih določb, ki urejajo delitev mandatov. 
Odločati o nečem, kar ne obstaja, pač ni mogoče ali pa je to znanstvena fantastika.

Branko Soban

Pečarovci - Po skoraj letu dni, ko se je v Selu na Goričkem sredi njive pojavila skoraj dvajset centimetrov široka in nekaj deset metrov globoka luknja s stekleno gladkimi in ravnimi stenami, sta včeraj veliko zanimanje Goričancev in tudi številnih obiskovalcev iz bližnjih in tudi daljnih krajev pritegnila dva velika kroga in potka na dva hektarja veliki njivi v Pečarovcih, s katere sta njuna lastnika, Sabina in Jožef Zelko, nameravala včeraj pospraviti že skoraj prezreli pridelek ječmena in nato še pšenice.

Ljubljana - Slovenski zdravstveni inšpektorat, ki je pred kratkim seznanil javnost o domnevni oporečnosti otroških plenic nekaterih proizvajalcev na našem trgu, češ, da so v njih odkrili sledi strupenih snovi TBT, je precej bolj diskretno konec marca letos ožigosal proizvodnjo in prodajo mleka. 
Natančneje Pomursko mlekarno zaradi ugotovljene vsebnosti pesticida v pasteriziranem homogeniziranem mleku s 3,2 odstotka mlečne maščobe. 
Kasnejše analize - rezultati zadnje so od včeraj - so pokazale, da je pravi krivec za oporečno mleko barva, uporabljena pri tisku embalaže.

