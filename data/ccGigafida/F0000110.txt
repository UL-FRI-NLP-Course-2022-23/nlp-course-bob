Težave bi se znale zdaj zdaj pojaviti v višje ležečih naseljih kot sta Libna in Senovo, še posebej, če bo prišlo do pokanja cevi. 
Suša povzroča premike tal in pospešuje pokanje. 
Delavci krške komunale so zato v teh dneh polno zaposleni, saj se je število napak na ceveh v primerjavi s pomladjo kar podvojilo.Podtalnica na Krškem polju je letos res začela padati dva meseca pozneje kot lani, vendar je od srede julija padec skokovit. 
Od začetka junija do konca minulega tedna se je nivo podtalnice znižal za pol metra, lansko leto, ko je bila oskrba z vodo izredno kritična, pa se je v enakem času znižal za meter. 
V najbolj vročih dneh je tudi poraba pitne vode največja, tudi na račun zalivanja vrtov in pranja sodov. 

CESTA - Regionalna cesta ali, bolje rečeno, makadamska pot med Žužemberkom in Trebnjem bo končno v celoti asfaltirana, vendar le na trebanjski strani do meje z občino Novo mesto. 
Tako bomo lahko še vedno uživali v prašni vožnji vsaj na delu te slavne ceste.

INCIDENT - Med kopalci, ki tudi od drugod pridejo na žužemberško Loko, je veliko takih, ki s sabo pripeljejo pasje prijatelje, ki svoje naravne potrebe opravijo kar v travi in na mestih, kjer se igrajo otroci. 
Poleg tega pa so začeli še pustošiti med domačimi živalmi. 
Tako je v nedeljo neka mrcina zadavila mačko, v dogajanje pa je odločno posegel domačin, ki je obračunal z gospodarjem in mu dal vedeti, da Suhokranjčani niso kar tako.

Predsednik skupnosti obmejnih občinskih odborov SKD Vlado Starešinič pojasnil vlogo skupnosti

Podpis: PODZEMELJ

HITROST - In ko smo že pri cestah: (nekatere) Črnomaljce motijo tudi prehitri vozniki, zlasti skozi mesto. 
Saj včasih merijo hitrost celo z radarjem, a kaj, ko plača le nekaj voznikov, potem pa si veselo med seboj požmignejo in dokler policisti ne premaknejo radarja, je red. 
Toda ta red je kratkotrajen. 
Zato nekateri predlagajo, da bi napravili po tleh ležeče policaje. 
Zlobneži ob tem natolcujejo, da so marsikje po črnomaljski občini že "namestili" ležeče policajke in to brez dodatnih stroškov.

