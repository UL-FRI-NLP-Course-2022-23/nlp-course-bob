Marjeta Bogataj

Ema Molk

Razumem tudi, da smo se lanske afere ob izboru slovenske evrovizijske popevke vsi po vrsti prenajedli in je najbrž zato letos tudi v novinarskih zapisih omenjena zgolj kot "lanski zapleti". 
Toda, ali res nikogar ne zanima, kakšen je bil razplet teh zapletov? 
Kdo je goljufal, "režiral", se preprosto zmotil? 
Kdo je bil odgovoren za to, da so bili ljudje, ki so telefonsko glasovali, oškodovani? 
Očitno to ne zanima niti nacionalke, čeprav je lani glasno obljubljala, da bo zadevo razčistila, generalni direktor pa je zahteval podrobno poročilo. 
Lani pretresena Miša Molk na to vprašanje zdaj nonšalantno odgovarja, da krivcev niso iskali. 
Očitno je bil edini "razplet" lanskih zapletov ta, da so letos spremenili način glasovanja. 
O čemer pa bi se, kot vedno, tudi letos dalo kaj reči, na primer, kako logično, da proizvod konkurenčne televizije, Bepop, od strokovne komisije ni dobil niti ene točke, saj bi ob uvrstitvi v finale najverjetneje zmagal.

