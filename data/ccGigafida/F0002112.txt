poslji izbrano stran prijatelju

jurij.giacomelli@finance-on.net

"Že, že, to razumem," mi odgovarja sogovornik. 
"Ampak na precej majhnem trgu ste vendarle morali razmišljati o tem, zakaj naj vas nekateri sprejmejo, podprejo."

Letošnji Nobelov nagrajenec za ekonomijo Joseph Stiglitz je na nedavnem obisku na ljubljanski Ekonomski fakulteti kazal večjo pripravljenost za pogovor o izzivih gospodarstva na prehodu, kakršno je slovensko, kot pa o asimetričnih informacijah in neučinkovitih trgih, za kar je prejel Nobelovo nagrado. 
Poudaril je, da so koristi odpiranja slovenskega gospodarstva in njegova integracija z evropskim gospodarskim prostorom neprimerno večje od nevarnosti, ki ga pri tem čakajo. 
Seveda pa ostaja vprašanje, kako to izpeljati, da bi čim več koristi pridobilo prav lokalno gospodarstvo. 
Ciljal je na institucionalni okvir za usmerjanje gospodarstva, na jasna pravila igre in dal za primer izziv, kako lahko gospodarstvo prav prek denarne politike osrednje banke in drugih institucij oblikuje ustrezne vzvode, da bi bila stopnja reinvestiranja prihrankov v lokalno gospodarstvo čim večja tudi pri bankah v tuji lasti.

