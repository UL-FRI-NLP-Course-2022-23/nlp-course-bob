»Herminator« nasledil Tombo Vailova zgodba o uspehu

Američani s srcem bolj pri Super bowlu kot pa pri svetovnem prvenstvu v alpskem smučanju v Vailu - Avstrijski zvezdnik Maier naj bi novembra lani v Aspnu ukradel tudi avto

Avstrijskim novinarjem ni ušla podrobnost, da je lastnik avtomobila trgovec z opremo za deskarje na snegu, ki jih imajo najbolj zagrizeni privrženci alpskega smučanja za neresne. 
Zato so tudi ironično komentirali njegovo izjavo, češ da avtomobila po nesreči ni mogel več uporabljati, ker ga ni bilo mogoče popraviti. 
Aspenski šerif je sicer v vsej zgodbi puščal odprto možnost, da bi prišlo do poravnave z lastnikom in to se je tudi zgodilo, vsaj sodeč po namigih iz krogov proizvajalca smuči Atomica, ki se pred največjim dogodkom sezone gotovo ne bi kar tako odrekel svojemu prvemu zvezdniku. 
Maier, ki ga je pred kratkim avstrijska revija News na lestvici 500 najpomembnejših Avstrijcev postavila kar na drugo mesto, zanika svojo krivdo.

Od našega poročevalca

Foto Reuters

Oto Giacomelli

Juretov »padec« ni bil tako hud, kot je morda kazalo. 
Opazoval sem ga že prejšnjo sezono in ugotovil, da ima, tako kot velika večina slovenskih smučarjev, največ težav v zadnji težji kombinaciji količkov, v kateri je tudi odstopil na olimpijskem slalomu. 
Zato sem na treningih postavljal proge s 70 vrati, kar je za pet več kot na najdaljših slalomskih preizkušnjah za svetovni pokal. 
Če smučar trenira le na 40 sekund dolgih progah, si umetno ustvari mejo, po kateri mu popusti optimalna zbranost. 
Drug dejavnik je takoimenovana »kondicija tveganja«, pri kateri težav morda še nismo povsem odpravili.

Kontroverzni trener angleške nogometne reprezentance Glenn Hoddle je pobesnelo zanikal pripisano mu izjavo, da invalidi plačujejo za grehe v prejšnjem življenju. 
»Vi in jaz imamo zdrave roke in noge in vsaj približno spodobne možgane. 
Nekateri ljudje so se z razlogom rodili drugačni. 
Karma se vleče še iz prejšnjega življenja,« naj bi novinarju uglednega londonskega Timesa pojasnjeval idejo, ki pa menda ni izvirno njegova. 
Zrasla naj bi na zeljniku Hoddlove duhovne mentorke Eileen Drewery, ki se je drži še od mladih nog.

Leto težkega življenja

