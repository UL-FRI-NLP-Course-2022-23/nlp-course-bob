Z dvorišča ob Cesti proletarskih brigad so odpeljali tovorni avtomobil iveco eurocargo100E 18, bele barve in z registrsko številko CE A5-414. 
Tovornjak je last podjetja Auto Celje.

A. C.

Poleg tega naj bi Rihar turistični agenciji Potepuh vrnil 867.000 tolarjev protipravno pridobljene premoženjske koristi, agenciji Intelekta 639.000 tolarjev, dijakom treh sedanjih četrtih letnikov (B, D in E) mariborske druge gimnazije pa vsakemu znesek, ki so ga vplačali za obljubljene, a neizvedene maturantske ekskurzije. 
Sodba še ni pravnomočna, sodišče pa je Marku Riharju do pravnomočnosti sodbe podaljšalo pripor, v katerem je že on novembra lani.

»Kolo« se bo odvrtelo v sredo

Kranj - Po 67 glavnih obravnavah bodo v sredo popoldne na kranjskem okrožnem sodišču razglasili sodbo sedmim obtožencem. 
Ob 15. uri bo znano, ali so Andrej Hartman, Ivan Vodnik, Janez Šimic (vsi trije so v hišnem priporu), Andrej Klemenčič, Ivan Stanonik, Darko Urh in Gaber Guna krivi očitanih kaznivih dejanj neupravičene proizvodnje in prometa z mamili.

Vlomilci vlamljajo večinoma skozi vrata ali slabo zaprta okna, in sicer v večernih urah, ko stanovalcev ni doma. 
Zato kranjska policijska uprava prosi vse občane, da koristne podatke o storilcih sporočijo na številke 113, 064/223 735 in 080 12 00. 
Slednjo številko naj zavrtijo tisti, ki želijo ostati anonimni.

Latkova vas pri Preboldu - Jožef B. je včeraj dopoldan na plošči prizidka ob svojem 22 krat 18 metrov velikem gospodarskem poslopju varil izolacijo. 
Z varilne pištole pa se je ogenj okoli pol enajste ure razširil na ostrešje in seno pod njim. 
Ker gospodarsko poslopje stoji na robu naselja hiš, so imeli gasilci, ki so na pomoč prihiteli iz Žalca, Šempetra, Ločice ob Savinji, Latkove vasi, Prebolda in Griž, kar precej dela, da so požar omejili in nato pogasili. 
Ogenj je uničil del lesenega ostrešja in kritino ter okoli sto kubičnih metrov sena. 
Po prvih ocenah je gmotne škode za poldrugi milijon tolarjev. 
P. B.

