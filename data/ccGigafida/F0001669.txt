Koper - Novinar TV Slovenija Tomaž Ranc je minuli teden objavil podatke, iz katerih je bilo mogoče sklepati, da je ljubljanski Inštitut za raziskave v energetiki, ekologiji in tehnologiji (IREET) nepooblaščeno posredoval Petrolu informacije o prodanih količinah naftnih derivatov Istrabenza, Interine in Agipa. 
Na objavljene obtožbe o domnevnem gospodarskem vohunjenju se je odločno odzvalo vodstvo IREET, ki je tudi nam poslalo izjavo, s katero odločno zavrača take »zavajajoče, tendenciozne in škodljive« (za IREET in Petrol) informacije.

Če bi po revolveraških obračunih konec tedna v Ljubljani in Mariboru, v katerih je bil eden ubit, včeraj opravili javnomnenjsko anketo z vprašanjem, kako preprečiti, da se Slovenija ne bi spremenila v Divji zahod, bi najverjetneje prevladovala dva odgovora: da bi morali imeli sposobnejšo policijo, ki bi znala poloviti tudi velike ribe, in da bi morali imeti sodišča, ki bi primere hitro reševala in seveda izrekala strožje kazni. 
Tako se namreč javnost največkrat odzove na dogodke, ki jo kakor koli vznemirijo in vzbujajo ljudem občutek, da živijo v nevarni državi. 
Tudi v Belgiji so po znani pedofilski aferi zahtevali strožje kazni za kazniva dejanja z elementi pedofilije.

Po besedah dr. Milana Kreka, koordinatorja v programu Phare in direktorja vladnega urada za droge, smo pri nas že presegli obdobje, ko smo se morali pri vzpostavljanju sistema programov preprečevanja odvisnosti in zdravljenja zasvojenih ozirati na izkušnje drugih, predvsem zahodnoevropskih držav. 
Te so začele namreč zaradi zgodnejše epidemije drog že pred desetletji vzpostavljati programe, ki smo jih začeli pri nas uvajati šele v začetku devetdesetih let, potem ko je začelo število uživalcev skokovito naraščati.

Vse to, meni Krek, je vplivalo na to, da nam je Evropska unija dodelila vlogo inštruktorice in spremljevalke razvoja podobnih programov v BiH in Makedoniji. 
Od lani, ko se je začelo sodelovanje z omenjenima državama, so jih naši strokovnjaki že nekajkrat obiskali. 
Še posebej močno se je razvilo sodelovanje z BiH, kjer so pred leti že zastavili nekaj zametkov programov obravnave zasvojenih, pa je bilo treba zaradi zadnje vojne začeti skorajda znova. 
Tamkajšnji strokovnjaki so pred časom že obiskali Slovenijo, čez nekaj dni pa se bo sedemčlanska skupina bosanskohercegovskih zdravnikov udeležila enotedenskega seminarja (trajal bo od 19. do 25. septembra), na katerem se bodo seznanili z delom v centrih za preprečevanje in zdravljenje zasvojenosti oziroma s programi metadonskega vzdrževanja - sprva teoretično, nato še v praksi.

Malo gospodarstvo ima možnosti zlasti v izvozu

