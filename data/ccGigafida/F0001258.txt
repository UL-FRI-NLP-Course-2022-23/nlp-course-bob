V nedeljskem dopoldanskem programu se bodo obiskovalcem najprej predstavili metliški godbeniki, ob 11. uri si bodo lahko ogledali običaje in prisluhnili pesmim z Velike planine, ki jih bodo ob njeno vznožje prinesli člani KUD Planšar. 
Tradicionalna povorka narodnih noš, kmečkih vozov, zapravljivčkov in konjenikov se bo tudi letos začela ob 15. uri in se odpravila izpred knjižnice prek Šutne do središča mesta, kjer bodo večerno veselico sklenili člani ansambla Nika Zajca. 
Posebnost letošnjih Dnevov narodnih noš bo velika loterija s privlačnimi nagradami. 
Obiskovalcem tudi letos ne bo treba plačati parkirnine, za jedačo in pijačo pa bo seveda izdatno poskrbljeno tako na prostem kot v številnih kamniških gostinskih lokalih.

ANITA VOŠNJAK

ŽLEBIČ - Delavci Telekoma polagajo med Ribnico in Žlebičem desetkilometrski optični kabel s 36 vlakni, kar bo omogočilo povezavo proti Ljubljani in Kočevju, med Žlebičem in Sodražico pa kabel z dvanajstimi vlakni. 
Prek kabla bosta povezana Loški Potok in Draga. 
Doslej so digitalne centrale v Sodražici in Loškem Potoku obratovale prek koleksialnega kabla, zmogljivosti pa so bile na meji dovoljenih prometnih izgub. 
Prek optičnega kabla bo mogoče opraviti več pogovorov hkrati, saj po dveh vlaknih lahko prenašajo deset tisoč pogovorov brez okrepljenega signala, po kablu pa bodo lahko prenašali tudi računalniške in televizijske signale. 
Hkrati posodabljajo tehnologijo, saj bodo v prihodnje števci pogovorov za naročnike za Sodražico in Loški Potok v Ribnici. 
Naložba bo Telekom stala 32 milijonov tolarjev. 
(Foto: Milan Glavonjić)

Seminarji na tem gradu so nekaj posebnega zaradi lokacije na samem, ki nudi prekrasne možnosti za resno delo," se navdušuje prof. Slokar, ki je podsreški seminar rezerviral predvsem za Slovence, ki se sicer njegovih drugih seminarjev zaradi velikega navala pozavnistov iz vse Evrope ne morejo udeležiti. 
Tako kot drugi mentorji se bo v Podsredo vračal, dokler bo Kozjanski park sposoben financirati seminarski program. 
Do zdaj jim država še ni priskočila na pomoč, prihodnje leto pa jih čaka še nekaj naložb v obnovo...

l PD Kranj vabi na dvodnevni izlet Komna-Planina-Razor-Vogel-Rodica-Črna prst-Bohinjska Bistrica. odhod je jutri ob 6.40 z rednim avtobusom za Bohinj. 
Oprema planinska, tura pa je primerna za planince z ustrezno kondicijo, saj bo hoje za okoli 17 ur. 
Prijave sprejema PD Kranj, Koroška 27, na telefon 064/226-184.

Z vlakom na celjski obrtni sejem

Opisano sliko poslovanja z vrednostnimi papirji prek Ljubljanske borze d. d. so včeraj do neke mere "poživile" uradne borzne vesti. 
Potem, ko je bila iz borzne kotacije izključena redna delnica družbe Dadas poslovni sistem d. d., je namreč odbor za sprejem vrednostnih papirjev na borzo iz borzne kotacije izključil še prednostne delnice družbe Primofin. 
Odločitev je bila sprejeta po pozivu borze k objavi pomembnih informacij v zvezi s poslovanjem družbe in naknadni zahtevi za umik vrednostnega papirja iz borzne kotacije, ki jo je borzi predložil sam izdajatelj. 
Ob odločanju o zahtevi je odbor za sprejem upošteval določila borznih aktov, ki pravijo, da je lahko vrednostni papir izključen iz borzne kotacije tudi na utemeljeno zahtevo izdajatelja, in sprejel omenjeni sklep. 
Ob tem je uprava borze sprejela sklep o uvrstitvi teh delnic v trgovanje na odprti trg C. Mnogo bolj spodbudna pa je bila vest o sprejemu nove delnice v borzno kotacijo, namreč delnice Zdravilišča Moravske toplice d. d. 
Kot običajno bo datum začetka trgovanja za omenjeno delnico javnosti posredovan naknadno.

LJUBLJANA, 12. - Kjer žvenketa veliko denarja, je vsaka sprememba še posebej občutljiva. 
Novosti, ki naj bi prinesle realnejšo obdavčitev iger na srečo na avtomatih zunaj igralnic, so zato v minulih dneh precej odmevale in sprožile tudi precej burnih odzivov. 
Slišati je bilo zlasti očitke zamudnikov, ki jim je zaradi prepoznega vplačila kupnine za odslej obvezne naprave za nadzor števcev grozilo zaprtje lokala, nekaj hude krvi pa je bilo tudi ob izbiri angleškega izdelovalca takih naprav.

Nekoliko starejši otroci, ki že dobro poznajo svoje cilje in varčujejo za njihovo uresničitev, imajo za varčevanje že več možnosti. 
Tem so banke namenile najmanj trimesečno namensko varčevanje po ugodnejših obrestnih merah (za trimesečne vezave običajno veljajo obrestne mere za šestmesečne vezave), nižji pa so tudi potrebni pologi (običajno najmanj v protivrednosti 10 nemških mark). 
Glede na to, da šolska mladina v okviru razreda pogosto deluje kot enotna skupnost s skupnimi interesi, jim banke omogočajo tudi razredno varčevanje prek pooblaščenca razreda, in sicer pod enakimi pogoji.

Ravno za te sodobnejše načine poslovanja so mladi še posebno sprejemljivi, saj se računalnikov ne "bojijo". 
Pogoji poslovanja s študentskimi in dijaškimi TR so pri različnih bankah bolj ali manj enaki, razlike so predvsem pri odobravanju izrednih limitov (tako njihovi višini kot času poslovanja, po katerem so možni). 
Pri nekaterih bankah po določenem času študentje s poroštvom staršev lahko dobijo tudi plačilne kartice.

Pri Novi LB lahko starši odpirajo hranilne knjižice že za novorojenčke in prvošolce, o čemer jih seznanijo v posebnih pismih. 
V teh primerih gre sicer za običajne hranilne knjižice, le da so posebej predstavljene, provošolcem pa namenijo še darilca. 
Najmlajšim so namenili trimesečne varčevalne kartončke. 
Vanje vpisujejo mesečne privarčevane zneske, vsak mesec jim pripada darilo, skupaj pa morajo zbrati najmanj 2000 tolarjev. 
Nekoliko starejši (tudi razredi) lahko namensko varčujejo od 3 do 12 mesecev po ugodnejših obrestnih merah. 
Privarčevani znesek lahko dvignejo ali pa spremenijo v posojilo z ugodnejšimi obrestnimi merami. 
Ugodnejši pogoji za mladino veljajo tudi pri obročnem in premijskem varčevanju.

Desetletnikom (meja ni stroga), ki znajo z denarjem poslovati popolnoma samostojno, pa bo NLB že odprla tekoči račun. 
Prvi račun, kot so ga poimenovali, še ni čisto pravi, ampak gre za pasivni račun - to pomeni, da ne morejo preseči stanja na računu in dobiti čekov. 
Pridobijo pa kartico za bankomat, s katero lahko dvigujejo na bankomatih in plačujejo na POS terminalih, ki so opremljeni z BA nalepko. 
Študentje pa lahko odprejo že pravi tekoči račun - študentski tekoči račun z vsemi povezanimi storitvami in najamejo namensko posojilo za nakup računalnikov.

Veter na latinskoameriških borzah

Zadnji petek v avgustu je prišlo do naglega padca tečajev na borzah v Braziliji, Argentini in Mehiki. 
Vrednost delnic v Braziliji je padla za 6,8 odstotka, v Argentini so akcije izgubile 3,7 odstotka vrednosti, mehiška borza pa je padla za 3 odstotke. 
Borzni posredniki so govorili o najhujšem letošnjem udaru. 
Tudi mehiški pesos je v primerjavi z dolarjem padel in se pri medbančnem poslovanju ustavil pri 7,83 pesosa za dolar, en dan prej pa je bila njegova vrednost še 7,767. 
Mnoge državne banke v Latinski Ameriki so poskušale z intervencijo na deviznem trgu omiliti izgubo.

LJUBLJANA, 12. - Banka Slovenije je razposlala bankam novo ponudbo za odkup deviz s pravico, ki določa najnižji tečaj za licitacijo 94,49 tolarjev za nemško marko. 
Ta instrument BS je označen za zadnjega te vrste.

Uspešni prvi koraki

V okviru predstavitve srednje in vzhodne Evrope so v reviji Worldlink predstavili tudi 24 perspektivnih podjetij. 
Programska oprema, farmacevtika, telekomunikacije, gradbeništvo in prodaja na drobno so panoge, ki po njihovih ugotovitvah na tem območju najbolj cvetijo. 
Dve tretjini proizvodnje prihaja iz zasebnega sektorja, pri čemer večina teh podjetij pred desetletjem še ni obstajala, tista pa, ki so, so bila omejena z birokratskimi strukturami, zaščitenimi trgi in nemoderno proizvodnjo. 
Čeprav izbrana podjetja še niso v svetovnem vrhu, pa se po njihovih trditvah v njih zavedajo pomena svetovne konkurence, saj jih vodijo inteligentni menedžerji z vizijami in močnimi izvoznimi težnjami. 
Merila za izbor so bila, da gre za podjetje, ki raste globalno, ima dvoštevilčno letno rast, letni pormet pod 300 milijoni dolarjev, najmanj 25 odstotkov proizvodnje izvozi in pozitivno prispeva k lokalnemu razvoju. 
Uporabili pa so tudi nekaj subjektivnih meril, zlasti glede kakovosti menedžmenta, in pa seveda to, da niso vključili vseh podjetij, ki tem zahtevam ustrezajo.

Sejmi niso zaradi sejemskih hiš in njihovega zaslužka, sejmi so zato, da se tu srečata ponudba in povpraševanje

Celjski sejem ponuja 55.000 kvadratnih metrov razstavnih površin, od tega je 36.000 kvadratnih metrov pokritih. 
Letos se bo predstavilo 1765 razstavljalcev iz 29 držav, večina se bo predstavila prek svojih poslovnih partnerjev ali zastopstev v Sloveniji, neposredno pa se na sejmu sodelujejo Avstrija, Bosna in Hercegovina, Japonska, Jugoslavija, Italija, Indonezija, Nemčija, Pakistan, Singapur in Švica. 
Pričakujejo okoli 250.000 obiskovalcev, razstavljalcem so zagotovili 1100 parkirnih mest, obiskovalcem pa 4300.

V vlogi Desetega račka bo nastopil Gregor Čušin, ob njem pa se bodo na odru pojavili še Judita Zidar in Violeta Tomič (v alternaciji), Maja Boh, Vera Per, Janko Petrovec in Jože Mraz. 
Gregor Čušin je povedal, da je vlogo račka sprva bral kar preveč osebno, potem pa je vlogo vzljubil. 
Predstava bo po njegovem mnenju zabavala tako otroke kot odrasle, upa pa, da se bodo oboji ob gledanju predstave zamislili nad problemi, ki jih ta izpostavlja.

Na obrazu modernega človeka lahko ta rimski ideal v najboljšem primeru izzove ironični nasmeh. 
Toda ta nasmeh je le slabo prikrita nemoč ob kaosu sveta, ob naraščajoči množici groženj življenju, ob puščavi, ki tudi dejansko, ekološko narašča. 
Prvi in temeljni zakon znanosti modernega človeka namreč prepoveduje uporabo rimske smelosti, saj so mu legitimne le tiste težave, ki ne postavljajo pod vprašaj celovitosti sveta. 
Človek davnega Rima je živel ne le v središču sveta, ampak tudi vesolja, moderni človek pa je prepričan, da je njegov planet le eno izmed milijard in milijard naseljenih nebesnih teles, ki tavajo po praznini neskončnosti. 
Zato visoko rimsko kulturo odlikujejo neomajna zvestoba vrlinam, neustrašno samospoštovanje in suverena vedrina - za moderno kulturo pa so značilne teorije opravičevanja amoralnosti, prakse samoponiževanja, obupa in občutka eksistencialne izgubljenosti.

Končno, ne glede na to, ali so trajna ali minljiva, visoka ali nizka, klasična ali dekadentna, dela kulture in predvsem umetnosti najjasneje in najbolj celovito potrjujejo človeški element, njegove skrajne vzlete in padce. 
In tako smo pred bistvenim vprašanjem: kaj zares izražajo, o kakšnem človeku pričajo tistim, ki šele prihajajo?

Včerajšnje uradne otvoritve hiše, v kateri domuje Skupnost Barka in ki jo je že pred časom blagoslovil dr. Alojzij Šuštar, se je udeležil tudi njen ustanovitelj Jean Vanier. 
(Foto: Luka Cjuha)

-krat so pokvarjenim in zaletenim avtomobilom pomagali "na noge" mojstri AMZS. 
Dvaindvajsetim niso mogli pomagati drugače, kot da so jih naložili na vlečna vozila in odpeljali na temeljito popravilo. 
Štirinajst pa so jih usposobili kar na cesti. 
Daljše vožnje so bile v Linz, Villach, Novo mesto in v Lucijo.

Vrsta na bregu

Orožje za vojno v miru

LJUBLJANA, 12. - Na včerajšnji vladni tiskovni konferenci sta nastopila minister za pravosodje Tomaž Marušič in minister za obrambo Tit Turnšek. 
Prvi je predstavil novi zakon o izvršbi in zavarovanju (stari je iz leta 1978), ki naj bi na novo uredil in pospešil prisilno izterjavo dolgov. 
Prav tako naj bi pripomogel k zmanjšanju števila ilegalnih izterjav, h katerim se upniki zatekajo zaradi nemoči države. 
Marušič pričakuje, da bo zakon ob primerni politični volji parlamenta sprejet že v oktobru.

Zakon je po ministrovi oceni do dolžnikov veliko bolj rigorozen kot prejšnji, ne izključuje pa tudi posebnih inštitucij, ki bi imele koncesijo za prodajo zarubljenih predmetov. 
Predmet izvršbe je vse premoženje, izjema so pri fizičnih osebah le oblačila, osebni predmeti in denarna sredstva, ki prihajajo iz socialne pomoči, ne bo pa več mogoče rubiti hladilnikov in štedilnikov.

KOPER, 12. - Pred začetkom Ceftinega vrha se je premier dr. Janez Drnovšek včeraj v Kopru sestal z županjama in županom treh obalnih občin Ireno Fister, Bredo Pečan in Frankom Fičurjem, ki so ga v slabi uri seznanili z najbolj perečimi problemi na obali, o katerih pa se bodo bolj poglobljeno pogovarjali na prihodnjem delovnem obisku predsednika vlade na obali, ki bo morda že ta mesec ali v začetku oktobra.

LJUBLJANA, 12. - Vodje poslanskih skupin Liberalne demokracije Slovenije, Slovenske ljudske stranke in Demokratične stranke upokojencev Slovenije so včeraj predsedniku državnega zbora Janezu Podobniku posredovali predlog, naj na dnevni red ene izmed septembrskih sej državnega zbora uvrsti predlog za noveliranje zakona o denacionalizaciji in ga pospremi skozi drugo obravnavo.

Sicer pa so vsi trije predsedniki od sredinega večera očitno pričakovali več. 
Tako je Janez Janša pred sestankom dejal, da od SLS pričakuje, da bo končno začela zastopati interese svojih volilcev in vseh volilcev slovenske pomladi, da bo pristala na sporazum, ki bo omogočal ne samo iskanje, temveč tudi kandidiranje resnega kandidata. 
"Upam, da bo današnji sestanek pokazal, da se je še smiselno pogovarjati in dogovarjati za skupnega kandidata. 
Obžalujem nekatere žaljive ocene o našem potencialnem kandidatu (J. Podobniku). 
Te trditve in nekatere izmišljotine postavljajo določen dvom v resnost in iskrenost pri iskanju skupnega kandidata. 
Upam, da se bomo odkrito pogovorili in tudi dogovorili," pa je pred sestankom dejal M. Podobnik. 
Dodal je, da je dogovor konec koncev res odvisen od SLS, saj je ta stranka najmočnejša pomladna stranka, ena od vodilnih političnih sil v Sloveniji, kljub temu pa ne želi podcenjevati ostalih dveh strank.

"Če bomo dobili vtis, da gre zgolj za ambicijo, kako rušiti ugled SLS, se bomo še toliko bolj obrnili na delo, ki nas čaka tako v vladi, kot tudi v parlamentu." 
Lojze Peterle pa je povedal: "Predlogi in nameni so zelo jasni, kaj in kdaj se bomo dogovorili, pa je odvisno od SLS."

Neveljavni sporazum?

Danes bo predsednik DZ razpisal volitve predsednika republike in državnega sveta

Sekcija arhitektov, urbanistov in krajinskih arhitektov se je zavzela za ustrezno večino članarine za opravljanje svoje strokovne dejavnosti, organizacijo strokovnih natečajev, samostojno finančno poslovanje v okviru enotnega žiro računa, prenos ustreznih pooblastil predsednika Inženirske sekcije Slovenije na predsednika matične sekcije itd. 
Vse kaže na to, da so predstavniki te sekcije le uspeli uveljaviti nekaj svojih zahtev in pripraviti kompromisne predloge potrebnih aktov Inženirske zbornice Slovenije.

Vzgajanje novih kadrov je čisti mazohizem, pravi prof. dr. Zoran Arnež iz KC

"Za evropski delovni čas moram reči, da bi ga lahko vpeljali šele tedaj, ko bi pri nas vsa družba funkcionirala na tak način. 
Turnusno delo pa zahteva drugačne kadrovske normative, več ljudi, več denarja, ampak tudi več zaslužka. 
Mislim, da bi bilo potrebno delo zunaj rednega delovnega časa najprej ponuditi ustanovi, kjer si zaposlen. 
Hkrati pa bo treba določiti omejitve, preden se dovoli zdravniku specialistu, da pogodbeno dela tudi drugje. 
Takšno dovoljenje naj bi bilo bolj privilegij kot kaj drugega. 
Privilegij samo za tistega, ki veliko dela in je zelo uspešen. 
Vendar pa je treba, če želimo, da bodo strokovnjaki ostali v javnih zavodih, urediti tudi plačevanje. 
Poglejte, med kolegi zanimanje za zahtevnejše operacije upada. 
Vsi bi raje delali rutinske zadeve, tisto, kar je rentabilno, v javnih zavodih pa naj bi delali zahtevne posege. 
Plačani pa smo tako, da dobi tisti, ki veliko dela, približno enako kot tisti, ki malo in slabo dela. 
Če dobi slednji manj, je še vedno odlično plačan za tisto, kar počne (ali ne počne). 
Kot mi je znano, naj bi imeli kmalu tudi novo zasebno kliniko, ki naj bi se ukvarjala s kirurgijo srca in ožilja. 
Mene je strah, da bodo tudi ti poiskali kader pri nas. 
Mi smo kot nekakšno 'gojišče' kadrov, ki gredo potem drugam prav takrat, ko se naučijo dobro delati. 
Prav bi bilo, da bi tudi za zdravnike in druge zdravstvene delavce veljalo isto kot za nogometaše: za prestop je treba pošteno plačati. 
Jaz na primer vzgajam vedno nove in nove ljudi, ti pa vedno odidejo, tako da se mi zdi moje delo čisti mazohizem, Sizifov posel. 
Poglejte, družba najprej zdravnika izšola, v učni ustanovi, kakršna je Klinični center, si pridobi izkušnje, kajti kirurg ne more dobiti izkušenj, če samo gleda, leta dela so vložena v to, nakar se pojavi zasebnik, ponudi doktorju boljšo plačo (in morda še kaj), potem je izid seveda jasen. 
Mi pa lahko začnemo spet od začetka," se je jezil prof. Arnež.

Če bi bilo stanovanj kot sklepov...

V zadnjem trenutku sem smuknil v svoj avto in se pritajil, dokler se ni odpeljala mimo, potem pa sem ji sledil v primerni razdalji. 
Na cesti, ki pelje iz mesta, sva bila čisto sama in jaz sem iz previdnosti podvojil razdaljo, ki me je ločevala od njenega vozila, saj sem jo brez težav ves čas imel na očeh.

Sedla je v avto in začela s precej tveganim obračanjem. 
Kar nekaj časa je njen avto stal počez na cesti in če bi ji kdo pripeljal nasproti, bi verjetno prišlo do nevarnega trčenja. 
Toda k sreči se nihče ni prikazal na cesti, preden je obrnila in se odpeljala nazaj proti mestu.

Skrival sem se med drevjem, dokler se ni odpeljala mimo mene. 
Videl sem jo, kako se sklanja tako daleč nad volan, da je bila z nosom skoraj na vetrobranskem steklu. 
Dve minuti kasneje sem parkiral poleg opozorilnega prometnega znaka, prečkal sem cesto in odšel v gozd.

"Nič," sem odvrnil in pokazal sem mu kovček. 
"Ko sem ga našel, je bil prazen. 
Kje je Millie?"

"Ne, ampak zato, ker mislim, da bova v avtu našla denar."

Najtežje bo na Švedskem

To vsekakor ni velika številka, predvsem glede na dolgo in naporno sezono. 
Cilji klubskega vodstva so jasni: uvrstitev v finale enega izmed domačih tekmovanj in ponovitev lanskega četrtega mesta v prvem krogu evropskega pokala. 
(tt)

Daniel ni le gmota mišic

"Fonzl '97" vabi!

LJUBLJANA, 12. - Jutri in v nedeljo bo na igrišču pred OŠ Trnovo deseti spominski turnir v malem nogometu "Fonzl '97". 
Za najboljše so pripravljene bogate nagrade, prijavite se pa lahko še danes v pizzerii "pri Julči" na Zeleni poti, kjer bo tudi žrebanje. 
Prijavnina znaša 5.000 tolarjev, dodatne informacije po telefonu: (061) 1611-155 (dopoldan) in (061) 332-263 (popoldan).

Naval na Vilfanovo šolo

PATRAS, 12. - Na mladinskem svetovnem prvenstvu v WTF slogu taekwonda so Jasmina Kržan, Tina Novak, Adriana Došena, Jasmin Redžepović in Zoran Zarić izgubili že uvodne dvoboje. 
Zmago je okusil samo Tadej Fojtl v kategoriji do 47 kg, ki je izpadel v drugem krogu. 
(vd)

Rokometaši brez končnice

4. 
(11.10.) in 15. krog (28.2.): Sevnica - Delmar, Škofljica - Slovan, Dobova - Krško, Pivovarna Laško - Andor, Prevent - Prule 67, Trebnje - Gorenje.

10. 
(6.12.) in 21. krog (18.4.): Sevnica - Pivovarna Laško, Prevent - Dobova, Trebnje - Škofljica, Gorenje - Delmar, Prule 67 - Slovan, Andor - Krško.

11. 
(13.12.) in 22. krog (25.4.): Krško - Sevnica, Slovan - Andor, Delmar - Prule 67, Škofljica - Gorenje, Dobova - Trebnje, Pivovarna Laško - Prevent.

Darko Milanič - 5,5: Pravi kapetan, ki je vsem lahko vzor. 
Edini minus na Koševu je dobil zato, ker je gol zabil Bolić, ki ga je "imel na vesti" Darko. 
Pri Bosancih mu je zelo zrastel ugled, ko so izvedeli, da igra v Sturmu pod taktirko njihove trenerske legende Ivice Osima.

JOŽE OKORN

"Čestitam BiH za zasluženo zmago, saj je pred golom pokazala več iznajdljivosti. 
Odločila je razlika v individualni kakovosti. 
Po šoku z Grčijo smo se psihološko dvignili in pokazali, da se znamo boriti in igrati nogomet. 
Porazov je že preveč, a z našo igro sem še kar zadovoljen. 
Ni nas treba biti sram ob tem, kar smo pokazali v Sarajevu. 
Seveda smo nezadovoljni, ker smo zadnji v skupini z le eno osvojeno točko. 
Naš maksimum je, da bi osvojili pet točk. 
BiH je izredno hitro napredovala in je odlično vodena. 
Če smo realni, smo najslabša reprezentanca v prvi skupini," je po sarajevskem nastopu razmišljal slovenski selektor dr. Zdenko Verdenik. 
Njegov kolega na klopi BiH Fuad Muzurović je tekmo ocenil takole: "Poraz Slovenije z Grčijo z 0:3 nas ni zavedel. 
Ker smo hoteli obdobje oblikovanja reprezentance skleniti z zmago, smo tekmo začeli nervozno in previdno. 
Zmago podarjamo našemu narodu, Sloveniji se moram posebej zahvali za korektno igro in vse, kar je naredila za naš nogomet. 
Tako igrajo pravi prijatelji. 
Pri Sloveniji sem se najbolj bal Gliha, ki je tudi tokrat pokazal veliko gibljivost. 
Presenetila sta me Rudonja, ki je ustavil Salihamidžića, in Osterc, ki nakazuje, da je kakovosten igralec." 
(jo)

Hrvati bodo navijali za Dance

V prvi evropski skupini so trije kandidati za prvi dve mesti. 
Danci so si z zmago proti Hrvaški že zagotovili drugo mesto. 
Če želijo osvojiti prvo mesto, morajo v zadnjem krogu v Atenah igrati z Grčijo vsaj neodločeno. 
Hrvati bodo v tej tekmi navijali za Dance. 
Računica Hrvatov, ki vodi do drugega mesta in dodatnih kvalifikacij, je zmaga proti Sloveniji v Ljubljani (11. oktobra) in remi ali poraz Grkov z Danci.

Škotski menihi so že tedaj uporabljali zelo moderna zdravila

Vsak Rus popije na leto v povprečju po 180 steklenic vodke

S 14,5 litra čistega alkohola na glavo na leto so Rusi vsekakor svetovni prvaki. 
Za primerjavo: Nemčija 10,3 litra, Italija 8,7 in Švedska 5,3 litra. 
Preračunano v vodko to pomeni, da vsak Rus v starosti več kot 15 let na leto popije v povprečju okoli 180 steklenic vodke.

Potem je obupana žena možu doma pripravila najostrejši in najbolj pekoči chili con carne.

V klovnovskih oblačilih tičita otroška zdravnika dr. Colin Maher in dr. Matthew Faint in njune razposajene vragolije sodijio h konceptu zdravljenja, ki se glasi: čim bolj bolne otroke odvrnejo od misli na njihove bolezni, toliko hitreje okrevajo. 
Dr. Maher pojasnjuje: "Prizadevamo si, da bi otroke v mislih popeljali iz hladnega in brezčutnega sveta bolnišnice tako, da vsaj za nekaj trenutkov pozabijo na svojo žalostno usodo."

12. 
September

Vodoravno: 1 večje kmečko posestvo, 6 ptica vlažnih gozdov z dolgim kljunom, 11 mesto severovzhodno od Ljubljane, 12 strahovlada, 13 v starokrščanski umetnosti moška figura v molitveni drži, 14 nekdanji slovenski košarkar, tudi član reprezentance bivše Jugoslavije (Vital), 15 manjša, oknu podobna odprtina, 16 kazen, globa, zamudne obresti, 17 kartica za kreditno banko, 18 odlomek v koranu, 19 kemijski znak za antimon, 21 tip ameriških vesoljskih ladij za polet na Luno, 24 vrsta ribe, 26 loščilo, ki označuje zapoved, željo, prošnjo, 27 slovenska igralka (Ema, 1901-1967), 28 krajevno omejen del prometne poti, 29 ime igralke ljubljanske Drame Vipotnik, 30 keltski praprebivalci Škotske, 31 ime slovenske pevke zabavne glasbe Zore.

Odsesavanje maščobe je povzročilo smrt

LOS ANGELES - 300.00 Američanov in Američank si da vsako leto odsesavati odvečno maščobo. 
Ta postopek, ki se strokovno imenuje liposukcija, je postal ena najbolj priljubljenih lepotnih operacij.

Njeno smrt zdaj raziskuje sodišče - skupaj s še dvema skrivnostnima primeroma, ki sta se zgodila v operacijskih dvoranah lepotnih klinik.

"Se glede svojega jutrišnjega potovanja nisi nič premislila?"

Verjel ji je. 
Ni se bala ničesar. 
Vzgojena v polkovniški družini je bila navajena na strogost in samopremagovanje. 
Bila je podobna svojemu očetu, konzulu v Kanduli, ki je dal svojemu zetu vedno čutiti, da ni vreden njegove hčere.

"Verjetno ti bo precej ljubo, ker se me boš otresel?" je nenadoma vprašala Elinor.

Prebudil se je ob prvem svitu. 
Elinor je vžigala avtomobil. 
Stekel je k oknu in jo nekaj nminut spremljal s pogledom.

Še podaljšana pot do miru

Po Netanjahujevih besedah sta z ameriško državno sekretarko velik del pogovorov namenila grožnji, ki jo za Izrael in ZDA predstavlja iransko oboroževanje z jedrskimi izstrelki in balističnimi raketami dolgega dosega.

Se Škotska oddaljuje

Predgovor knjigi je napisal dr. Jože Mencinger, ki je dejal, da gre za bleščečo razpravo in kritično analizo dogajanj na področju gospodarstva, financ in informacij. 
"Primerna bi bila še zlasti za slovenske politike, saj je znano, da živimo že nekaj let v iluzijah," je dejal dr. Mencinger. 
Najprej je bila to iluzija, da bomo po osamosvojitvi zaživeli v blaginji, tej je sledila iluzija o idealnem življenju v kapitalizmu, sedaj pa jo spodriva iluzija o "medu in mleku" v Evropski uniji.

Arias je z denarjem, ki ga je dobil skupaj z nagrado, ustanovil Ariasovo fondacijo za mir in napredek človeštva. 
Trenutno je njegov največji projekt poskus demilitarizacije srednje Amerike. 
Sodeloval je, ko so ljudi in parlamentarce v Panami (1994) in na Haitiju (1995) prepričevali, naj sprejmejo odpravo vojske.

Po njegovem mnenju je širitev zveze Nato velika napaka, njen bistven namen pa prodajanje orožja. 
"Tudi vašima predsednikoma vlade in države sem dal nasvet: zakaj ne bi bili drugačna država, ki prodaja mir? 
Zakaj nas niso napadli sandinisti, ko smo bili brez orožja? 
Ker so vedeli, da bi bil proti njim ves svet. 
Slovenija je pred dilemo, ali naj razvije lasten sistem obrambe ali naj se priključi sistemu kolektivne varnosti. 
To je lažna dilema. 
Razglasite svetu mir in nihče vas ne bo napadel," je dejal Arias.

Nasprotniki: to bo povzročilo novo oboroževalno tekmo

Novega direktorja ima tudi hrvaška agencija Hina. 
Milovana Šiblja, ki je moral oditi, ker je bil solastnik najbolj trdih pornografskih časopisov na Hrvaškem, je zamenjal Branko Salaj. 
Novi direktor televizije bo Vjesnikov pariški dopisnik Mirko Galić. 
Nekateri že napovedujejo, da bo na televizijo znova povabil nekatere nekoč znane novinarje, s katerimi ni bil zadovoljen nekdanji direktor "katedrale duha" Antun Vrdoljak. 
Temu se zdaj maje tudi položaj predsednika hrvaškega olimpijskega odbora.

