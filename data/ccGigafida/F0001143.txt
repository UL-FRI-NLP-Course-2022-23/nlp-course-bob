Ugotovila sem, da so polži v glavnem domačega izvora. 
V naslednjem koraku se seveda vprašam, kakšni vozniki pravzaprav smo Slovenci. 
Prav v zadnjem času je bilo opravljenih kar nekaj raziskav na to temo. 
Slovenski vozniki smo bili postavljeni v kontekst evropskih. 
Izsledki so pokazali, da smo dokaj šlampasti. 
Pogosto prehitevamo v škarje, smo prav v vrhu po prekoračitvah dovoljenih hitrosti in tudi po številu nesreč z najhujšimi izidi se neslavno uvrščamo pod vrh evropske lestvice.

Skoraj 16 odstotkov Slovencev si v teh vročih poletnih dneh gasi žejo z alkoholnimi pijačami kar štiri ali več dni na teden. 
Slovenija se tako uvršča med države, kjer je pogostih pivcev od 15 do 25 odstotkov. 
Abstinentov je v Sloveniji 27,5 odstotka. 
Za primerjavo naj povem, da je med sosedi Hrvati takšnih, ki nikoli ne pijejo, na primer kar 41 odstotkov. 
Raziskava je v nadaljevanju pokazala, da polovica slovenskih voznikov sploh ne pije alkoholnih pijač. 
To bi moral biti dober podatek, pa ni. 
Ker pomeni, da druga polovica nima zadržkov in vinjena seda za volan. 
Še vedno so glavni vzrok za prometne nesreče promili alkohola v krvi voznikov.

Vse je spet, kakor je bilo. 
Po ožgani travi se v ponedeljek navsezgodaj zjutraj sprehajajo Rimljani od tod in tam, večina med njimi sploh ne ve, da je bila tam še nekaj ur prej velikanska veselica, srečanje kultur z vsega sveta.

Kam bo šlo vse to? 
Koliko bodo bogati bogatejši in revni revnejši?

Zdi se mi prav, ampak spet se pojavi vprašanje, za koga so podatki o plačah. 
Prav gotovo ne gre za zakonsko določbo, ki je nastala zaradi novinarjev in medijev, temveč zaradi lastnikov in investitorjev. 
V zadnjih letih se je največja sprememba zgodila prav v položaju in vplivu medijev. 
Življenje je postalo zelo hitro, nimamo časa za dolge premisleke, odločati se moramo bliskovito glede na koncentrirane informacije in novičke. 
Prvi so se prilagodili mediji s svojim poročanjem. 
V gospodarstvu se je zato bistveno povečala transparentnost. 
Obstaja velika razlika med družbami, ki kotirajo na borzi, in tako imenovanimi zaprtimi družbami ter med anglosaškim svetom in Evropo. 
V ZDA je že od leta 1982 skupščina delničarjev natančno seznanjena s prejemki članov menedžmenta. 
To je postalo celo pozitivno gibalo trga menedžerjev. 
Direktorji se zato s temi podatki celo pohvalijo. 
Na drugi strani je tipična nemška miselnost, kjer je plača skrbno čuvana poslovna skrivnost.

Lovljenje vetra

V ušesih mu je šumelo in v glavi tudi. 
Videl je le dve senci, ki sta s kladivi udrihali po avtomobilu. 
Tup - tup, tup - tup, tup - tup. 
Tudi če bi hotel pobegniti, ne bi zmogel dovolj moči za beg. 
Hotel je, da udarci končno postanejo tako težki, da predrejo streho avtomobila in se ga dotaknejo.

Ni se branil. 
Telo se je v žalostni nasladi enostavno prepustilo udarcem. 
Bilo je, kakor da je v resnici nekje zunaj, kjer samo opazuje in ga nič ne boli. 
Telo je postalo njegova senca, ki je imela svoje srce in ki ga on ni čutil. 
Videl je, kako so se mu razklale prsi in nastal je prepih. 
In veter je pihal proti jugu in se obračal proti severu, se obračal in pihal in se vedno znova obračal. 
Končno je začel jokati, hlipati na ves glas in loviti veter.

Dve učiteljici v razredu. 
To je strokovni zmazek.

Ljubica Marjanovič Umek s filozofske fakultete v Ljubljani, psihologinja, ki je v Nacionalnem kurikularnem svetu (NKS) vodila prenovo osnovne šole, pojasnjuje, da nivojski pouk kot delna zunanja diferenciacija poteka v 8. in 9. razredu, v 7. pa kot fleksibilna diferenciacija. 
»Prednosti nivojskega pouka v 8. in 9. razredu so, da se posamezni učenec 'znajde' na zanj najbolj ustrezni ravni zahtevnosti in glede na znanje v bolj homogeni skupini, da pouk poteka v manjši skupini in zato bolj individualizirano in kakovostno, da so metode in oblike poučevanja bolj prilagojene konkretni skupini učencev, da ima posameznik več možnosti neposrednega primerjanja z drugimi učenci v skupini in dejavnega vključevanja v učni proces.«

Če je nivojski pouk v 7., 8. in 9. razredu zahteven šolski zalogaj, je bistveno lažje in manj stresno v prvem triletju in v 1. razredu, ko skupaj vzgajata in poučujeta vzgojiteljica in učiteljica. 
Evalvacijske študije prenove šolstva so pokazale, da dobro poznajo vse novosti prvega razreda v devetletki. 
Njihove dosedanje izkušnje s prvošolčki so dobre.

Kje ste izbrskali legendo o Beli bizonki? 
Jo Indijanci sploh še poznajo ali zanima predvsem etnologe, kot to velja za stare slovenske legende?

Obakrat je pot skozi temo tista, ki pripelje do svetlobe. 
Je to vaša tema?

Sama?

Nekaj podobnega mi je svetoval taksist, ki sem ga ustavil na ulici in mu omenil svojo željo.

Popeljal me je do razbrazdane stene kamnoloma, kjer se je za leseno ogrado gnetlo na desetine črnih in rjavih pujskov, ki so se med roji muh in kupi blata tepli za užiten grižljaj. 
Čisto zraven svinjaka je stala majhna delavnica, kjer je nekaj Zabalinov pridno rezalo plastične posode na manjše kose. 
Potem so jih oprali v vroči vodi in jih pakirali v velike vreče. 
»Tako pripravljeno plastiko prodajo tovarnam, kjer jo reciklirajo,« mi je razložil Magdi. 
»Enako naredijo z drugimi uporabnimi odpadki. 
Kar ne gre v predelavo ali prašičje želodce, preprosto zažgemo,« je pokazal na nekaj bližnjih kurišč, ki so še dodatno zasmrajala že tako trpek zrak.

Nenadoma je nekaj priletelo iz zgornjih nadstropij bloka in čofnilo pred nama v blato. 
Ko sva prišla bližje, sem opazil mrtvo, kar zajetno podgano. 
»Hja,« je ravnodušno zavzdihnil Magdi, ko je opazil nekoliko skisan izraz na mojem obrazu. 
»Te golazni je povsod dosti in žal se je ne moremo znebiti. 
Saj jih pobijamo, kjer se le da. 
Nevarne so predvsem mlajšim otrokom in včasih koga ugriznejo. 
Ampak takšno je pač življenje na smeteh.«

Iztok Bončina

Kovinski lesk se z nakita prenaša na oblačila in postaja sestavni del dnevne, poulične mode. 
Poudarek je na hladnih, nedragocenih litinah, na srebru, nerjavečem jeklu in aluminiju. 
Igra s kovinami je zelo prefinjena in skrbno odmerjena. 
Predstavlja sapico iskrive svetlobe v mračni zimski podobi. 
Poseben žarek toplote vdihnejo pozlačeni učinki, najopaznejši pri Dolce&Gabbani, Gucciju, Blumarine in Alexandru McQueenu.

Posebno poglavje je poigravanje z identiteto ženskega spola. 
Po mnenju modnih oblikovalcev naj bi ženske sredi zime nosile mini krila. 
So namreč simbol seksapilnosti in ženska tretjega tisočletja želi zapeljevati. 
Velik poudarek je posvečen klesanju ženskih oblik, predvsem oprijemanju v pasu. 
Vetrovke, jakne, plašči pa tudi večerne obleke so pogosto prepasane, da je očiten životec. 
V nasprotju s prejšnjimi sezonami je pas postavljen rahlo višje, skoraj pod prsi, kar še dodatno poudari zaobljene čare.

Klobuk gor, gospoda!

Artur Mužič

Kandidati, ki ustrezajo zgoraj navedenim pogojem in želijo sodelovati na natečaju, naj pošljejo:

- Podroben življenjepis.

Tretja nagrada - 500 evrov za najboljšo kreacijo v kategoriji mladih modnih oblikovalcev, ki jo podeljuje Sportina Group.

Artur Mužič

Delo v vrhunskem športu z moškimi navadno ni enako delu z ženskami. 
Kako boste preklopili, kako boste usklajevali?

Moje osnovne ideje o treniranju rokometne ekipe se z leti niso bistveno spremenile. 
Sem se pa moral v Krimu v zadnjih treh letih osebnostno prilagoditi, celo malo spremeniti, da smo odnose lahko spravili na tako zavidljivo raven, kot smo jo imeli letos. 
Ko smo pred tremi leti prvič osvojili Evropo, so bile igralke pripravljene storiti vse, ampak zares čisto vse, da bi nam uspelo. 
Naredile bi, kar bi jim rekel. 
Počutile so se nadzorovane - in so tudi bile - vedele so na primer, da morajo biti v posteljah pred enajsto. 
Ko je prišel padec in logično tudi nekaj medsebojnih obtoževanj, kdo je kaj naredil narobe, smo začeli odnose ustvarjati na novo, kakovostno nismo bili namreč nič slabši. 
Mnogo več sem se pogovarjal z igralkami in tudi one so se veliko več pogovarjale med seboj. 
Začeli smo si popolnoma zaupati, ves klub je začel razmišljati zelo usklajeno. 
Razen na treningih so povsem svobodne. 
Zasebno lahko delajo, kar hočejo. 
So pač dovolj zrele, da vedo, kaj si lahko dovolijo in česa ne, če želijo rokomet igrati na najvišji ravni. 
Z moško reprezentanco bi rad delal po podobnem principu: da se vsak zaveda svoje odgovornosti in da ohrani svojo osebno svobodo. 
A to pred evropskim prvenstvom še vedno pomeni, da bo treba vsaj zadnjih šest mesecev živeti zgolj za rokomet.

Ob prvem naslovu je iz vseh nas vse izbruhnilo na dan. 
Leta spodrsljajev, upanja, trdih treningov, tekem, osebnih in skupnih pričakovanj. 
Po zmagi sem bil najprej tako iz sebe, da sem kar sedel in brez moči jokal sam zase. 
Letos je bil trše, težje in veliko lepše. 
Mislim na to, kako smo zmagali, na odnose, ki smo jih ustvarili.

Ko smo pred tremi leti prvič osvojili Evropo, so bile igralke pripravljene storiti vse, ampak zares čisto vse, da bi nam uspelo. 
Naredile bi, kar bi jim rekel. 
Počutile so se nadzorovane - in so tudi bile - vedele so na primer, da morajo biti v posteljah pred enajsto.

Na biblijsko zgodbo, ki si jo pač vsakdo razlaga po svoje, spominja keramični kipec, delo akademskega slikarja Izidorja Urbančiča. 
Adam in Eva (1995, keramika, približno 21 x 15 x 8 cm) se pod košatim drevesom prepuščata kači.

Etnogalerija Skrina, Ljubljana, Breg 8; 200.725 tolarjev.

Hermina Kovačič

To, da so moški nečimrni, že veste. 
Tega, da smete hvaliti tudi sodelavce, ne samo partnerja, pa morda še ne. 
Dobro opravljeno, ne morem verjeti očem in podobni vzkliki navdušenja jih bodo popolnoma omehčali. 
Pa tudi pomagali vam bodo z večjim veseljem, saj bodo vedeli, da bodo za svoje delo vedno dobili tisto, kar najraje slišijo: pohvalo. 
Ne obotavljajte se vprašati za nasvet. »'Vem, da ti to obvladaš. 
Bi mi lahko pomagal?' nekako tako sem začela okoli prsta obračati sodelavca, ki se je zaposlil v podjetju takrat kot jaz. 
V trenutku je pozabil, da sva tekmeca, in zdaj jaz podpisujem njegova naročila!« razlaga Bernarda.

»Želite?« vpraša prodajalka.

Po osamosvojitvi se je naša država, razumljivo, posvetila povsem drugim interesom in ko smo umaknili tudi dopisnika RTV Slovenija in Dela z afriške celine, smo dokončno izgubili zanimivo informativno mrežo. 
Poročanje o Afriki je spet postalo odvisno od tujih dopisnikov in agencijskih novic, ki večinoma ustvarjajo negativno podobo. 
In žal tudi od pisanja slovenskih avtorjev, ki slabo poznajo celino, s svetlo izjemo Sonje Porle in Toma Križnarja. 
Tudi sama še vedno lahko zgolj slikam afriške podobe in pokrajine, ki sem si jih izbrala po barvnih revijah in filmih. 
In v novi knjigi, ki jo držim v roki v moji trgovinici v Sohu.

Z vsakim požirkom več energije in manj maščob - le kdo si tega ne bi želel? 
Osvežilni napitki z veliko dragocenimi biosnovmi pospešujejo izgorevanje maščob ter spodbujajo presnovo in prebavo. 
Vsebujejo tudi mnogo vitaminov in mineralov, zato so dober vir energije. 
Na dan so priporočljivi trije kozarci poživljajoče pijače po 150 kilokalorij. 
Sadne napitke lahko naredite v dvojni ali trojni količini in shranite v hladilniku; če jim dodate kefir ali pinjenec, jih je bolje pripraviti sproti. 
Poleti je ponudba sadja izvrstna, zato izberite svojo najljubšo kombinacijo!

Melonin shake z rakitovcem

Učinek: Beluši so koristni za prebavo in vsebujejo asparaginsko kislino, ki krepi delovanje jeter. 
Aromatične snovi zelišč pospešujejo presnovo, zaradi olja pšeničnih kalčkov pa lahko telo hitro sprejme vitamine in jih uporabi.

Graham rezanci z rakci in gorgonzolo

Priprava : Graham rezance skuhamo v slanem kropu, odcedimo in oblijemo s hladno vodo. 
Na oljčnem olju najprej prepražimo sesekljan česen in čebulo, da porumenita. 
Dodamo rakce in jih prepražimo, nato dodamo koščke gorgonzole, sladko in kislo smetano. 
Začinimo s soljo in poprom. 
Premešamo. 
Dodamo graham rezance, še enkrat na rahlo premešamo in takoj postrežemo. 
Testenine lahko potresemo s parmezanom ali kakšnim mehkim sirom.

Potrebujemo (za 8 kosov) : 2 jajci, 80 g sladkorja, 40 g moke, 40 g jedilnega škroba, 3 liste želatine, 250 g sladke smetane, zavitek vaniljevega sladkorja, 2 žlici nasekljanih pistacij, 600 g mešanih gozdnih sadežev (maline, robide, borovnice, jagode), zavitek rdečega tortnega preliva in 1/4 l ribezovega soka.

Romeo bi rad spet zaupal ljudem

Da pa smo z odliko zadostili tudi tretji zahtevi dobre oglaševalske akcije - kreativnosti, je zaslužna Agencija 41. 
Izhodišče agencije je bilo, da je samopromocijska akcija ponudnika oglasnih površin učinkovita le, če s svojo drzno kreativnostjo predrami pozornost kar najširšega kroga ljudi. 
Prav zato so se odločili za temo, do katere ni ravnodušen nihče. 
Pod drobnogled so vzeli estetske norme, tiste, ki nam narekujejo, kakšno mora biti naše telo, da velja za lepo, zapeljivo, družbeno potrjeno, zaželeno. 
Živimo namreč v dobi vizualne kulture, v kateri je videz že zdavnaj zmagal nad vsebino. 
V dobi ekspanzionističnega potrošništva, katere najmočnejše gibalo je manipulacija s samopodobo.

V akciji »Kdo mi postavlja merila?« smo torej želeli izpostaviti dejstvo, da je z družbeno normo, ki deluje destruktivno, ki ne ponuja pravih vrednot, pač pa spodbuja nezadovoljstvo, negotovost, bolezni in travme, očitno nekaj narobe.

Za razliko od ostalih ženskih likov, ki se v oglaševanju običajno prikazujejo, sta namreč protagonistki na naših plakatih vse prej kot manekenki. 
Kljub temu, da nista naličeni, nimata »idealnih« mer, nista stari sedemnajst let na način, da izgledata petindvajset, sta - lepi sta ženski, ki ljubita hrano, udobje, življenje - sebe. 
In po njunem zadovoljstvu sodeč je slogan retorično vprašanje - merila (lastnega zadovoljstva, sreče, uspeha) si postavljata sami.

Od kod so prišle te tri muce? 
Spraševala sem pri sosedih in znancih, pa ni nihče nič vedel o njih. 
Potem pa mi je neki gospod, ki se večkrat sprehaja mimo naše hiše, povedal, da je pred dnevi, ko je že padal mrak, videl velik temen avto, ki se je nekaj časa zadrževal na kolovozu ob njivi. 
Opazil je še, da je nekdo skozi okno nekaj zalučal, vendar mu še na misel ni prišlo, da je lahko kdo tako krut in brezsrčen, da zavrže nebogljene živalice. 
Sklepala sva, da so moje muce povezane prav s tem dogodkom.

