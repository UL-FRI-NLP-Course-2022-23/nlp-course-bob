Saj ne, da bi imeli kaj proti skrajšanju predsedniškega mandata, da bi ne verjeli predsedniku Jacquesu Chiracu, da »je sedem let pač dolga doba in da petletka kratko malo bolj ustreza današnjemu utripu demokracije in duha časa«. 
Nasprotno. 
Vse javnomnenjske raziskave so že na začetku razprave, ko še ni bilo jasno, ali bo predsednik na koncu za potrditev ustavne spremembe izbral skupno zasedanje obeh domov parlamenta ali pa razpisal referendum, jasno pokazale, da skrajšanje predsedniškega mandata večina ljudi (okoli 80 odstotkov) odobrava. 
Toda na volišča jih prihodnjo nedeljo tudi po zadnjih javnomnenjskih raziskavah sodeč vseeno namerava oditi le dobra tretjina.

Mojca Drčar-Murko

»Pa naj zdaj še kdo kaj reče!« je nemudoma interpretiral vodja krščanskodemokratske poslanske skupine Andreas Khol. 
Je avstrijska vlada dobila odpustek in lahko zavrne praktične zahteve slovenske manjšine na področju šolstva in uradne rabe manjšinskega jezika?

Ne. 
Celotni sklep se namreč glasi takole: »Avstrijski pravni sistem je zagotovil posebno zaščito v Avstriji živečim manjšinam. 
Zaščita je na ravni ustave. 
Zaščita manjšinskih pravic po avstrijskem pravnem redu je širša od te, ki jo zagotavljajo mnoge druge evropske države.« 
Da bi razumeli metodo uporabljene analize, pa ga je treba brati še skupaj z drugimi manjšinam posvečenimi točkami teksta. 
Točka 20 ugotavlja, da je druga avstrijska republika nasledila »obširen sistem varstva nacionalnih manjšin« in omenja avstrijsko državno pogodbo, v kateri je »izrecno priznala slovensko manjšino na Koroškem in Štajerskem«, vštevši z zagotovili glede šolstva, kulture in uradne rabe jezika. 
Beremo torej, da je ta, nekoč že popolnejša zaščita, del zgodovinske resničnosti in da je Avstrija odstopila od pogodbene obveznosti zaščititi slovensko manjšino na Štajerskem.

Začarani krog nasilja

Četrti dan letalskih bombardiranj in topniškega obstreljevanja domnevnih uporniških oporišč z bojnih ladij ob obalah Joloja ni prinesel razpleta. 
Filipinska vlada je uvedla informacijsko zaporo; le obrambni minister Orlando Mercado je potrdil, da so bili doslej ubiti štirje civilisti, šest upornikov, dvajset pa so jih zajeli. 
O usodi 19 talcev (13 Filipincev, trije Malezijci, dva francoska novinarja in Američan) ni novic, o dejanskem dogajanju na obkoljenem otoku se malo ve.

Avgust Pudgar

Jeruzalem - Palestinske oblasti so po obnovitvi pogajanj z Izraelom napovedale, da so pripravljene privoliti v možnost, da bi bodočo mejo med Palestino in Izraelom nadzorovale mednarodne enote. 
Pogajalec Mahmud Abas je poudaril, da Palestinci ne bodo nikoli dovolili, da bi izraelski vojaki nadzirali mejo na Zahodnem bregu. 
Novi krog izraelsko-palestinskih pogajanj naj bi trajal kakih šest tednov; ena glavnih ovir za sklenitev dokončnega mirovnega sporazuma še naprej ostaja status Jeruzalema. 
Svojih pravic od izraelske vlade pa ne zahtevajo le Palestinci - pred poslopjem finančnega ministrstva v Jeruzalemu so v ponedeljek izbruhnili protesti pripadnikov druzovske manjšine (na posnetku), ki živi na severu Izraela. 
Druzi, pripadniki sekte, izvirajoče iz ismailitskega islama, so izraelsko vlado, ki bo te dni začela pripravljati proračun za prihodnje leto, obtožili finančne neenakopravnosti v primerjavi z židovskimi prebivalci. 
Reuters

