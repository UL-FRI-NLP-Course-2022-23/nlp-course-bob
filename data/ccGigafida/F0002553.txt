STROKA ZATAJILA - Tako, kot so kočevski svetniki na zadnji seji občinskega sveta zaradi nepravilno vodenega postopka zavrnili predlagano spremembo občinskega statuta, po kateri naj bi KS postale pravne osebe, so zaradi ne dovolj dobro strokovno pripravljenih zadev zavrnili spremembe odloka o ustanovitvi sklada stavbnih zemljišč občine Kočevje. 
Svetnik Tone Rakovič je poudaril, da se z odlokom o ustanovitvi tega sklada odloča o pravicah in obveznostih vseh državljanov in da naj bi bil zato odlok pripravljen tako, kot mora biti. 
Iz istega razloga so umaknili z dnevnega reda tudi spremembe in dopolnitve statuta sklada stavbnih zemljišč.

