Identiteta žrtev roparskega napada uradno potrjena - Edini preživeli, 22-letni študent strojništva, upa, da ne bo ostal hrom - Številne netočnosti v bolivijskem tisku

Marka Uršiča je namreč krogla zadela neposredno v vretence križnega dela hrbtenice. 
»Krogla kosti ni prebila, vendar so se od nje odkrušili delci, ki so predrli hrbtenjačo. 
Tako sem vsaj razumel razlago zdravnikov,« je povedal dvaindvajsetletnik. 
V bolivijskih časopisih, ki so temu dogodku posvetili precej pozornosti (skoraj v vseh, ki jih je mogoče prebirati na spletnih straneh, smo zasledili poročila), so se pojavile številne netočnosti. 
Uršič to pojasnjuje: »Oblegali so me številni novinarji. 
Skoraj nobeden od njih ne zna angleško, moja španščina pa tudi ni najboljša. 
Očitno so povzeli, kakor so sami razumeli.« 
Študent strojništva iz Košiš pri Tunjicah je zanikal, da bi imeli vodiča, saj je Branko Kavčič po njegovem mnenju celo bolje poznal področje kot domačini, poleg tega pa ta predel ni turističen. 
Marko in David Šmidovnik sta obisk pri Branku načrtovala celo leto, želela sta, da bi jima Kavčič, ki je že nekaj časa živel v teh krajih, razkazal naravo in ju naučil, kako preživeti v divjini. 
Napadalca sta bila mlada, najbrž nista imela niti 20 let. 
»Ne razumem, zakaj sta streljala na nas. 
Nismo bili oboroženi. 
Kraje so v tej državi sicer zelo pogoste, tatiči ves čas prežijo na turiste. 
Lani so mi tukaj ukradli potni list in letalsko vozovnico, tako hudih zločinov, kot se je zgodil nad nami, pa ni veliko. 
To naj bi bil celo prvi primer uboja turistov na tem območju. 
Odkar sem v bolnišnici, so se mi opravičili že številni predstavniki državnih organov in ljudje na visokih položajih, a mi to pomeni zelo malo. 
Zdaj je prepozno. 
Ne morem pozabiti prizorov ustreljenih prijateljev, ne znam povedati, kako žal mi je zanju,« je pretresen Uršič.

Za volanom je sedel 31-letni I. Z. iz Maribora. 
Seveda so možje v modrem pogledali tudi v tovorni prostor in ugledali njim že dokaj domač prizor. 
Pod ponjavo je bilo namreč vse polno prebežnikov.

Umrl pod motokultivatorjem

Ljubljana - Sredi belega dne, bilo je v četrtek malo čez poldne, se je neznani nasilnež spravil nad 54-letno Ljubljančanko, ki je hodila med stolpnicami v šišenskem naselju Na jami. 
Prikradel se ji je izza hrbta in jo s tolikšno močjo udaril po glavi, da je omahnila in nezavestna obležala. 
Ropar je odšel z dolgim nosom, kajti nesrečna ženska ni imela ničesar pri sebi.K. D.

Povsem drugačen okus je imel nepridiprav, ki se je isto noč spravil nad gradbeni delovni stroj, ki je stal na parkirišču ob Cesti na Bokalce na Viču. 
Predrznež je s stroja odmontiral pnevmatsko kladivo, prav tako vredno okrog dva milijona tolarjev. 
S čim ga je odpeljal, se ne ve. 
K. D.

Skrivaj v Slovenijo

Krško - Po lesenem mostu čez reko Breganico sta v četrtek v našo državo ilegalno prišla hrvaška državljana. 
Ko sta koračila proti Slovenski vasi, so ju izsledili policisti. 
Prijavili so ju sodniku za prekrške in ju vrnili na Hrvaško. 
J. S.

