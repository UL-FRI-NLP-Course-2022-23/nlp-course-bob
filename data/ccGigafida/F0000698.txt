Kako bo potekala današnja skupščina delničarjev Intaga, bo verjetno znano šele ob pol dveh popoldne, ko naj bi se začela, saj nobena stran ni radodarna z informacijami. 
Po tistem, kar se je zvedelo, so za zdaj mogoči trije scenariji. 
Po prvem, najbolj pozitivnem, se bo Intagova uprava pod Žagarjevim vodstvom, ki je seveda v teh dneh tudi prejela sodno odredbo, udeležila skupščine in sprejela dnevni red, ki ga predlaga GIO oziroma SRD. 
V tem primeru je uprava takoj razrešena. 
Po drugi različici se Žagar ter preostala člana Intagove uprave, Dubravka Paršić in Heinz Groth, napovedane skupščine ne udeležijo. 
V tem primeru naj bi Tatalović in Toš pred pisarno, kjer naj bi potekala skupščina delničarjev Smelt Intaga, takoj sama sklicala in izvedla skupščino, katere glavna točka dnevnega reda naj bi bila razrešitev Intagove uprave.

Direktor izolske bolnišnice dr. med. Nikolaj Kinkela na očitke odgovarja: »V meni zdaj iščejo grešnega kozla in me želijo žrtvovati, da bi imeli opravičilo za nadaljnje ukrepe. 
Posojilo, za katero mi očitajo, da je bilo najeto brez soglasja, je bilo tedaj mogoče najeti le tako. 
Nakup gama kamere je bil potrjen na strokovnem svetu, in sicer tako, da je bila v preselitveni fazi potrjena nabava male gama kamere, mi pa smo jo zdaj 'nadgradili'. 
Imeli smo jo med prvimi v Sloveniji in zdaj sta v Sloveniji samo dve, ki delata po povsem sodobnih načelih. 
Če z našo ni vse v redu, kaj lahko potem rečejo za druge? 
Kako lahko posluje nuklearna medicina brez gama kamere, s skenerjem, ki je star 24 let? 
Ne morejo nam vsega ukiniti. 
Pri srčnem spodbujevalniku pa pridejo pacienti v Ljubljani in Mariboru težko na vrsto, zato so se naši internisti odločili, da bodo s pomočjo kardiokirurga iz Kliničnega centra v Ljubljani uvedli te spodbujevalnike. 
Zavestno smo želeli približati poseg pacientu. 
Podobno je bilo z eksplantacijo ledvic in drugih organov. 
Vedno smo iskali pomoč v Ljubljani, toda tam jo težko dobimo. 
Veliko prej so mariborski bolnišnici pripravljeni pomagati v Gradcu, nam pa v Trstu. 
Evropa se nam prej odpira kot Ljubljana. 
Če bomo čakali na blagoslov Ljubljane, bomo le še bolnišnica s tremi oddelki. 
Komaj čakam na kategorizacijo bolnišnic. 
Naj v njej zapišejo, da Izola ne bo imela gama kamere, da ne bo imela CT-ja, magnetne resonance ... 
Doslej smo delali tisto, kar so pacienti in medicinska stroka pričakovali. 
Če ne bi bili kupovali opreme in skrbeli za razvoj, bi bilo spet narobe. 
Če dobi zdravnik ultrazvok, pomeni, da mora več delati, da je povečal obseg diagnostike. 
Naj ministrstvo reče, da Izola ne bo nikoli uvajala srčnih spodbujevalnikov! 
Saj nismo nori, da bi jih uvajali in tvegali življenje pacientov. 
Kardiokirurg je bil ves čas prisoten. 
Seveda je nekdo ljubosumen in te dejavnosti noče spustiti iz rok. 
Po eni strani govorijo, da moramo ravnati poslovno in skrbeti za čim več dela, da pacienti ne smejo odhajati v druge regije, ko pa začnemo skrbeti za to, je spet vse narobe. 
Naj pojasnijo, zakaj v Izoli ne bi uvajali spodbujevalnikov! 
Dokler bom na tem položaju, se bom bojeval za razvoj bolnišnice. 
Če pa nas mislijo zapreti, naj nam vzamejo še gama kamero! 
Seveda sem proti temu, da bi zapirali nekaj, kar dobro posluje.«

Ruski predsednik teh vzpodbudnih misli najverjetneje ni slišal, čeprav se mu je zdravje prav tistega dne čudežno izboljšalo, tako da je že preložil nekaj papirjev in preletel naslovnice najpomembnejših dnevnikov. 
Med drugim je lahko prebral, da mu posebna parlamentarna komisija, ki preučuje možnosti za njegovo odstavitev in katere delo se bliža koncu, še vedno očita pet naglavnih grehov: razpad Sovjetske zveze, vojno v Čečeniji, tankovsko obstreljevanje parlamenta leta '93, uničenje ruske armade in za učinkovit sklep še genocid nad ruskim narodom. 
Poleg trpežnega zdravja ima ruski prezident tudi jeklene živce. 
Ljudstva pa tokrat vendarle ni nagovoril.

Je res, da se napake ugotavlja predvsem v perifernih bolnišnicah, nihče pa si ne upa drezati v KC?

Nada Irgolič, direktorica urada za zdravila, razlaga, da je razvijanje zdravila, kot je ibogain, finančno pretrd oreh za številna tuja farmacevtska podjetja, kaj šele za katero od domačih ali pa za naše zdravstveno ministrstvo, ki naj bi po pričakovanju Kennetha R. Alperja sofinanciralo poskuse. 
Kot razlaga Irgoličeva, vlagajo v razvijanje novih zdravil farmacevtske družbe, saj si od njih obetajo zaslužek. 
Ker gre za velikanske vsote, mora celo v tujini v tem primeru pogosto sodelovati več farmacevtskih družb.

Janez Zajec

