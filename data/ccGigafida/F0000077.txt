NOVO MESTO - Organizacijski odbor mladinskega svetovnega prvenstva v kolesarjenju 1996 se ta čas ukvarja predvsem z zbiranjem pokroviteljev in podpornikov te doslej največje športne prireditve v Novem mestu. 
Prejšnji teden so podpisali pogodbo z edinim slovenskim letalskim prevoznikom Adrio Airwaysom, ki od sedaj pa do konca prvenstva nudi članom organizacijskega odbora brezplačne letalske prevoze za službene poti v Zürich, Frankfurt, Paris, Rim in Moskvo. 
S tem si je Adria pridobila mesto uradnega letalskega prevoznika prvenstva in kot taka predstavljena vsem udeležencem tekmovanja. 

KRŠKO, NOVO MESTO - Košarkarji krškega Interierja v ligi A-2 ne poznajo poraza. 
Prejšnjo sredo so doma premagali Slivnico s 106:64 (54:35), v soboto pa v Škofji Loki Loka kavo z 78:61 (34:33) in so skupaj z Iskro Litusem, ki pa ima precej slabšo razliko med danimi in prejetimi koši, še edino neporaženo moštvo v ligi. 
V zahodni skupini B lige so košarkarji Novega mesta'92 že petič zapored zmagali.

V soboto so Krčani na tekmi z Loka kavo v Škofji Loki prišli do zmage težje kot kaže izid in kot so pričakovali. 
Domačini so prvih sedem minut ves čas vodili, ponovno pa so povedli sredi drugega polčasa, ki je sicer le s točko razlike pripadel Krčanom. 
Izredno izenačena igra se je nadaljevala tudi v drugem polčasu, ko so si Krčani s hitrimi in dobro izdelanimi Kraljevičevimi akcijami šele po dobrih desetih minutah pridobili prednost 10 točk. 
Po tehnični napaki Bordeliusa so domačini sicer še enkrat ogrozili zmago gostov, vendar so izkušeni Krčani proti koncu hitro postavili stvari na svoje mesto in zmagali s 17 točkami razlike. 
Včeraj so se doma pomerili z Elektro, ki je do sedaj zmagala le enkrat, v soboto pa bodo v Ljubljani igrali z moštvom Smelt Olimpija mlajši.

Kočevski Snežnik je v prejšnjo sredo v gosteh z 72:65 izgubil proti Borovnici in je bil po 6 krogih z eno zmago na osmem mestu, precej bolje pa gre v B ligi Brežicam, ki so prejšnjo sredo v gosteh premagale Feniks s 84:83 (49:46), v soboto pa doma Vrhniko s 107:89 (50:30), in je po 6 krogih z dvema porazoma na 4. mestu.

POHOD PO STEZAH BREŽIŠKE ČETE

Sevniški karateisti odlični

J. O.

