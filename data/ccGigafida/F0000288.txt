HRASTNIK, 25. - Dober glas seže v deveto vas, pravijo, in hrastniški gradbinci lahko ta rek vsekakor potrdijo, saj jim zlepa ne zmanjka dela. 
Gradbišča imajo v domači in drugih dveh zasavskih občinah pa tudi drugod po Sloveniji. 
So srednje veliko podjetje, a se uspešno spoprimejo tudi z večjimi in terminsko zahtevnimi naročili, pri čemer si nemalokrat pomagajo z utečenim sodelovanjem s svojimi podizvajalci.

Zanimivo kulturno in etnografsko prireditev, ki je bila letos jubilejna, petnajsta, so pripravili Kulturno društvo Miklavž in laški odbor za obujanje, ohranjanje in prikazovanje starih ljudskih šeg in delovnih opravil.

Predice so predle in prepevale stare ljudske pesmi.

PREDJAMA PRI POSTOJNI, 25. - Obiskovalci Erazmovega viteškega turnirja so imeli v nedeljo občutek, da je Predjama prestavljena v srednji vek. 
Princese in grofice, vitezi in grofje z gradov vse dežele Kranjske so se že od dopoldneva sprehajali po srednjeveški tržnici pred Predjamskim gradom.

SERGEJA ŠIRCA

Še več italijanskih in hrvaških kupcev

Kmetijski minister med hmeljarji

dkupina The Dubliners, ki bo 2. septembra nastopila v ljubljanskih Križankah, je z Irske, je pravilni odgovor na vprašanje, ki smo vam ga zastavili pretekli teden. 
Vstopnice za ljubljanski koncert prejmejo: Jože Koren, Ljubljana, Sonja Jarc, Lukovica, Dragica Šturm, Železniki, Aleš Fras, Ptuj, in Franc Grom, Celje. 
Čestitamo!

Kazniva dejanja in naknadno odkriti kapital

Upniki BBL bodo poplačani le 10-odstotno

Rast Lisce kot dotlej relativno neznane, ljubiteljske delnice spodbudi borzne igralce k vprašanju, ali ni nič več sveto oziroma ali se morda bliža konec časa, ko je bilo mogoče podjetja, ki trajno poslujejo z dobičkom, kupiti denimo za manj kot desetkratnik letnega dobička na delnico (torej pri pričakovanem donosu na kapital, izhajajočem iz poslovanja podjetja, več kot 10 odstotkov). 
Naraščajoča živčnost se ujema s prilivom svežega denarja, predvsem denarja podjetij, ker imajo ta v nasprotju z državljani praviloma zelo kratkoročne naložbe, ki jih je mogoče hitro preusmeriti.

II. 
Drugi prejemki se ne vštevajo v osnovo za davek od osebnih prejemkov in v osnovo za prispevke za socialno varnost ter se priznavajo kot odhodek največ do višine:

3. 
Solidarnostna pomoč: v primeru smrti delavca - do 468.753,00 tolarjev; v drugih primerih enkratnih izplačil solidarnostnih pomoči delavcu, ki so vezana na posamezni individualni primer - do 156.251,00 tolarjev.

1. 
Plača pripravnika: do višine 70 odstotkov plače, določene za delovno mesto, za katerega se pripravnik usposablja.

Jasno je, da bo prišlo tudi do kadrovskih sprememb, vsekakor pa je direktor opozoril na notranje probleme - premajhno produktivnost in ukinjanje programov, ki niso dokazali, da lahko preživijo na tržišču. 
"Najbolj pomembno pa je, da po vsem tem zadržimo naše kupce in torej delamo," je ocena direktorja Planike, ki mu je treba priznati pogum, da je pred časom prevzel podjetje, ki je bilo za mnoge že odpisano. 
Seveda pa bi za industrijski Kranj in Gorenjsko "utrgana Planika" pomenila tudi hudo socialno obremenitev. 
Zaposleni v Planiki so ves čas sprejeli odrekanje kot sestavni del reševanja, zdaj pa je na vrsti zadnji poizkus, kjer pa ne bo šlo (tako kot v Peku) brez zmanjšanja števila zaposlenih. 
Planika je v okviru državnega programa 43 družb, ki naj bi jih s prestrukturiranjem "rešili" pred dokončnim zlomom, zato je logično, da bo prevladujoča vloga države oziroma razvojne družbe in glavnih upnic. 
Zdi pa se, da tudi v tem krogu vse stvari še niso razjasnjene, saj je bila včeraj velika večina "igralcev" v tej napeti igri o usodi Planike - nedosegljiva.

Posebna komisija je v Gornji Radgoni letos ocenila tudi 221 vzorcev mleka in mlečnih izdelkov. 
Šampionski naslov so si priborili mlečni napitek Popy shake - čokolada podjetja Vindije iz Varaždina, trdi sir Zbrinc Mlekoprodukta iz Ljutomera in sirotkin napitek Latella mango Gorenjskih mlekarn iz Kranja.

Slovensko-romunsko sodelovanje

GORNJA RADGONA, 25. - Družinsko podjetje Trgoprevoz iz Lenarta je v okviru radgonskega kmetijsko živilskega sejma predstavilo nov traktor, imenovan Universal 684 DT - Štajerc, ki so ga razvili skupaj s podjetjem Tractorul UTB S.
A. iz Brašova v Romuniji, z družbo MPP Razvoj iz Maribora in ob podpori ministrstva za znanost in tehnologijo.

V petih dnevih so sklenili 1.009 pogodb, ki se glasijo na pogodbo za nemško marko DMT. 
Vsi terminski tečaji za nemško marko niso imeli večjih nihajev. 
Na začetku tedna je bil septembrski tečaj 94,58 tolarja za nemško marko, v petek pa 94,55 tolarja za nemško marko. 
Decembrski terminski tečaji so imeli trend padanja, in sicer s 95,61 na 95,55 tolarja. 
Marčni tečaj za leto 1999 je bil 29. julija 96,83 tolarja, 21. avgusta pa se je ustavil na 96,39 tolarja. 
(mr)

KOPER, 25. - Pomemben člen v boju z zlorabljanjem ilegalnih drog je tudi skrb za njihovo varno uživanje, torej preprečevanje širjenja (izmenjava injekcijskih igel, spolni odnosi) prenosljivih bolezni, med katerimi sta najhujša okužba z virusom HIV in hepatitisom C. Zmanjševanje škode pomeni tisto dejavnost, s katero želijo zmanjšati smrtnost (overdoze, bolezni), okužbe ter izločanje posameznikov iz družbe, kar jih privede do obupa.

SARA VOLČIČ

Stane Kumar

"V atriju ni bilo nič gorljivega, tudi policisti niso našli nič takega. 
Meni se je zdelo, kot bi eksplodirala bomba. 
Sumiva, da nam je ogenj nekdo podatknil. 
Kdo bi lahko bil, pa je še prezgodaj govoriti," je dejala M. J. Sicer so se družini že prejšnji teden začele dogajati nenavadne stvari, ki bi utegnile biti povezane z domnevnim požigom ali pa tudi ne.

Traktor je pustil v prostem teku, zaradi nagnjenega zemljišča pa se je ta premaknil in Marca stisnil ob zid. 
Umrl je na kraju nesreče. 
(ij)

Prijeli vlomilca z yugom

Opazili so, da je bilo tam spravljeno tudi orodje za vzdrževanje rastlin, zato so se odločili, da skrbnega lastnika počakajo. 
Že po treh dneh sta se tja popoldne pripeljala 25-letni G. M. in leto dni mlajši S. P., oba Ljubljančana. 
Zasegli so jima 54 sadik konoplje, kilogram sveže nabranih listov, tri grame posušenih rastlinskih delcev, elektronsko tehtnico in orodje. 
Kazensko ju bodo ovadili zaradi neupravičene proizvodnje in prometa z mamili. 
(pb)

GROSUPLJE, 25. - Iz stanovanja na Adamičevi cesti je v soboto dopoldne izginilo za okoli 750 tisočakov zlatnine.

Tujec s ponarejenim denarjem

LJUBLJANA, 25. - V nedeljo nekaj po polnoči so policisti iz Centra na Ajdovščini legitimirali dva Iranca, stara 27 in 26 let. 
Kako sta se znašla sredi noči v slovenskem glavnem mestu, sta jim pojasnila na policijski postaji.

KRANJ, 25. - Viktorija Bevk se danes imenuje Antonija Ika Maj, a to ne spremeni dejstva, da je različnim upnikom (sodnik Igor Mokorel jih je naštel preko 40) dolžna kar 3,2 milijona nemških mark. 
Vsoto objavljamo v tuji valuti zato, ker tolarska protivrednost (zaradi sprememb tečaja) morda ne daje pravega vtisa o tej rekordni goljufiji. 
Gospa je z odvetnico odšla iz sodne dvorane, potem ko ji je tričlanski senat prisodil sedem let zapora, na novinarska vprašanja ni želela odgovarjati, a že nekaj metrov naprej se je dokaj brezskrbno nasmehnila zagovornici, ki je napovedala pritožbo...

Trikrat je trčil

FRANCI ZORE

Francosko skupino Les Zoms sta leta 1991 ustanovila Eric Minette (igralec, kipar, scenograf) in Fabien Delisle (igralec, glasbenik, skladatelj).

Portret Antona Nanuta

Skrivnost turkizne meduze je eden boljših kriminalnih romanov, napisan po (skoraj) vseh pravilih tega žanra, v ozadnju katerega se skriva kopica zahtevnega analitičnega dela, ki ga je Sergej Verč mojstrsko ubesedil v napeto in berljivo čtivo.

ROMAN REPNIK

LJUBLJANA, 25. - V Sračji dolini, med Gameljnami in Črnučami, že več kot leto dni traja "vojna" med krajani in lastnikom parcele. 
Slednji pravi, da namerava postaviti oboro za divjad, krajani pa se bojijo, da bo zgradil progo za motokros. 
Že večkrat so se obrnili na inšpekcijske službe, vendar birokratski mlini meljejo zelo počasi.

In kaj vedo o zadevi druge pristojne službe?

LJUBLJANA, 25. - O tem, da mestna občina zamuja pri urejanju mestnih vpadnic in nekaterih drugih cest, ki so vezane na avtocestni obroč, smo poročali pred dnevi. 
Tokrat pa bomo predstavili, kako daleč je mesto "prilezlo" pri pripravi dokumentacije in pridobivanju dovoljenj za posamezne odseke. 
Dejstvo je, da bodo občinarji imeli v prihodnjih letih veliko dela.

V mestu pripravljajo tudi dokumentacijo za rekonstrukcijo Litijske ceste, ki obsega gradnjo podhodov in kolesarske steze na odseku od Pasarske do Sostrske ulice. 
Idejni projekt in lokacijski načrt morajo popraviti tako, da bosta kolesarska steza in pešpot potekali po obeh straneh ceste. 
Vrednost del znaša približno 2,75 milijona ameriških dolarjev.

15

poškodovancev so pregledali v urgentnem bloku Kliničnega centra. 
Kirurgi so opravili 40 manjših in štiri večje operativne posege. 
V mavčarni so nadeli 51 mavcev, petim osebam pa so naravnali okončine. 
Sprejeli so enajst poškodovanih otrok, mlajših od sedem let, osem oseb, ki so se poškodovale pri prometnih nesrečah, ter šest poškodovanih kolesarjev in mopedistov.

46

Zaupnosti raje na GSM

ROMANA ŠPENDE

Ob sporni 6. člen popotresnega zakona se v parlamentu ni nihče obregnil

Koprski škof Metod Pirih po bolezni dobro okreva

Tudi o morebitnem odstopu ali odstavitvi direktorja Nafte bo govor danes na seji nadzornega sveta podjetja v Ljubljani, tako kot o predlogu za morebitni zagon rafinerije, poslovnem načrtu za drugo polletje in likvidnostnih težavah. 
Zdi se, da se bo nadzorni svet le težko dokopal do kakšne primerne rešitve in da so želje po ponovnem delovanju rafinerije zgolj glas vpijočega v puščavi. 
Z grožnjami in izsiljevanjem, kot je bilo doslej, očitno ne bo več šlo naprej, tisti časi so za Nafto in Petrol že mimo. 
Čas je za trezen in predvsem ekonomski pogled na celovito problematiko Nafte, kajti ne čustva ne politika ne bodo oživili sposobnosti za preživetje njenih dejavnosti v okolju čedalje bolj neizprosne evropske konkurence.

"Dogaja se, da je po kolektivni pogodbi izhodiščna plača za tretji tarifni razred nekoliko nižja od minimalne, kar povzroča nemotivacijo," je dejala Jerkičeva in še razložila, da je večina delavcev v industriji zaposlena prav v prvih treh razredih.

(Potrebna bo zamenjava uparjalnikov)

Na samem posvetu so sicer največ govorili o konjereji pri nas, o kateri ugotavljajo, da je dobro organizirana preko republiške strokovne službe, ki že kakovostno vodi rodovniško knjigo po pasmah. 
Tudi rejska združenja po pasmah v glavnem že delujejo, pač pa slovenskim konjerejcem manjka krovna organizacija, ki bi povezala vse rejce in poskrbela za enoten nastop pred državnimi in drugimi organi, med drugim pa bi lahko skrbela tudi za uspešno lobiranje, kadar bi bilo potrebno.

Po zadnjih podatkih imamo v Sloveniji registriranih okoli 10.000 konj, konjereja pa je bila pri nas najbolj razvita med letoma 1921 in 1955, ko smo imeli preko 60.000 konj. 
Po letu 1955 je začelo število konj upadati, najbolj viden pa je bil padec med letoma 1975 in 1985. 
Kot pravi dr. Marjan Kosec, je razveseljiv podatek, da se število konj povečuje tudi v Sloveniji. 
Poleg številčnosti se v zadnjih letih spreminja tudi pasemska sestava konjske črede, v kateri sicer še vedno prevladujejo konji hladnokrvne in noriške pasme, ki jih je kar 78 odstotkov. 
Povečuje pa se tudi število toplokrvnih konj, predvsem kasačev in lipicancev. 
Prav z rejo kasačev se po mnenju strokovnjakov že lahko primerjamo s konjerejsko precej bolj razvitimi državami. 
(jh)

Kot je znano, je prejšnji četrtek zapadel v plačilo julijski račun HEP v višini 503 milijone tolarjev. 
Od tega približno 433 milijonov tolarjev za električno energijo in 70,3 milijona tolarjev za obveznosti za razgradnjo JEK. 
Ker je znano, da hrvaška stran ne priznava in tudi ne plačuje stroškov dekomisije, se je z zadnjim plačilom v višini približno 124 milijonov tolarjev zmanjšal samo njen dolg za električno energijo. 
Za dekomisijo HEP ob upoštevanju zadnjega računa z dne 20. avgusta dolguje za letošnje stroške razgradnje 701 milijon tolarjev, skupni letošnji dolg za električno energijo in stroške dekomisije pa se je s prejšnjih približno 3,3 milijarde tolarjev zmanjšal na nekaj manj kot 3,2 milijarde tolarjev.

Ministri Boris Frlec in Metod Dragonja na eni strani ter Mate Granić in Nenad Porges na drugi strani naj bi obravnavali večino neurejenih vprašanj med državama, med drugim zaplete z Jedrsko elektrarno Krško (JEK), problematiko štirih zaselkov ob Dragonji, Piranskega zaliva in dolgov Ljubljanske banke. 
V zvezi z JEK naj bi hrvaška stran zastavila vprašanje o slovenski vladni uredbi, s katero se je JEK preoblikovala v javno podjetje, s čimer naj bi po mnenju vladnih predstavnikov do sprejetja ustrezne meddržavne pogodbe premostili obdobje statusne neopredeljenosti položaja JEK. 
Hrvaški vlada pa meni, da je uredba sporna, saj naj bi Slovenija z uredbo presegla pravice, ki jih ima kot naslednica slovenskega ustanovitelja. 
(sta, vv)

V Krško naj bi dobili 686 ton novega vrhunskega jekla, ki ga je država (ali morda JEK sama) naročila, brez predhodnega večinskega soglasja občanov občine Krško, prebivalcev Posavja in solastnika objekta. 
JEK je objekt višje tehhnologije v naši državi, hkrati pa tudi objekt, ki lahko za vedno ogrozi življenje ljudi na prostoru Slovenije. 
Ali snovalci prenove JEK mislijo, da lahko s še živimi ljudmi počnejo, kar se jim zazdi? 
Morda?

Ker je davkoplačevalcev, Slovencev, ki bodo vplačali za Posočje, več kot milijon, bodo banke "pokasirale" preko 50 milijonov tolarjev.

In vlada oziroma davčna uprava je na TV izjavila, da bo njihov strošek za pobiranje denarja za Primorce preko 350 milijonov tolarjev!

Ali H. Žerdin,

LJUBLJANA, 25. - Položnice s popotresnim davkom so doslej poslali že nekaj več kot 771 tisoč davčnim zavezancem. 
Skupaj naj bi ti vplačali 3,487 milijarde tolarjev. 
Do konca prejšnjega tedna jih je obveznost poravnalo 45.796 in nakazalo 174,5 milijona tolarjev.

Gospa Wilf je nadaljevala: "Če bi bilo tako, kot si je izmislil, potem bi moral biti Ben tukaj. 
Ali ga kdo vidi? 
Nikjer ga ni, ker je v mestu. 
Torej končajte vse skupaj, gospod inšpektor!"

Tudi ostali so se vrnili v sobo. 
Gospa Wilf je vpila in se upirala, ko so jo policisti - tako kot Bena - odpeljali. 
Ben je bil popolnoma potrt.

LJUBLJANA, 25. - Danes ob 17. uri bo v novogoriškem športnem parku tekma petega kroga skupine B v evropski ligi za odbojkarje, v kateri bo Slovenija gostila Dansko. 
Slovenci so v zadnjih treh tekmah prav tolikokrat zmagali in bi z novim uspehom naredili zadnji korak h končni uvrstitvi med prve tri in s tem napredovanje v elitno evropsko skupino. 
Naši so Dance v gosteh že premagali s 3:0, toda Skandinavci so si že opomogli in v soboto v Tuzli nadigrali Bosance z istim izidom. 
Današnja tekma bo tako za obe reprezentanci glede napredovanja ključnega pomena. 
Pred tekmo je selektor Gregor Hribar optimist: "Dance smo sicer že premagali, vendar to še ne pomeni, da nam bo danes lahkó. 
'Vikingi' se nam bodo prav gotovo hoteli oddolžiti za poraz. 
Njihovo igro smo dodobra preučili. 
Če bomo v napadu zaigrali bolje, v ostalih prvina pa obdržali dosedanji nivo, lahko pričakujemo zmago. 
Seveda si želimo čimvečjo podporo občinstva." 
(jj, ml)

LJUBLJANA, 25. - Kolesarsko društvo Koper in turistično društvo Truške bosta v soboto, 29. avgusta organizirala kolesarsko dirko "Truške 98'". 
Start dirke bo ob 15 uri in 30 minut v Truškah, tekmovalci v večih kategorijah pa se bodo pomerili na 19,2 kilometra dolgi progi. 
Startnina za udeležbo na dirki znaša 1.500 SIT, na dan pripreditve pa 2.000 SIT. 
Vsi tekmovalci bodo prejeli tudi praktične nagrade, prvi trije uvrščeni v vsaki kategoriji pa še pokale.

Toda v Budimpešti je znala pozabiti na minule grenke trenutke. 
"Bojim se in imam mehke noge," je zaupala trenerju Juriju Kastelicu preden je odšla na start. 
Kljub strahu pred nastopom pa je odmislila možnosti na neuspeh in se odločno lotila zadnjega dejanja. 
V predteku je s tekmicami na stezi na hitro "pometla" in si že pred drugouvrščeno Francozinjo Fergovo pritekla debele štiri desetinke sekunde prednosti. 
V komajda uri premora do finala je znova napolnila "akumulatorje" in se brezkompromisno lotila še Svetle Dimitrove. 
"Tekla sem na vso moč in se trudila, da bi premagala tudi Bolgarko. 
A tokrat je bila premočna, kar pa mojega veselja ob kolajni ne zmanšuje. 
Zelo sem zadovoljna tudi s srebrno kolajno, ki mi izjemno veliko pomeni," je povedala Brigita, ki je v finalu z 12,65 dosegla svoj drugi izid v karieri.

BUDIMPEŠTA, 25. - Najboljšo slovensko uvrstitev na včeraj končanem 17. evropskem prvenstvu v atletiki v Budimpešti je z drugim mestom in srebrno kolajno dosegla Brigita Bukovec.

Miro Kocuvan (400 m ovire): KV 18. 
(50,54)

Nataša Erjavec (krogla): KV 17. 
(16,43)

V primorskem derbiju v Kopru so odločile večje izkušnje Gorice. 
"Kockarji" so na koncu, podobno kot v Celju, skoraj zapravili vodstvo. 
Očitno ima Gorica težave v končnicah tekem. 
Koper je v treh tekmah doma osvojil le točko, vendar je na vseh prikazal dobro igro in si priigral priložnosti, kar dokazuje, da ima kakovost, ki jo bo moral uveljaviti z neposrednimi tekmeci v boju za obstanek.

Od naših predstavnikov je bil najboljši Mišel Zupančič, vodilni v seštevku za DP

NEW HAVEN, 25. - Slovak Karol Kučera je zmagovalec teniškega turnirja v New Havnu. 
Kučera je v finalu s 6:4, 5:7, 6:2 premagal Hrvata Gorana Ivaniševića. 
Slednji se je po dvoboju tolažil z naslednjimi besedami: "Bil sem utrujen, moj backhand udarec pa mi nikakor ni šel od rok. 
Za nameček so svoje prispevali še linijski sodniki, ki so me večkrat oškodovali."

MONTREAL, 25. - Američanka Monika Seleš je svoj bančni račun odebelila za 150.000 ameriških dolarjev. 
Toliko je namreč prejela, potem ko je v finalu turnirja v Montrealu po 76 minutah s 6:3, 6:2 ugnala Španko Arantxo Sanchez-Vicario. 
"V Kanadi sem vselej dobro igrala. 
Dobro sem spočita, kar se je najlepše odrazilo na igrišču, saj mi je uspevalo vse," je bila vesela Seleševa. 
To je prvi tunir, ki ga je Seleševa osvojila letos in zanjo dober obet pred prihajajočim odprtim prvenstvom ZDA.

UMAG, 25. - Slovenski teniški igralec Blaž Trupej je izgubil finalni dvoboj teniškega turnirja futures (10.000 ameriških dolarjev) v Umagu. 
Boljši od njega je bil po dveh urah igre s 6:1, 3:6, 6:4 domačin Lovro Zovko.

Turnir za ljubitelje Alfe Romeo

Kliton znova v Ljudskem vrtu

Če odmislimo spodbuden nastop Rovana, še vedno solidne Bikarjeve in neizkušenega Acmana, ostane veliko preveč takšnih, ki so sporni. 
Izraz je pravzaprav premil, kajti mirne duše se lahko zapiše, da je v Budimpešto prišla cela vrsta takšnih, ki na evropskem prvenstvu nimajo kaj iskati.

Začaran krog? 
Če gre za tek na kratke proge, da. 
V tem primeru bo treba še naprej ujčkati tiste, ki so najboljši na vasi in so s tem več kot zadovoljni, ter se slepiti, da za napredovanje potrebujejo tudi tako elitno prvenstvo, kot je evropsko, češ, kje se bodo kalili za svetovno in olimpijske igre.

Če pa želimo našo atletsko piramido zgraditi pravilno, da ne bo tako zelo debela na dnu in vitka na vrhu, potem bo o teh "debelih" potrebno vsaj spregovoriti. 
O vsakem posebej, ne pa jim z ocenami o skupnem uspehu dajati potuho in jih s tem posredno celo nagrajevati. 
Ne samo zaradi tistih, ki si slavo in priznanje res zaslužijo, tudi zaradi atletike in pokroviteljev. 
In ne nazadnje tudi zaradi športnikov. 
Morda pa se v njih le skriva kaj več od tistega, kar so pokazali v Budimpešti.

RADENCI, 25. - Potapljačem in gasilcem iz Gornje Radgone, Radencev in Murska Sobote ter posebni potapljaški enoti ministrstva za notranje zadeve je šele včeraj, po skoraj celodnevnem iskanju, ob 18.05, uspelo najti utopljenega ribiča, ki je v nedeljo okoli 2. ure zjutraj utonil v gramozni jami pri ribiškem domu v Hrastju Mota pri Radencih.

Mesec dni pred olimpionikovo stoletnico (12. novembra) bodo predstavniki rotarijcev z vsega sveta v mariborskem v parku, po katerem se Leon Štukelj vsak dan sprehaja, zasadili sto različnih dreves, ki jih bodo podarila rotarijska društva z vsega sveta. 
Vsako drevo bodo označili z latinskim imenom vrste ter podatkoma, katero društvo ga je zasadilo in iz katerega dela sveta je.

Tolažilna nagrada

Ameriški raziskovalci pred novim podvigom

Skupne izdaje

Besedilo in foto:BRANKO VRHOVEC

Prvih sedem mesecev letošnjega leta je bilo po vsem svetu najtoplejših vse od začetka rednih vremenskih zapisov pred več kot sto leti. 
Enako velja od leta 1990 dalje. 
Britanski klimatologi so prejšnji teden objavili raziskave o zgodovini evropskega podnebja, ki kažejo, da že tisoč let ni bilo tako vročega stoletja, kot je naše.

Strokovnjaki za podnebne razmere pa so si bolj edini takrat, ko gre za težave pri raziskovanju podnebja; v en glas zatrjujejo, da gre za kaotične razmere. 
Atmosferski pojavi na Zemlji so tako kompleksni, da jih ni mogoče docela pojasniti, kaj šele, da bi jih zanesljivo napovedovali za nekaj let vnaprej.

3. 
Kitajska:

Visoke poletne temperature so se dvignile za 12 stopinj nad povprečje, ki je znašalo 29 stopinj.

7. 
Rusija:

Vročinski val s temperaturami prek 40 stopinj, obsežni gozdni požari v številnih delih države.

Po volilni zmagi na stara pota

Zahod, kot kaže, ni tvegal spora s Hun Senom ali obsodbe njegovega pohlepa po oblasti

Zato se ob sedanji Jelcinovi menjavi lahko pojavijo podobne težave kot ob sprejemanju Kirijenka za premiera. 
Duma ga je takrat sprejela (od 450 poslank in poslancev mora zanj glasovati navadna večina) ob odkritih Jelcinovih grožnjah, da jo bo razpustil. 
Duma je zdaj ponižana še bolj kot prej, saj mora nazaj sprejeti človeka (pa čeprav je Černomirdin zanjo morda dokaj znosna ponudba), ki ga je predsednik enkrat že zavrgel. 
Ob vseh gospodarskih problemih in veliki krizi Rusije se tako jasno kaže tudi politična kriza te velike države. 
Izvira iz ustavnega položaja predsednika. 
Ta ima bistveno preveč pooblastil in potem se dogajajo take stvari, kot se, da lahko dobesedno z eno potezo peresa odstavlja in postavlja vlade, iz politične anonimnosti povzdigne obetavne mladeniče, jih v kratkem času zavrže in iz polpozabe spet potegne izkušene kadre. 
Pri tem se ljudje samo nemočno sprašujejo, kdo mu šepeta na uho: mogočni oligarhi, nezadovoljni generali, tujina? 
Zdaj je Rusija še v slabšem položaju kot marca, ko je Jelcin odstavil sicer majavo vlado in sprožil še dodatno politično krizo. 
Černomirdinu bo verjetno preostalo samo reševanje sedanjega položaja in krpanje največjih lukenj, saj verjetno ne bo zmogel kakšnih radikalnih potez.

Američani so z ladjo blokirali reško pristanišče

Zaradi pristanka ladje, ki je dolga skoraj 300 metrov, je dobesedno zaprt del reškega pristanišča, vanj ni mogoče priti ne z morske ne s kopenske strani. 
Na ladji in na zabojniškem skladišču je kakšnih 400 vojakov in civilistov, ki skrbijo za logistične zadeve. 
Takoj ko je ladja pristala, so začeli z nje raztovarjati 800 zabojnikov in tovornjakov z opremo. 
Helikopterji so razstavljeni in zloženi po delih v zabojnike. 
Ko jih na ladji sestavijo, odletijo na letališče na otoku Krku, od tam pa po poskusnih poletih proti Tuzli in Sarajevu. 
Američani bodo v prihodnje tako vsake pol leta poskrbeli za zamenjavo svojih vojakov v Bosni in Hercegovini. 
Večina jih je iz prve konjeniške divizije. 
V Bosno in Hercegovino se vojaki pripeljejo naravnost iz Teksasa, oprema pa pride za njimi z ladjo do Reke, potem pa po železnici ali zraku tja, kamor je namenjena. 
Če se bodo v reškem pristanišču tokrat izkazali, bodo tudi v prihodnje lahko skrbeli za takšne prevoze.

Sodno zaslišanje nekdanje premierke

DARINKA KLADNIK

Zaradi vse večjega sodelovanja z mednarodnim RK je Slovenija spoznala, da je treba oblikovati medresorsko skupino, ki se bo ukvarjala z načeli mednarodnega humanitarnega prava, je pojasnil minister Frlec in dodal, da oblikovanje skupine že poteka.

Ob vseh teh globalnih problemih sogovornika nista mogla mimo enega najbolj perečih trenutnih vprašanj, in sicer Kosova. 
Sommeruga je izrazil veliko zaskrbljenost, kaj se bo zgodilo s približno 200.000 begunci in notranje razseljenimi osebami na Kosovu čez nekaj mesecev, ko bo prišla zima.

