Dobili smo:

Zavarovati šolarje ali ne?

Prek številke 988 sem nameraval dobiti informacijo, kdo me nadleguje iz omrežja 061 s številke 1602xxx. 
Klici na moj GSM so namreč pogosti. 
Ker imam vedno pri roki tudi telefonsko kartico, sem poklical iz telefonske govorilnice. 
Za kartico sem plačal na pošti 700 SIT. 
Torej je bilo prostih impulzov 25. 
Ko se je operaterka javila, jih je v nekaj sekundah izginilo 20. 
Ostalo jih je samo 5! 
Kdo me nadleguje, mi operaterka ni mogla povedati, samo namig: morda iz telefonske govorilnice, nekje iz omrežja 061. 
Poleg tega mi je prijazna dama povedala, da bi ves ta špas stal z navadnega telefona 5 (pet) impulzov oz. 91 SIT, če se ne motim. 
Torej prek kartice več kot 5-krat dražje. 
Kako bi bilo, če teh 20 impulzov na kartici ne bi bilo? 
Verjetno bi bil pogovor prekinjen, impulzi pa fuč.

Na rahlo oblačno nedeljo naju je kolesarska žilica zvlekla v Zgornjo Savinjsko dolino. 
Najina pot se je začela pri Rogovilcu, na vhodu v Robanov kot, cilj pa je bila Icmanikova planina na grebenu med Logarsko dolino in Robanovim kotom. 
Počasi kolesariva in začudeno ogledujeva začetek te idilične doline, ki je popolnoma zatrpana s parkiranimi avtomobili. 
Malo naprej še eno parkirišče in spet polno (parkirnina 300 SIT). 
Pripeljeva se do rampe, pred katero je znak, ki prepoveduje vožnjo z motornimi vozili. 
Glede na to, da nisva na motorni pogon, se skloniva in prečkava rampo. 
Toda posledice so takojšnje, kajti iz domačije ob rampi priteče starejša gospa in nama prepove, da bi pot nadaljevala s kolesi. 
Ne pomaga nobeno prepričevanje, ker »je to njena zemlja in lahko dela, kar hoče« itd. 
Pa tudi na znaku, ki so ga verjetno postavili kar sami, je označeno, da je kolesarjenje od tod dalje prepovedano.

5

Sto let organizirane govedoreje pri nas

Prevalje - Člani planinskega društva Prevalje ter planinci iz drugih krajev Koroške ter Slovenije bodo danes ob enajstih na slovesnosti na Uršlji gori (Plešivcu) proslavili 80-letnico PD Prevalje. 
Planinsko društvo Prevalje, ki šteje blizu dva tisoč članov, je naslednik mežiške podružnice SPD, ki so jo leta 1919 v Pliberku ustanovili slovenski zanesenjaki. 
Po koroškem plebiscitu 1920 so sedež društva prenesli na Prevalje, prvi predsednik pa je bil Dušan Senčar. 
Po drugi svetovni vojni so prevaljski planinci od Slovenjgradčanov prevzeli kočo na Uršlji gori, ki so jo kasneje večkrat obnovili in nazadnje še dogradili. 
Planinci s Prevalj na 1696 metrov visoki Uršlji gori vsako leto dvakrat pripravijo tudi kulturna srečanja. 
I. P.

»Zdaj je treba delati, saj nas čaka za 150 milijonov tolarjev že podpisanih naročil, načrti do konca leta pa se gibljejo v višini 450 milijonov tolarjev,« je povedal direktor LF3M in vodja proizvodnje v Iskri STI Jože Lombar. 
Stavkovni odbor se bo predvidoma sestal v ponedeljek zjutraj. 
Še včeraj namreč njihove zahteve niso bile izpolnjene. 
Predsednik stavkovnega odbora podjetja Iskra STI in član sindikata Neodvisnost Boris Kita je povedal, da so se v četrtek ponovno začela pogajanja med stavkovnim odborom in vodstvom podjetja. 
Ker je direktor kršil roke izplačila zaostalih plač (delavci so brez plače ostali od novembra do januarja), ki jih je določil aprila, so se odločili za stavko in postavili svoje zahteve. 
Direktor Iskre STI Marjan Dežman je predlog stavkovnega odbora o rokih izplačil zavrnil. 
V četrtek so delavci dobili izplačanih manjkajočih 20 odstotkov aprilske plače. 
Majsko naj bi dobili do 15. septembra, če bodo začeli z rednim delom. 
Kita je povedal, da naj bi direktor datum za izplačilo junijske in julijske plače sporočil šele po koncu stavke.

