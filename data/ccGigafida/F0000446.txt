shrani v shrambo

poslji izbrano stran prijatelju

Okrog pasu so mu privezali proletarci-vseh-dežel rdeč predpasnik in ga postavili pred bel štafelaj. 
Tam ga je že čakal mojster malar v belem ibercugu ter z vedrom bele barve, pleskarskim valjem, mikrofonom in navodili. 
Vse skupaj je bilo videti kot nekakšen nenačrtovan politično-dadaistični happening, izpadlo pa je še tem bolj pomilovanja vredno. 
Predsednik je pleskal po radiu, poznalo pa se ni - niti v studiu, kaj šele v etru. 
Je bila to konceptualna ali celo konceptualistična diverzija? 
Tega ne vemo zatrdno, imamo pa vse razloge, da dvomimo. 
Iz Milana Kučana so namreč še zadnjič naredili estradnega klovna, Milan Kučan sam je pa še zadnjič dobrovoljno pariral hudomušnim, spoštljivo nespoštljivim, sicer nezlonamernim, pa vendar mučnim uredniškim in voditeljskim prismodarijam.

