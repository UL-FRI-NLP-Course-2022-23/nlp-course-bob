Grah za reprezentanco

Na državnem prvenstvu je nastopilo 85 jadralnih padalcev, med katerimi so bili tudi vsi najboljši. 
Z uspehom na prvenstvu, predvsem pa s 4. mestom v zadnji etapi, se je Marjan Grah, ki ima letos za sabo že več dobrih nastopov in celo zmago, uvrstil na spisek kandidatov za državno reprezentanco za evropsko prvenstvo v jadralnem padalstvu, ki ga bodo letos pripravili v Preddvoru. 
Po točkah z dosedanjih tekmovanj je Grah, ki tekmuje pod pokroviteljstvom firme Malkom, na 4. mestu, v ekipi pa bo nastopilo 5 slovenskih jadralnih padalcev. 

