Južna veriga te gorske ogrlice obsega grebene Spodnjih Bohinjskih gora. 
V tem delu se greben od sredogorskega pričetka na Ratitovcu postopno vzpenja do prvih dvatisočmetrskih višin nad Komno. 
Zahodna veriga obroblja planote Komne in Dolino Triglavskih jezer. 
V njej so že pravi gorski velikani kot Plaski Vogel in Lepa špica. 
Najvišja pa je severna veri-ga, v kateri nad gozdom visokih vrhov kraljuje gorski prvak Bohinja in slovenskih gora - Triglav. 
Mejni bohinjski greben se nato postopoma znižuje proti vzhodu in onstran Draških vrhov utone v pokljuških gozdovih.

Srednja "nadstropja" Bohinja sestavljajo planote, ki obkrožajo dolino na povprečni višini 1400 do 1600 metrov. 
Pričenjajo se na Voglu, se razširijo čez prostranstva Komne in Triglavskih jezer, najbolj pa se razmahnejo na širjavah Fužinskih planin severno nad Bohinjskim jezerom. 
Tu se gorski svet v mogočnih stopnicah vzpenja k največjim višinam. 
Onstran globoke zareze Voj se prično nekoliko nižje ležeče in zato povsem gozdnate planote Pokljuke.

Zgornja dolina je bolj sončna in gorka od Spodnje in predstavlja zgodovinsko središče Bohinja. 
Največji naselji sta Srednja vas in Stara Fužina, vmes se stiska k vznožju mogočne stene slikovita vasica Studor. 
V zgornjem delu doline, tik preden se ta skozi kanjon Korita prevesi v Spodnjo dolino, ležita Češnjica in Jereka. 
Na bregovih nad Zgornjo dolino se sončijo domačije Podjelja, najvišji bohinjski vasi pa sta Koprivnik in Gorjuše, ki že pripadata območju Pokljuke. 
Te vasi so še v marsičem ohranile prvobitnost starega Bohinja, ki pa jo je težko prepoznati v sodobni preobleki.

"Mi Bohinjci sredi raja"

Eno najbolj krvavih bojišč prve svetovne vojne, soška fronta, je tudi v Bohinju pustilo močne in še danes vidne sledove. 
Zlasti na Komni je najti številne razpadajoče ostanke vojaških objektov, ki so služili tedanji avstrijski vojski v bojih na Krnu. 
Pretresljiv spomenik tega krutega časa je lepo urejeno in negovano vojaško pokopališče v Ukancu. 
Tihi kraj leži v gozdu blizu spodnje postaje vogelske žičnice. 
Na novo je urejeno tudi vojaško pokopališče na griču Rebro nad Bohinjsko Bistrico.

Praktični napotki

Nezahtevno brezpotje: Tura je speljana prek bolj ali manj prehodnega brezpotnega sveta. 
Pri hoji ni potrebna uporaba rok. 
Hodimo čez drn in strn, mestoma pa sledimo stečinam ali ostankom poti. 
Nujen je dober smisel za orientacijo. 
V megli je po takem svetu skoraj nemogoče najti pravo smer. 

Zelo zahtevna označena pot: Tura je v celoti speljana po markiranih poteh, kjer je uporaba rok nujna. 
Varovalne naprave omogočajo prehod prek težjih mest, sicer bi bilo potrebno varovanje z vrvjo. 
Ture zahtevajo izurjenost in dobro pripravljenost. 
Ni za vrtoglave. 

(PD Ljubljana - matica)

DOSTOP: Glej izlet št. 12.

Najglobljo konto za Pršivcem zapolnjuje kar veliko jezero. 
V zelenkasti gladini odsevajo trume mogočnih smrek, okoliških vrhov pa skoraj ni videti. 
Globel z jezerom je zazrta sama vase in ne potrebuje dodatnega okrasja. 
Tradicionalno srce planine, sirarca, se je že pred mnogimi leti ustavilo. 
Na mestu sirarce stoji danes velika, udobno opremljena planinska koča - edina v osrčju Fužinskih planin. 
Ta kraj še ne pripada visokogorju in ga radi obiskujejo tudi izletniki. 
Koča je odprta v poletni sezoni in ob nekaterih praznikih. 
Ture št. 15, 33-36, 48.

Mogočna stavba stoji ob eni najbolj obljudenih triglavskih prometnic. 
Staroslaven južni bohinjski pristop so utrli že "štirje srčni možje" - prvopristopniki našega očaka. 
Razgledna planotica Ledine leži prav ob vznožju vršne zgradbe Triglava, prav tu pa je stalo že prvo zavetišče "Triglavski tempelj". 
Dom je nekdaj z nazivi častil kronane glave (Marija Terezija, Aleksander), danes pa nosi lep gorski zaščitni znak, ki je, upajmo, trajnejša vrednota. 
Planika je odprta v poletni sezoni, vendar bo tudi zimski obiskovalec Triglava našel skromno zavetje. 
Tura št. 49.

V Staro Fužino se lahko sprehodiš po cesti, lepša pa je pot čez polja za jezerom. 
Jedro vasi se skriva za znamenitim morenskim grebenom ob rečici Mostnici. 
Ime spominja na starodavno bohinjsko železarstvo, ki je ugasnilo pred sto leti. 
Edini pomnik te dejavnosti je Zoisov dvorec v zgornjem delu vasi. 
Danes se Fužinarji ob kmečkih opravilih vedno bolj posvečajo turizmu. 
V vasi je zanimiv in lepo urejen Planšarski muzej, med vaške znamenitosti pa spada tudi prijazna Mihovčeva gostilna, ki se med drugim ponaša z imenitno staro lajno. 
Vas zapustiš pri cerkvi sv. Pavla in poiščeš stezo ob vznožju Studorja. 
Ko čez četrt ure stopiš na cesto, te pozdravi znamenita gruča kozolcev, ki je edinstven spomenik ljudskega stavbarstva. 
Takoj za kozolci vstopiš v vasico Studor, stisnjeno k vznožju navpične stene istoimenske gore. 
V vasi je nekaj lepo ohranjenih hiš tradicionalnega alpskega tipa z "ganki". 
Stara Oplenova domačija je preurejena v hišo - muzej. 
Razstavljeni predmeti in staroslavna črna kuhinja nudijo dragocen pogled v način življenja naših prednikov. 
Iz Studora pelje vaška cesta v Srednjo vas. 
Pred prihodom železnice, ki je kot bohinjsko prestolnico ustoličila Bohinjsko Bistrico, je bila Srednja vas središče Bohinja, kar poudarja mogočna cerkev sv. Martina. 
Žal je Srednjo vas pred desetletji opustošil strahovit požar in potem ni bila več obnovljena v tradicionalnem slogu. 

Dobrava je nizek, planotast hrbet, ki se vleče vzdolž Spodnje doline med Bistrico in Poljem. 
Vzpenja se južno od Save kot nekakšno vznožje Spodnjih gora. 
Dobravo prekrivajo prostrane, rahlo valovite senožeti. 
Goličave poživljajo značilne leskove žive meje in manjši gozdiči. 
Sprehod čez te razgledne, sončne poljane ob vznožju velikanov je eno najlepših bohinjskih doživetij. 
Na poti čez Dobravo se ti drug za drugim prikažejo vsi okoliški vrhovi, spodaj pa se med polji stiskajo vasice. 
Med drevesi opaziš temne tolmune Save. 
Prelepo je tu v zgodnji pomladi, ko v senčnih zakotjih ležijo še zadnje krpe snega, prisoje pa so polne cvetja. 
Mikavno nasprotje med zelenečim bukovjem in bleskom zasneženih gora spada med čare pomladi v Bohinju. 
Tudi jeseni, ko so kmetje pospravili zadnjo otavo in se lahko po mili volji sprehajaš čez senožeti, te bo Dobrava očarala s svojo pisano obleko. 
Poseben mik pa ima Dobrava v snegu. 
V času, ko še nismo poznali žičnic, smo bohinjski mulci na Dobravi vsak dan napravili pravo smučarsko turo in obrali enega za drugim vse očarljive griče. 
Tudi danes je zasnežena Dobrava zelo obiskana, saj je polna tekaških smučin. 

5

Kako slikovito in lepo ime krasi ta neznani, v gozdnem zakotju pod Jelovico skriti slap! 
Saj res ni kaj posebnega, toda, ali je lepota vzročno povezana z veličino? 
Po videzu spominja Grmečica na slavni Peričnik, saj pada po zraku čez previsni spodmol v globok tolmun. 
Skalnati zatrep leži onstran Save nasproti vasi Nomenj. 
Vozilo pustiš pri mostu ob zaselku Log (točno pod Peračico!). 
Vasica leži onstran Save, za hišami pa levo krene kolovoz, ki se kmalu približa reki in po polurni hoji pripelje h Grmečici. 
Nad slapom si je potok izdolbel slikovita korita, ki si jih je mogoče ogledati, saj se prav čez slap požene kamnit mostič, od koder se stezica vzpne do roba tesni.

VIŠINSKA RAZLIKA: 1009 m

Pogled drugam

Z Gorjuš 1.30 ure

Enotno sleme Ratitovca le narahlo valovi. 
Med Tanderškoglom nad Sorico in Kosmatim vrhom na vzhodu, ki sta vogelna kamna Ratitovca, še nekaj vzpetin nosi imena, najvišji pa je Altemaver nad Krekovo planinsko kočo. 
V tem predelu vsepovsod prisotna nemška imena bi presenečala, če ne bi vedeli, da v lepih vasicah spodaj na Danjarski planoti živijo potomci davnih tirolskih naseljencev. 
Strmo odsekana južna stran gore je pravo nasprotje severni, kjer blage goličave prav kmalu potonejo v jelovških gozdovih. 
Ob vznožju najvišjih vzpetin leži bohinjska planina Pečana.

Vrneš se po isti poti.

Izletnik v visokogorju

TEŽAVNOST: 

Prostrana planina leži na robu planote zahodno nad začetkom Voj. Travniki se raztezajo na vse strani globoko v gozdove. 
Prelepo je tu spomladi, ko prekriva planino živopisana preproga. 
Trate so na drobno vzvalovljene, kar je posledica delovanja davnih ledenikov (ledeniške grbine). 
Številne hišice le v manjši meri služijo svoji prvotni nalogi in so večinoma preurejene v vikende.

Če boš šel ves čas peš, odidi pač po cesti proti Vojam. 
Odcep markirane poti, do koder se večina pripelje, je kak kilometer nad vasjo (kažipot). 
Kolovoz se kmalu skrije v gozd. 
Tri dolge serpentine pripeljejo v dobre pol ure hoda na rob planote, kjer strmina popusti. 
Kmalu te kažipot povabi v levo k bližnjemu spomeniku padlim železničarjem. 
Ta stoji na prelepem razgledišču visoko nad Bohinjskim jezerom. 
Pomol je priljubljeno odskočišče padalcev in zmajarjev. 
Takoj zatem stopiš na prve travnike Vogarja nekaj minut pod kočo. 
Kamniti kolovoz lahko v veliki meri obideš po nemarkirani stezi na levi, ki pelje čez porasli greben Planica. 
Bližnjica je bolj v rabi na sestopu kot gor grede. 
Vrneš se po isti poti.

ČASI:

Krstenica-Voje-Stara Fužina 3 ure 

16 Nezahtevna označena pot

Zajamniki

Podjelje (pribl. 800 m) je vasica, raztresena po strmih senožetih visoko nad Zgornjo Bohinjsko dolino. 
Podjelci se radi hvalijo, da ne poznajo revmatizma, saj na te visoke prisoje ne seže dolinska megla. 
Sem gor pripelje asfaltirana cesta z Jereke v Zgornji dolini (dobra 2 km).

NADMORSKA VIŠINA: 1482 m

Koča na Soriški planini, 1306 m; tod mimo pelje cesta iz Bohinja v Selško dolino ali v Baško grapo (iz Bohinjske Bistrice 12 km). 
Prijetna pešpot se vije iz Bohinjske Bistrice (odcep pri zadnjih hišah ob cesti na Jelovico) mimo vasi Nemški Rovt in čez samotne senožeti Strme (markacije, 2.30 ure).

TEŽAVNOST: 

SESTOP: 

Čez Koblo pelje transverzala, ki veže Baško sedlo s Črno prstjo. 
Po njej sestopiš proti vzhodu (vmes prečiš s cvetjem bogati Bisagarjev rovt) na Baško sedlo, 1273 m. 
Tu čez je v prejšnjih stoletjih tekla glavna bohinjska prometnica, saj je bil Bohinj takrat tesneje povezan s Primorsko kot z Gorenjsko. 
Nekoliko pod sedlom stopiš na gozdno cesto, ki pa jo kmalu zapustiš v levo. 
Znajdeš se na smučarski progi, ki se čez gozdnato sedelce prevesi v dolino. 
Najbolje je iti po cesti levo in sestopiti po smučišču!

ČASI:

VIŠINSKA RAZLIKA: 1040 m

Raskovec 

VIŠINA IZHODIŠČA: pribl. 950 m

TEŽAVNOST: 

Raskovec in njegova zahodna soseda Rodica imata precej skupnih potez. 
Enaka višina, podoben videz, v enoten zid združene primorske strmali, privlačna smučarska pobočja, spodaj pa dve podobni bohinjski planini. 
Pod Raskovcem Poljana, tu Suha. 
Nekaj pa ju vendarle močno loči: Raskovčev vrh uživa blagodejno samoto, čez Rodico pa pelje planinska transverzala. 
Tako je naša gora skupaj z "botanično" Črno prstjo in "turistično" Šijo med najbolj obiskanimi v spodnji bohinjski verigi. 
Zasluženo! 
Lepo piramidasto obliko kaže zlasti proti vogelskim smučiščem. 
Trikotno vršno pobočje visoko cenijo smučarji, kot tudi stopničasto dolino, ki se spušča na Suho. 
(Visokogorske smuke nevajeni občudovalci Rodice z varnih vogelskih smučišč se lahko pridružijo bohinjskim alpinistom na vsakoletnem organiziranem spustu z Rodice, ki je običajno v aprilu!) 
Kot vse spodnjebohinjske gore slovi tudi Rodica po bogastvu planinskega cvetja in razkošnem razgledu. 
Na goro pripeljejo štiri poti. 
Dve bomo opisali kasneje, ko se bomo napotili po grebenih na Črno prst (izlet št. 45). 
Tu pa je opisan vzpon neposredno iz doline. 
Tura je "visoka", pot pa nikoli preveč strma ali naporna. 
Vmes vabi prijetno počivališče na planini Suhi.

Krstni boter smučišč in planin

Rjava skala ("Vogel", izleta št. 7 in 26), kamor se lahko pripeljemo tudi z žičnico.

28 Zahtevna (delno) označena pot

IZHODIŠČE: 

OPIS: 

ČASI:

NADMORSKA VIŠINA: 2348 m

Po poti, ki pelje na Komno, sestopiš v pol ure v dolino Lopučnico. 
Tu jo ubereš desno proti sedlu Velika vrata. 
Markacijam slediš precej visoko, ko pa se pot obrne v levo na pobočje zanimivega vršiča Skodelice, se poslovi od civilizacije. 
Brezpotni vzpon poteka v dosedanji smeri (severozahod), kar pa je le splošna orientacija, saj te v resnici čaka zapleten slalom skozi kraške blodnjake in prehode med rušjem. 
Ko se strmina unese, stopiš na planoto Zgornje Komne, kjer se bo pravi vzpon šele pričel. 
Svet je tu prijaznejši, iglasta nadloga se redči in prepušča mesto visokogorskim travam. 
Vmes se bleščijo skalnati lašti, kjer občuduješ fantazijo večnega kiparja - vode. 
Čez škraplje hodi previdno, saj so nekatere ostre kot nož, vmes pa prežijo nevarne razpoke. 
Po bogastvu kamnitih skulptur zlasti slovi vzpetina na desni - Gladki Lašt, 2100 m, na levi pa se pne mogočni vrh Čela, 2228 m. 
Tako dosežeš zatrep ob vznožju Plaskega Vogla. 
Pristopni greben imaš na desni, nanj pa splezaš čez strmo skrotje tik nad vznožjem. 
Greben ni posebno zahteven, tu in tam pa boš moral vendarle malce poplezati. 
Svet postaja vedno bolj kamnit, končno pa pogled splava v globino, kjer se blešči srebrni trak Soče.

TEŽAVNOST: 

Triglavska jezera-Lepa špica 2.30 ure

Lepa špica-Prehodavci 2.30 ure

Skupaj 6-7 ur

Kanjavec je ob Triglavu drugi najvišji bohinjski vrh. 
Kljub temu pa se planinci bolj malo zmenijo zanj, čeprav v trumah hitijo čez njegove boke proti "svetišču". 
Gora je vozlišče vseh grebenov med Velim poljem in Trento, vladar kamnitega kraljestva - golih pustinj Hribaric z zasneženimi vrtačami in previharjenimi slemeni. 
Med raskavim pečevjem se komaj zasveti kaka bilka. 
Svoje pomembno mesto med velikani Julijcev bolj kot Bohinjcem razodeva Trentarjem z veličastno severno steno.

Nekaj korakov za cestno zaporo se v desno požene strm, neoznačen kolovoz. 
20 minut nad Blatom se na manjši izravnavi levo (težko opazno) odcepi lovska pot, ki se strmo vzpne čez vznožno stopnico, nato pa teče prav zložno proti levi. 
Pri lovski koči se prijetna gozdna steza obrne desno in v kratkem pripelje na spodnje travnike planine Krstenice, 1655 m. 
K stanovom te pripelje nekajminutni vzpon (voda). 
Čez lepe travnike se vzpneš do najvišje točke planine pod rušnatimi pobočji prvega Stoga. 
Z razglednega slemena krene čez Stogov desni bok (sprva) kar dobra steza, ki jo označujejo redke črne markacije. 
Na prostranem pašniku boš pot najbrž izgubil, a jo boš malo višje za robom spet ujel. 
Popeljala te bo vodoravno med macesni na sedlo med Krsteniškim in Jezerskim Stogom. 
Ta se kaže kot lepo oblikovana skalnata piramida. 
S sedla se vije proti skalnati glavi shojena potka med rušjem. 
Ko trčiš v neizprosno gladke pečine, je treba zaviti levo na travnato pobočje, ki se zgoraj stožčasto zoži v strm žlebič. 
Ta te popelje na vršni greben tik pod najvišjo točko. 
Zahodni razgled je ujet med sive glave fužinskih gora, vzhodna stena pa je pravo brezno, kjer se pogled ustavi šele na zelenih travnikih Voj. Triglav kaže malo znano lice. 
Če piha južni veter, boš slišal oddaljene krsteniške zvonce.

Mišelj vrh je lepa in postavna gora nad Velim poljem. 
Njegov vitki, mogočni stožec občudujejo množice naskakovalcev Triglava na poti mimo Vodnikovega doma. 
Marsikomu se vzbudi želja, ki pa ob pogledu na vrtoglave stene in travnate strmali Mišelj vrha ponavadi ostane neizpolnjena. 
Tako je velski lepotec svojo tisočletno samoto očuval do danes. 
Redki brezpotniki, ki se od časa do časa potrudijo nanj, ne napravijo več škode kot tropi gamsov. 
Ti uživajo na Mišelj vrhu pravi paradiž, podobno kot pozvanjajoče črede spodaj na planinah. 
Prav nič se ni čuditi, da nosi gora ime zaščitnika pastirjev sv. Mihaela. 

(3 ure) ali Stare Fužine skozi Voje (4-5 ur). 
Vzpon na Mišelj vrh lahko opraviš v enem dnevu s Pokljuke, grebensko prečenje pa terja spanje v Vodnikovem domu.

Vernar 

SESTOP: 

TEŽAVNOST: 

VIŠINA IZHODIŠČA: 1438 m

Tosc in Draški vrh sta nerazdružljiv, vendar povsem nasprotujoč si par. 
(Vesela družba pri Mihovcu na Fužini ju je nekoč duhovito označila: to sta bohinjska Stan in Olio.) 
Prvi ves nabuhel in okoren, drugi pa mladeniško vitek in eleganten. 
Draški vrh v resnici spada med gorske lepotce. 
Pravilna piramida s priostrenim vrhom je oblika, ki na planinskem lepotnem tekmovanju prinaša največ točk. 
Spomnimo se samo Jalovca ali Špika! 
Seveda je tak lepotec magnet za planince - čeprav na Draški vrh niso segle markacije, se vzpona ni treba bati. 
Bohinjska stran je blaga in vsepovsod prehodna. 
Po grebenu s Studorskega prevala so si številni obiskovalci shodili kar dobro stezo. 
Veliki Draški vrh je prvak gorske skupinice, ki obkroža Konjščico. 
To je "vsestranska" gora, ki poleg planincev razveseljuje tudi smučarje in plezalce. 
Slednjim ponuja v veličastni steni nad Krmo odlične, težke smeri. 
Gladka pobočja brez večjih prepadov pa vabijo v času smuke. 
Spust z Draškega vrha je med najlepšimi in to ne le v Bohinju! 
Torej spada naš lepotec med "dolžnosti" vsakega gorniško naravnanega obiskovalca Bohinja. 
Tudi po lepoti razgleda gora tekmuje s sosednjim Toscem.

Sicer pa Viševnik ni tako blag, kot ga skuša prikazati zgornji odstavek. 
S Pokljuke je videti kot strma ostrica, razbrazdane strmine nad Konjščico pa so sploh prava alpska divjina. 
Razgled z vrha najprej trči na grebene okoli Konjščice, potem pa splava proti triglavskim višinam. 
Gora visoko in strmo raste neposredno iznad pokljuških gozdov, zato nudi še posebno lep pogled na to zeleno, valovito prostranstvo.

Vrhovi nad Lipanco

Blejska koča na Lipanci, 1630 m; do sem pripelje markirana pot s Pokljuke. 
Od asfalta se odcepi pri kažipotu malo dalje od odcepa k Šport hotelu. 
Pot pelje čez prostrano in razgledno planino Javornik, 1295 m, prekorači dve gozdni cesti, nato pa se vzpne po gozdu in skozi travnato dolino do Lipance. 
Od asfalta poldrugo uro. 
Še krajši dostop omogoča gozdna cesta od Mrzlega studenca (pri križišču bohinjske in blejske ceste), ki se konča v gozdu pol ure pod Lipanco (Na cesti pazi na kažipote!). 
Obstajajo še druge možnosti.

Z vrha sestopiš proti zahodu, z bližnjega sedelca pa se spustiš levo na nadaljevanje prečne poti. 
Ta te kmalu pripelje na preval Lipanska vrata. 
(Tu si lahko vzameš še Lipanski vrh!) 
Na Lipanco se spušča udobna pot po zložni dolini. 

Rjava skala - "Vogel", 1540 m; dostop z žičnico iz Ukanca 

Od Ski hotela sta visoko pod vrh Šije napeljani dve sedežnici, od katerih pa v poletnem času (občasno) obratuje le spodnja. 
Sicer pa vzdolž žičnice vodi zložna markirana pot, ki se skuša izogniti grdo razriti smučarski progi. 
Vzpetino Orlov rob, 1800 m, kamor seže najvišja žica, obide steza na desni in pripelje na sedlo ob vznožju Šije. 
Nekoliko višje se vodoravno čez pobočje vije pot z oznako 1, kar pomeni, da je pripeljala semkaj iz Maribora in vodi v Ankaran. 
Tej planinski magistrali boš sledil proti vzhodu. 
Kmalu se na širokem slemenu razprostro primorska prostranstva, ki te bodo skupaj z gradovi Julijcev onstran Bohinja spremljala vso pot do Črne prsti. 
Nad prevalom, kjer komaj opaziš priključek poti s Suhe (izlet št. 25), se pobočje zložno vzpne na prvi vrh - Rodico, 1966 m. 
Greben proti Raskovcu je oster in prepaden. 
Pot se mu umakne na izpostavljena pobočja. 
Zdaj hodiš po primorski zdaj po bohinjski strani. 
Najzahtevnejši del ture terja zbranost in previdnost. 
Vrhu Raskovca, 1967 m (izlet št. 24) se steza izogne čez primorsko strmino. 
Kratek ovinek na travnato teme pa se spodobi, saj je to končno najvišja točka našega prečenja. 

Rodica-Črna prst 3.30 ure

Skupaj 8-9 ur

Zdaj je na vrsti vrhunec ture - vzpon na Veliki Draški vrh, 2243 m (izlet št. 42). 
Nanj se povzpneš po grebenu naravnost s prevala. 
Nad vznožno strmino, kjer je v napoto nekoliko rušja in skal, je hoja po razglednem grebenu velik užitek. 
Številni obiskovalci so tu gori shodili kar dobro stezo. 
Vršni razgled, v katerem seveda dominira Triglav, s katerim si stojiš dobesedno iz oči v oči, je tudi izredno "globok", saj se je pod nogami odlomil mogočen prepad nad Krmo. 
Z vrha sestopiš čez strmo, vendar lahko prehodno vzhodno pobočje in se znajdeš na prelepih zelenicah sedla med Draškima vrhovoma. 
Pred teboj je spet zahtevnejši del ture: prečenje Malega Draškega vrha.

Z Vodnikovega doma se lahko spustiš v Voje (izlet št. 49), turo pa boš najlepše zaokrožil s sestopom čez Konjščico in Uskovnico v Staro Fužino (št. 17, 41, 49).

Laz-Vodnikov dom 4 ure

Rudno polje, 1340 m, je pokljuška planina ob vznožju Viševnika. 
Do sem pripelje asfaltirana cesta (iz Bohinjske Bistrice 23 km, z Bleda 22 km). 
"Triglavska magistrala" se prične pri vojašnici. 
Pot pa si lahko skrajšaš še za pol ure, če z Rudnega polja nadaljuješ po gozdni cesti še 3 km do parkirišča, 20 minut pod planino Konjščico. 

OPIS: 

Takoj za vojašnico krene desno zložna gozdna cesta. 
Malo nad gozdarsko kočo (10 minut nad Rudnim poljem) se markacije poženejo levo v gozd. 
Prvi vzpon traja slabe pol ure, nato pa pot krene levo in preči pobočja nad planino Konjščico. 
Ob vznožju divje grape pod Viševnikom se prične nov vzpon, ki kmalu pripelje v lepo krnico Jezerce v osrčju skupine Draških vrhov. 
Malo prej se priključi pot iz Konjščice, ki jo uporabiš, če si se odločil za v izhodiščnem odstavku omenjeno bližnjico (glej izlet št. 17!). 
V Jezercu se obrneš levo in se mimo stalnega izvira vzpneš po zložni dolini na Studorski preval, 1892 m, kjer se odcepi desno "pot" na Veliki Draški vrh (izlet št. 42). 
Lep pogled na Bohinjsko dolino in Spodnje gore je uvod v najprijetnejši del ture - sprehod čez zajeten Toščev trebuh. 
Pot se brez omembe vrednih vzponov vije čez strmo, razgledno pobočje, izredno bogato s planinskim cvetjem. 
Kmalu za izpostavljenim, a varnim prehodom čez umetno izsekano polico se pot vzpne čez prag Velega polja. 
Tu se prvič prikaže očak in to res v največjem sijaju. 
Ne gre pa zanemariti zares lepega razgleda na celotno gorsko okolico Velega polja, ki ji ob Triglavu vlada postaven Mišelj vrh. 
Na zahodu samevajo vrhovi fužinskih gora s kopastim Debelim vrhom na čelu. 
Tu planinca pogosto preseneti čredica kozorogov. 
Kmalu stopiš pred duri Vodnikovega doma, 1817 m, ki stoji na pobočju visoko nad prostrano dolino Velega polja, od koder je slišati oddaljene kravje zvonce. 
Marsikateri triglavski kandidat pride semkaj tudi po poti iz Voj (izlet št. 2). 
Ta pristop je strm in naporen, nudi pa posebno zadoščenje, saj se ta pot loti Triglava prav od vznožja. 

Pokljuka-Vodnikov dom 3 ure 

Skupaj vzpon 7-8 ur 

IZHODIŠČE: 

Vodnikov dom-Voje-Stara Fužina 3-3.30 ure

Bogatinska vratca 109, 110, 150

Fužinske planine 13, 21, 31, 32, 45, 76-78, 121- 123, 127, 154, 155

Gladki Lašt 113

Kal 25, 72, 155

Kanjavec 21, 35, 111, 122, 162

Kok 49

Nemški Rovt 13, 67, 91

Planina na Šehu 83

Planina Poljanica 111

Podbrdo 96

Šija 70, 71, 99, 102, 148

Triglav 12, 14, 18, 24, 33, 34, 45, 81, 122, 128, 131, 134, 152, 158-163

Ventija 98

Viševnik 21, 81, 138-140, 151, 152, 159, 160

Zagradec, rovt 60

7. 
Slovenija - Plezalni vodnik. 
Ljubljana: Sidarta, 1999. 

3. 
Julijske Alpe - Vzhodni del, 1:50.000. 
Ljubljana: PZS, GZS, 2000.

