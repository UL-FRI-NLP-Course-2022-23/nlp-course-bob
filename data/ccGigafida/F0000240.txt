Konec nelagodja?

gostovanje 2. 12. 2000

Igralske ekshibicije

»Imate pri vas kakšno skladišče, kjer bi lahko delali prestave?« je Jožeta Mermala, predsednika uprave BTC, d. d., vprašala znana dramska igralka Polona Vetrih na bežnem srečanju. 
Slabo leto in pol zatem se je rodilo gledališče. 
Teater Komedija BTC se imenuje nov oder, ki bo domoval v Kongresni dvorani Mercurius na Šmartinski cesti 152, umetniško vodstvo pa je prevzela Polona Vetrih. 
Gledališče bodo krstili 8. decembra s premiero monokomedije W. Russella Shirley Valentine v režiji Borisa Kobala. 
Igrala bo pobudnica novega teatra.

Kako jim bo to uspelo? 
Pripravili so umetniški koncept, ki sloni na uprizarjanju odličnih tujih in domačih komedij, sodelovanju vrhunskih gledaliških ustvarjalcev, vzdrževanju visoke uprizoritvene ravni, gledališču, ki je namenjeno širokemu krogu obiskovalcev, ki ne bo nikoli podleglo populizmu, cenenosti ali uprizoritvenim trivialnostim, pospeševanju domače komediografske ustvarjalnosti ... 
Gledališče ima 200 sedežev, vstopnice pa bodo prodajali na blagajni Cankarjevega doma, ki bo skrbel tudi za postprodukcijo predstav. 
J. Š. A.

