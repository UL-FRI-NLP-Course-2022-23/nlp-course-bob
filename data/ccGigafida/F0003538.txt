Izvoz večji od uvoza

Indija Koromandija se širi tudi na vzhod

V Aziji je revščina, v Afriki je še večja revščina, tudi v Latinski Ameriki je revščina, pa se nam zdi daleč, ker je onstran velikega morja, zato nikogar posebej ne moti. 
Iz Azije, Afrike in Latinske Amerike se milijoni oči obračajo proti severu, nekam v nov svet, kjer so obljubljene dežele, take z velikimi hišami in širokimi, tlakovanimi ulicami. 
Take, kjer je mogoče najti delo, ki ga doma v Afriki, Aziji ali Latinski Ameriki ne bo nikoli, vsaj naslednjih nekaj desetletij še ne. 
Lačni, ki bi radi preživeli, in manj lačni, ki bi radi živeli bolje, kot živijo zdaj, se ne zadovoljijo samo s pogledi proti severu, ampak oprtajo culo na ramo in se poskušajo prebiti v lepši svet, vsak v svojo Indijo Koromandijo.

Včasih so Indiji Koromandiji, ki zares obstaja samo v sanjah in v pesmi, v bolj robatem, vsakdanjem jeziku rekli Amerika ali Avstralija. 
Na daljne celine, v Ameriko in Avstralijo, so se podajali poskušat srečo reveži iz Evrope. 
Če vas kdaj pot zanese v današnjo, že precej drugačno Ameriko, ki je Indija Koromandija predvsem še za Latinsko Ameriko, ne smete zamuditi priložnosti. 
Če ne veste, da imate vsaj daljne sorodnike onstran luže, vam bo to razkril računalnik na otoku Ellis pred vhodom v New York, kjer so na začetku našega in konec prejšnjega stoletja skrbno popisali vsakogar, ki je priplul čez Atlantik, in ga, revnega kot cerkvena miš, morda tudi polnega bolh in uši, posuli z diditijem. 
Odtipkajte v računalnik svoj priimek in v naslednjem trenutku vam bo pametni stroj sporočil, od kod iz slovenske dežele so bili vaši soimenjaki, ki so prišli iskat srečo v Novi svet. 
Ni vrag, da ne bo pri kakšnem Novaku ali Kovaču napisano, da je prav iz vaše vasi, ki je zdaj imenitna in je morda celo že mesto, prav gotovo pa občina ali dve.

dnevne novice in mnenja

Spremenjena metodologija - Lani se je poraba umetnih gnojil dvignila na 180.707 ton

Večja sprememba pa je nastala pri računih intenzivnosti gnojenja. 
Medtem ko smo v Sloveniji leta 1996 po lanskih podatkih pognojili v povprečju z 278 kilogrami umetnih gnojil na hektar obdelovanih zemljišč, smo lani na tak hektar nasuli 440 kilogramov mineralnih gnojil. 
To bi pomenilo, da se je poraba gnojil na hektar povečala za dobrih 58 odstotkov. 
Vendar pa je povečanje precej manjše, namreč 10,6-odstotno. 
Statistični urad namreč opozarja, da se je količina porabljenih mineralnih gnojil povečala zato, ker je statistični urad lani zaradi spremenjene metodologije popravil podatke o obdelovalnih zemljiščih za leta od 1992 do 1996. 
To pomeni, da je ugotovil manjši obseg obdelovanega. 
Če pa isto količino porabljenih gnojil delimo z manjšim številom hektarov, se račun pognojenosti seveda izboljša. 
Skratka, evropski računi so povečali pognojenost.

Ustavitev velikoplaninske gondole bo morda streznila odgovorne

Denarna pomoč stavkajočim v Purlenu

J. M. K.

