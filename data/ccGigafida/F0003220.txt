Murska Sobota - Prebivalci Cankarjeve in Tišinske ceste, ki sta del državne ceste, po kateri proti dolgovaškem mejnem prehodu z Madžarsko vsako minuto pelje vsaj en tovornjak, skušajo že pet let z odškodninskimi in drugimi sodnimi tožbami proti državi doseči, da bi jim poplačala škodo, ki jim na njihovem premoženju in zdravju povzročajo mimo njihovih hiš vozeči težki tovornjaki. 
Ena od obravnav je bila tudi včeraj na soboškem okrožnem sodišču.

Oljenka je ugasnila

Francoz Pierre Curt in njegovi ribiški tovariši Sočo že dolga leta cenijo zaradi njenega ribjega bogastva, zaroda postrvi in lipana. 
Menijo, da je krivica, da so ribiči, ki za dan ribolova na Soči plačajo 10 tisoč tolarjev, za mnoge užitke prikrajšani zaradi brezvestnih čolnarjev.

Sodišče: prodala tujo lastnino, denar porabila zase

Slovenska Bistrica - Pohorski hudourniki Hudinja, Dravinja, Oplotnišnica, Bistrica, Devina in Polskava so bili nekdaj znani po mlinih in žagah, zdaj pa je ob njih vse več malih elektrarn. 
Na celotnem območju Elektra Maribor jih je že 27, od tega polovica v občini Slovenska Bistrica. 
Lansko leto so vse male elektrarne proizvedle skoraj 14 milijonov kilovatnih ur električne energije, zanimanje za graditev pa še ni splahnelo, saj je trenutno še deset vlog za pridobitev koncesije. 
Graditelji se pritožujejo, da ima država premalo posluha, resnici na ljubo pa je treba povedati, da je še najtežje dobiti soglasje varuhov narave, ki se upravičeno bojijo, da bi struge pohorskih hudourniških potokov preveč uničili. 
Ti potoki imajo največji pretok vode aprila, maja, septembra in oktobra, vmes pa je kar precej sušnega obdobja, ki ogroža tudi ribji zarod. 
Graditelji elektrarn zvečine postavljajo objekte, ki ne kazijo okolja, eden takih pa je tudi ob zajetju za Hohlerjevo elektrarno na Oplotnišnici. 
D. U.

