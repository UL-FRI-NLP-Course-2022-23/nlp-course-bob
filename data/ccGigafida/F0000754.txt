Pravzaprav bi težko rekli, da je Laci hodil v službo, ker so bile počitnice in med počitnicami so prfoksi doma, ležijo na hrbtu in vlečejo plačo, kakor da bi redno hodili v službo. 
Lahko bi trdili, da so jim plačevali za to, da so lenarili in vsaj niso delali škode med dijaki. 
Kajti vemo, koliko kolov lahko prišpona en sam zagaman prfoks v petinštiridesetih minutah, kolikor traja šolska ura. 
Tak je bil, na primer, Omrzel za slovo, ki je bil sposoben v eni uri dati toliko šusov, kolikor je bilo dijakov v razredu. 
Zato se je tudi pisal Omrzel, ker so ga vsi mrzili.

Morda bi se celo resno sporekli, če ne bi Laci tisti hip izvlekel iz žepa kaseto Beltinske bande in izrazil željo, naj mu jo zavrtijo. 
Zakrohotali so se na ves glas. 
Miha se je kar zvrnil v travo in začel med režanjem brcati z vsemi štirimi od sebe.

»To je edina naravna in dobra glasba, ker izvira iz ljudstva,« je trmoglavil Laci, ne da bi se zmenil za posmeh. 
»Samo to se da poslušati, ne pa tisto vaše razbijanje bobnov in kitar, pa če mu rečete treš ali hevimetal, pank ali rok. 
To vašo glasbo je moral nekdo zanesti med normalne ljudi iz norišnice, kjer so kdaj pozabili zakleniti vrata. 
Ni čudno, da se potem večkrat obnašate kot utrganci in utrganke. 
Vaša glasba spravlja ljudi ob živce.«

»Kaj ni to najbolj imenitna pustolovščina?« se je začudil Uroš in grizljal čips. 
»Piknik v naravi, pa čeprav samo na vrtu. 
Glavno je, da smo na svežem zraku in da ne bo zmanjkalo hrane in pijače.«

»Še dobro, da ni nobene posebne pustolovščine,« je rekel Laci in se v grozi prekrižal. 
»Samo še tega se mi manjka, da bi me spet zapletli v kakšno svojo neumnost. 
Kadar sem vas kam peljal, ste me s svojo nepremišljenostjo spravili v škripce. 
Ne, hvala! 
Se kar dobro počutim na takšnem mirnem pikniku s kosom pečenke v roki, pa čeprav igra nemogoča muzika. 
Hej, Bor, stari roker, a bodo piščanci kmalu pečeni?«

»Krasno! 
En teden šole manj,« se je razveselil Miha.

Tedaj se je krik ponovil. 
Vreščanje je prihajalo od soseda. 
Nekaj je bilo v glasu, da so jim šli mravljinci po hrbtu in so se jim naježili lasje. 
Krik je bil zelo dolg, potem pa se je na sredini prelomil in utihnil, kot bi odrezal.

»Sekiro,« je dejala Tanja. 
»Joj, ženo je ubil!«

Potem so molčali in se nekaj časa gledali. 
Gospod Hudobivnik je zmajal z glavo in prišel bliže.

Na vrtu je zavladala neprijetna tišina. 
Na bližnji veji se je oglašala sinička: cici cicici ... 
Nekje daleč se je slišalo rezko lajanje pobesnelega psa.

»Povem vam, da je treba soseda opazovati,« je vztrajal Uroš. 
»Noč in dan. 
Morali bi postaviti straže. 
Vsak bi opazoval hišo dve uri, potem bi ga zamenjal naslednji.«

Nihče več ni pokazal želje po odhodu. 
Bor in Tanja sta se složno držala za roke, poleg njiju je ležal Hani in nažrt do onemoglosti zadovoljno dremal. 
Njemu je bilo vseeno, v kateri hiši je in na čigavem dvorišču, da je le poleg svoje ljube Tanje, pa čeprav si jo mora deliti z Borom. 
Včasih je v polsnu tiho zabevskal.

»Grem pogledat,« je rekel Aleš.

Molče so zlezli čez ograjo. 
Na drugi strani so se potuhnili.

Pa je bilo opozorilo čisto odveč. 
Gorazd in Bor sta jo že naglo brisala proti ograji. 
Uroš jo je ucvrl za njima. 
Komaj se je z njuno pomočjo prekobalil čez ograjo, že je bil Hudobivnik iz hiše. 
Stekli so čez vrt in se skrili za vogal Uroševe hiše.

»Nič,« je Aleš skomignil z rameni. 
»Pospravlja mizico v dnevni sobi. 
Ugasil je televizor in najbrž se odpravlja spat.«

Zjutraj je Barbara s svojega opazovalnega mesta pri oknu sporočila prijateljem v sobi, da je sosed Hudobivnik pripeljal iz garaže avtomobil. 
Usedel se je vanj in se odpeljal. 
Žene pa še vedno ni bilo na spregled.

»Jasno kot beli dan, kajti trupla se ne sprehajajo,« je ugotovil Bor. 
»Gospa Hudobivnikova leži čisto mirno v tisti luknji pod omaro v kleti.«

Režali so se njeni brihtnosti.

»Vseeno,« je vztrajal Uroš. 
»Pripravljeni moramo biti na vse. 
Čisto lahko se zgodi, da bo ponoči naložil truplo v prtljažnik avtomobila in ga kam odpeljal. 
Tega pa ne bomo mogli vedeti, ker ga lahko naloži v zaprti garaži. 
Si razumel zdaj?«

»Hej! 
Hej!« je tedaj zavpila Barbara iz sosednje sobe.

Tanja se je užaljeno našobila zaradi tiste pripombe o ščenetu, ki je letela na njenega srčka Hanija.

»To pa ne!« se je zgroženo uprla Tanja. 
»Pes ni nič kriv. 
Gospodar je kriv, da ima takšnega psa. 
Samo poskusi kaj narediti Rambu, pa ti bom nasula strupa v tvoje sendviče!«

Gorazd je odšel v sosednjo sobo, ki so jo imeli za opazovalnico. 
Vzel je daljnogled v roke in izza zavese začel zdolgočaseno opazovati Hudobivnikovo hišo. 
Nič sumljivega ni bilo videti.

Vmes so šli večinoma pogledat domov, da so povedali, kje so in pomirili starše. 
Seveda pa niso zanemarili svojega vrstnega reda za stražarjenje pri oknu v spalnici. 
Vsak se je pravočasno vrnil, da je lahko izpolnil svojo dolžnost.

»Po čem se pa vidi, da je kriminalec?« se je začudila Andreja. 
Tem babam ni nikoli nič jasno.

»Znašel bi se!« je Aleš karajoče zmajal z glavo. 
»Tabornik se mora vedno znajti.«

»Hitro v hišo!« je vzkliknil Uroš. 
»Hudobivnik se je zbudil!«

Vseeno so po obilnem zajtrku odšli na vrt, razen Andreje, ki je prišla na vrsto za stražarjenje pri oknu. 
Bor in Gorazd sta dobila v roke grablje in začela sta grabljati po vrtu. 
Drugi so pobirali večje odpadle veje, Tanja je porezala odcvetele hortenzije in otresali so drevje, da je odpadlo čim več suhih listov. 
Barbara in Aleš sta v košari odnašala nagrabljene smeti in listje na vedno večji kup sredi zelenjavnega vrta, ki je bil do polovice že prazen. 
Na drugih gredah so rasli še por, radič, zelena, peteršilj, cvetača, brstični ohrovt, zelje in pozne vrste solate.

»A jo bomo fentali?« je vprašal Bor.

»Če pa tega še niti pokusil nisem v življenju,« je stokal Uroš, ki mu je zapeljivo dišalo s štedilnika, da je kar širil nosnice.

»Oh, moja mama zna šele odlično kuhati,« se je pohvalila Tanja.

V hiši so ta čas premlevali, kaj naj bi storili.

»Jaz vem za preskušen način,« je predlagal Aleš. 
»Z lato po buči, pa bo obležal mirno vsaj za pol ure.«

Aleš je godrnjaje poiskal dovolj velik lonec, dal vanj klobase, na vrh pa jajca. 
Zalil je vse skupaj z vodo in pristavil na štedilnik. 
Potem je stal zraven in čakal, kdaj bo voda zavrela.

»Kruha vsaj ni treba kuhati,« jo je poučil Aleš. 
»Dobiš ga v vsaki trgovini že pečenega, pa je.«

»Kaj pa, če mu bodo tablete škodovale?« je skrbelo Tanjo.

»Hitro!« je zaklicala. 
»Spet je nekdo prišel na obisk k Hudobivniku!«

»Kako pa to, da imaš že drugi piknik v tednu dni, Uroš?« se je čudil.

»Mislim, da bom šla domov. 
Čez nekaj dni bo šola. 
Poiskati moram torbo in si kupiti nekaj novih zvezkov.«

»Ja, to bo najbolje. 
Disko zapirajo, gremo domov,« se je strinjal Bor.

Vendar ni dolgo vzdržal pred televizorjem. 
Bilo mu je dolgčas. 
V obupu se je lotil pomivanja posode, obrisal je mizo v kuhinji in delovne ploskve poleg štedilnika, na katerih je prej pripravljal hrano. 
Zvrnil se je na kavč in nekaj časa razmišljal v prazno, a kaj, ko so mu misli venomer uhajale k sosedu Hudobivniku.

Bradač in Hudobivnik sta se vrnila iz kleti. 
Sosed je zaprl garažna vrata, možakar se je usedel v subaru, na katerem so se prižgale luči, in avtomobil je naglo odpeljal na ulico in izginil za hišami.

MLADA BREDA

»Kar leti tja in ji poljubi roko,« je užaljeno rekla Tanja, ki ji ni bilo prav, da se Bor navdušuje še nad katero drugo punco.

»Jaz pa prav rad v Rambovi. 
Poglejte!« je vzkliknil Bor.

Bor se je zapodil k vrtni ograji. 
Naslonil se je nanjo in opazoval dekle, ki je gledala Ramba, kako zadovoljno žre. 
Včasih se je ozrla naokrog in tako je opazila tudi Bora, ki je strmel vanjo. 
Naredila se je, kot da ga ni opazila. 
Bor je to dobro vedel, zato se ni mogel več premagati.

»Takšne nevarnosti pa spet ne prežijo nanj na našem koncu,« jo je prepričeval Bor. 
»Na srednjo strojno hodim, kam pa ti?«

»Zakaj pa?«

»No tako. 
Čez planke se težko pogovarjam. 
Nimam rad, če ljudi ločujejo nepomembne stvari,« je napletal.

»Pa pridi,« se je strinjala. 
»Če se boš lepo obnašal.«

»Uauu, potem pač nimam šans,« je rekel poparjeno.

Tako sta klepetala o psih. 
Breda je Rambu metala palico, da se je pesjan igral. 
Čez čas je rekla:

»Na desni je pipa!« je zaklicala za njim Breda. 
»Pa saj boš videl!«

»In kaj si dosegel?« ga je pikro vprašala Tanja in se odmaknila od njega, ko jo je hotel prijeti za roko. 
»Mislim, razen tega, da si izvedel, kako igra tenis, kolesari, pleše džezbalet in sploh! 
Kot da drugi ne znamo igrati tenisa, kolesariti in plesati. 
Tako si buljil vanjo, da sploh nisi vedel, kod hodiš, pa si stopil naravnost v skledo s pasjo vodo! 
Tepec!«

Vsi štirje so zgrabili omaro in jo začeli počasi vleči k sebi, proč ob zidu. 
Sploh ni bila težka. 
Odmaknili so jo toliko, da je bila odprtina pod njo, prekrita z deskami, popolnoma prosta. 
Gorazd je zgrabil prvo desko in jo odmaknil. 
Za njo še druge. 
Pred njimi je zazijala črna odprtina.

Razen zabojev ni bilo v njej nič drugega. 
Bilo je pet velikih podolgovatih zabojev, ki so spominjali na krste, vendar so zdaj videli, da so za odraslega mrliča prekratki. 
Poleg njih je bilo na kupu deset manjših zabojčkov. 
Vsi so imeli na straneh ročaje, da jih je bilo laže nositi. 
Manjši zaboji so imeli držaje iz debele vrvi, večji iz lesa.

»Bomo takoj videli,« je odločno dejal Bor in hotel odpreti enega od večjih, vendar se ni dal. 
Ozrl se je okoli sebe. 
»Ne gre,« je rekel. 
»Morali bi poiskati nekaj, s čimer bi lahko odprli te kište.«

»A ne bi vzeli kakšne pištole s sabo za spomin?« je zaskominalo Bora, ki je že držal eno v roki in jo ogledoval. 
»Valterice so, nemške. 
Uf, ta stvar se ti kar prilepi na roko, tako je mastna.«

V soju svetlobe iz ročnih svetilk so se po stopnicah vtihotapili v hišo. 
Telefon so našli v dnevni sobi in Uroš je zavrtel domačo številko. 
Oglasila se je Barbara. 
Razložil ji je položaj, v katerem so se znašli. 
Dekleta so se malce posvetovala, vendar niso vedela izhoda iz stiske.

»Saj ni zame,« se je branil Uroš. 
»Za Ramba iščem kaj dobrega, da bi ga podkupil.«

Krača v mikrovalovni pečici je cvrčala, fantje pa so molče sedeli v soju žepnih svetilk. 
Tu se niso upali prižgati luči, saj bi se videla s ceste. 
Čas se jim je vlekel kot kurja čreva. 
Ves čas so živčno pogledovali na uro, kdaj bo že spečena ta preklicana krača.

»Povej no!« so zavpili vsi v en glas.

»Ja, eden bi ostal za talca,« je pokimal Gorazd. 
»Ampak potem bi lahko ubežniki zvabili psa k Uroševi ograji in ga dražili tam, medtem pa bi jo pobrisal čez dvorišče tudi talec.«

Uroš je kračo nabodel na dvorogeljne vilice in jo skozi okno potlačil ven. 
Po vilicah in po rokah se mu je pocedil pečenkin sok. 
Rambo je kračo zgrabil z zobmi in si jo odvlekel nekaj metrov proč od okna. 
Hlastno se je zagrizel vanjo.

»Drugega nam ne kaže,« se je strinjal Uroš. 
»Bor, a si pripravljen ostati za talca, dokler ne bomo zvabili psa proč?«

»Le pojdite. 
Jaz bom dražil psa, dokler je ne boste pobrisali. 
Upam, da mi boste to uslugo čimprej vrnili, kajti ne bi rad tukaj počakal na Hudobivnikova.«

Uroš je prijel za kljuko. 
Roka se mu je potila in tresla ob misli, kaj bo, če Rambo ne bo nasedel in jih bo dohitel še pred ograjo. 
A poskusiti je bilo treba.

»Ojoj, Uroš, le kaj ti je prišlo na misel? 
Kaj počnete v naši hiši? 
Od tebe pa res nisem pričakovala česa takega,« je govorila s cvilečim glasom.

»Preklemani cepci!« jih je spet nadrl. 
»Sem si kar mislil, da boste stikali po hiši. 
Ko sem poklical nečakinjo Bredo, ki skrbi za hišo med mojo odsotnostjo, mi je pripovedovala tudi o prijetnem fantu, ki je prišel od soseda na naš vrt. 
Še po vodo za psa ji je šel v hišo, je čvekala. 
Punca je trapasta, ampak jaz sem takoj zavohal, da je fant stikal po hiši. 
Zato sva se z ženo tudi nemudoma vrnila. 
In kaj sva doživela? 
Vlomilce sva našla v hiši. 
Za to se dobi pet let zapora, ha ha! 
Ste razumeli? 
Najmanj pet let!«

Šele zdaj mu je prišlo do zavesti, da ga je pošteno polomil. 
Z roko si je pokril usta in utihnil sredi stavka. 
Hudobivnika je pa kar vrglo.

»Saj nismo v takšni kaši, kakor si mislite,« je rekel Gorazd.

»Ni treba, kajti vsak otrok jih lahko odstrani z enim prstom. 
Kar poskusi! 
Stavim za pico, da boš to storil igraje. 
Velja?« je bil Gorazd trdno prepričan vase.

Pod izhod so začeli znašati zaboje. 
Najprej tri velike zaboje v ravno vrsto. 
Potem so nanje dali še dva velika zaboja. 
Tako so dobili prvi dve stopnici. 
Na zadnji in najvišji večji zaboj so postavili še tri zabojčke s strelivom.

»Tega rajši ne preskušajte, sosed!« je rezko rekel. 
»Nabojev je bilo spodaj za celo četo. 
Menda nas nimate za take bebce, da bi vam grozili s praznim orožjem?«

»Halo, patrulja, sprejeto. 
Nič posebnega, se slišimo spet ob dveh,« je odgovoril Zvone, ki je dobro vedel, da redni obhod pomeni, da bosta Janez in Mirko zdajle zavila najprej v bližnji disko na dva deci, okoli enih pa nadaljevala obhod po terenu, ki sta ga nadzorovala.

Pa ni bil komandir. 
Oglasil se je nežen dekliški glasek.

»Primer? 
Kakšen primer? 
Kdo kliče?« je spraševal Zvone, zdaj že z uradnim glasom.

»Tanja kliče,« se je glasil odgovor. 
»Gre za tihotapca orožja. 
In ta razbojnik je ujel štiri fante, ki so ga razkrinkali. 
Zdaj jih ima zaprte v hiši.«

»Prosim? 
Policijska postaja Vodmat,« se je oglasil.

Janez je pritisnil na plin. 
Dobro je vedel, kje je Lepa cesta 12. 
Slepa ulica med zasebnimi hišami. 
Kmalu je zavil vanjo. 
Njegov kolega Mirko je skozi okno gledal na hišne številke. 
Dve, štiri, šest ...

Fantje so mu pokimali.

Spotoma so mu pripovedovali, kako so ves teden opazovali soseda, kako so se v pustolovščino zapletli čisto po naključju. 
Policaj Mirko je molčal. 
Spustil se je v luknjo v kleti in si ogledal vsebino zabojev. 
Kakor je kakšnega odprl, je zateglo zažvižgal.

»O, živjo, Laci,« je rekel z najbolj nedolžnim glasom. 
»Kaj? 
Kakšni tihotapci? 
Orožje? 
Policija? 
Punce? 
Poslušaj, Laci, samo sanjalo se ti je. 
Navij si budilko, da se boš do konca zbudil. 
Kje pa! 
Sam sem doma. 
Zakaj sem tako zgodaj pokonci? 
Treniram za zagamano šolo, ki se bo začela čez dva dni. 
Ne, res te ni nihče klical, Laci. 
Če ti pa rečem, da se ti je samo tako živo sanjalo. 
Adijo!«

»Samo počakajte, kakšen fris bo Laci naredil jutri, ko bo videl vso zgodbo v časopisih!« se je krohotal Bor. 
»A si predstavljaš to, Uroška? 
Uroš! 
Kje pa si?«

