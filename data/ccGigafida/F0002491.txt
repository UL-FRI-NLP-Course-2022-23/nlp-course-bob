Na kratko

Foto Igor Zaplatil

Predsednik (od Lukašenka) razpuščenega beloruskega parlamenta Semjon Šarecki, ki zdaj živi v Vilniusu, trdi, da v Belorusiji še dolgo ne bo poštenih in demokratičnih volitev. 
Dokaz za to je prav zadnje dogajanje v Minsku. 
Šarecki zato predlaga ustanovitev »začasne vlade narodnega zaupanja«, ki naj v Belorusiji sama izpelje nove parlamentarne in predsedniške volitve. 
Pri tem se je pripravljen povezati in pogovarjati z vsemi političnimi strujami, ki so za ohranitev neodvisne Belorusije in za njeno vrnitev na demokratično pot razvoja, pravi Šarecki.

Ameriška povolilna zmeda

Za ovratnik mu diha George W. Bush, ki se je dan pred njim razglasil za zmagovalca in ga pozval, naj se umakne. 
Naredil pa je še korak naprej in je začel sestavljati novo vlado. 
Pri zamenjavi administracije v Washingtonu čez noč izgubi službo pet tisoč uradnikov, na njihove položaje pridejo novi ljudje. 
Za celotno logistično operacijo je običajno dva meseca in pol časa. 
Predsednik Bill Clinton, ki se pri zapletih drži ob strani, je zavrnil Bushevo zahtevo po dodelitvi petih milijonov dolarjev in pisarniških prostorov. 
Posebna pisarna za prehodno administracijo sameva in bo vsaj do petka ostala prazna.

