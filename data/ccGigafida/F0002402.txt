Po dvojni referendumski zavrnitvi evropske ustave mnogi opozarjajo na še večjo nujo, da Unija zdaj doseže politično soglasje o NFP. 
Končni rezultat pogajanj bo v vsakem primeru kompromis in v zadnjih dneh smo lahko večkrat slišali, da je predlog luksemburškega predsedstva najboljši trenutno možni kompromis. 
Potreben je, ker države potrebujejo dovolj časa za kakovostne dejanske proračunske priprave. 
V primeru Slovenije pa predvsem zato, ker bi bil junijski dogovor za nas finančno veliko ugodnejši od kateregakoli poznejšega dogovora.

