Zavezniki ali sovražniki

Kopač je nekaj časa strmel v enega, drugega, tretjega. 
Nato je rekel: »Bog, pomagaj!« 
In odšel.

Zdravko je na volitvah dobil toliko glasov kot njegov zet Marjan: dvaintrideset. 
Na koncu je med njima odločil žreb. 
Ko je bilo žrebanje končano, je Zdravko volilni komisiji predlagal, da bi svetniški sedež odstopil zetu Marjanu. 
Zakaj? 
»On je pismen,« odgovarja v zadregi, ki jo premaguje s smehom. 
Zdravko ne zna brati in pisati. 
Zna se le podpisati, česar se je naučil med služenjem vojaškega roka.

Nad zaselkom brez imena, ki ga Romi sami po najbližji vasi imenujejo Gorica, visi temen oblak kolektivne nesamozavesti, ki mestoma, najpogosteje in najbolj boleče pri otrocih, prehaja v sram. 
To je posledica večdesetletnega stigmatiziranja s strani večinskega, slovenskega prebivalstva, deloma pa tudi zavesti o lastni inferiornosti, o preslabi opremljenosti za življenje v družbi na začetku 21. stoletja. 
Prebivalci naselja so večinoma brez izobrazbe in poklica. 
Manj kot za število prstov ene roke jih ima končano osnovno šolo. 
Brez šol, brez znanja in poklica so na trgu delovne sile popolnoma nekonkurenčni. 
Brez najmanjših možnosti. 
Od devetdesetih let jih večina prejema socialno podporo. 
Dobrih trideset tisočakov na odraslega. 
Preživljajo se s priložnostnimi deli pri okoliških zasebnikih in kmetih. 
Tisti z majhnimi tovornjaki odvažajo odpadni material in ga prodajajo Dinosu. 
Spet tretji nabirajo zelišča, poleti in jeseni tudi gobe. 
Dvakrat tedensko jih s tovornjakom-cisterno obiščejo krški gasilci in v kanister, postavljen sredi vasi, natočijo pitno vodo. 
Kanister razkužijo enkrat letno.

Na eni strani tehtnice posilstvo, na drugi zapor. 
Kje je ravnovesje?

Ali morda veste, kakšna so ta razmerja?

Absolutno. 
Ona ima pravico reči ne in moški mora to spoštovati. 
Saj to je normalno. 
Ljudje smo pač bitja, ki se znamo kontrolirati, bili naj bi sposobni kontrolirati svoje nagone. 
Seveda je to v določenih situacijah teže, zato lahko pride do napačnega razumevanja stvari. 
Ampak popolnoma je zgrešeno začeti razmerje ali večer z idejo, da tudi če bo ženska rekla ne, da to v bistvu pomeni da. 
Seveda, tudi tu se vidi odnos do žensk in spolnosti v družbi. 
Mediji in predvsem filmi ta mit utrjujejo. 
Spomnite se filma V vrtincu, filmske klasike, ki jo z veseljem gledamo. 
Rekli bi, da ni film v tem smislu prav nič škodljiv. 
Ampak en prizor je zelo zanimiv. 
Rhett Butler in Scarlet O'Hara se spričkata in on jo upirajočo se odnese po stopnicah v sobo. 
Ona tam kriči in se ga otepa, toda drugo jutro jo vidimo, kako vsa blažena gleda skozi okno. 
Se pravi, ona se je upirala, ampak dejansko je to hotela. 
Film seveda ni hotel utrjevati nečesa, kar ni res. 
Ampak saj praviloma noben stereotip ne nastane namensko. 
To so pač predsodki, stališča, ki so v družbi trdno ohranjena.

V Sloveniji korupcija zagotovo postaja osrednji problem in to se bo, upajmo, izrazilo na prihodnjih parlamentarnih volitvah. 
Država je izgubila nedolžnost, še preden se je sploh osamosvojila, potem so sledili škandali s prodajo orožja in tako naprej, dokler se nismo nekega dne zavedeli, da pravzaprav zvesto stopamo po stopinjah Berlusconijeve Italije. 
Zdaj smo nekje med oralno in analno fazo: nekateri goltajo, celoten sistem pa si za kahlico podstavlja milijonsko armado davkoplačevalcev, ki nikoli ne vedo, kaj jih bo doletelo »od zgoraj«.

Subvencije v najrazličnejših prikritih oblikah so strategija na dolgi rok, v kateri končno sploh niso pomembne tovarne predelovalne industrije na kopnem, ampak premikajoče se postojanke na morju, ki se delajo, da mečejo mreže, da jih čistijo in krpajo... 
Ekonomski učinek ni pomemben. 
V resnici samo »sestavljajo« mozaik popolnega obvladovanja morja, ki ga pomorsko invalidna država očitno nikoli ne bo znala sestaviti.

»Slovenija je na razpotju. 
Možnosti sta dve: mehak ali pa trd pristanek,« dramatično opozarja finančni minister Dušan Mramor. 
Pričakovali bi tako rekoč samoumevno soglasje za mehko varianto, torej s čimbolj pravično porazdeljenimi socialnimi žrtvami in brez dolgoročno škodljivih posledic za ekonomijo. 
A ni tako.

Še precej drugače vidijo vire inflacije nekateri ekonomisti, zlasti peščica mlajših. 
Razlogov za sedanjo inflacijo ne iščejo pri vladi, njeni fiskalni in plačni politiki. 
Po njihovem mnenju je za sedanjo inflacijo odgovorna Banka Slovenije, ki da vodi neprimerno denarno in še zlasti tečajno politiko. 
Čeprav so taki pogledi razmeroma eksotični, obstaja utemeljena bojazen, da jim bo pretežni del vlade Antona Ropa rajši prisluhnil kakor argumentom uveljavljene in izkušene »stare garde« ekonomistov.

»Raziskava, ki smo jo naredili na podlagi podatkov o poslovanju slovenskih podjetij, ki ustvarijo 30 odstotkov BDP, kaže, da bi v primeru zniževanja inflacije z monetarnimi ukrepi znenada prišla do poceni posojil podjetja, ki jim je finančna moč zaradi zaradi objektivnih ali subjektivnih razlogov v zadnjem času zelo usahnila.« 
Zgodilo bi se, skratka, nekaj podobnega, kot se ranjenemu bolniku, ki dobi obilno transfuzijo, ne odpravi pa se vzroka krvavitve. 
Prej ali slej bo umrl.

O tem, kakšno monetarno in znotraj nje tečajno politiko bo vodila, po zakonu odloča neodvisna centralna banka sama. 
V tem smislu pri nas ni nič drugače kot v Bank of England ali v kateri koli drugi denarni oblasti. 
Banke Slovenije tudi mednarodni dejavniki ne morejo prisiliti k monetarni politiki, ki bi bila po njeni presoji v nasprotju z zastavljenimi cilji. 
Sloveniji se pri njih vsaj do zdaj k sreči ni bilo treba zadolžiti, torej od tod ni nobene nevarnosti. 
»Lahko jim prisluhnemo ali pa nasvete preslišimo,« pravi eden od naših sobesednikov. 
Vendar: tu sploh ni nobenih težav.

V menjalnem sektorju plače rastejo zaradi povečevanja produktivnosti, v nemenjalnem sektorju pa zaradi sindikalnih trenj. 
Če rastejo plače kovinarjem, zdravniki zahtevajo, da se jim povečajo vsaj v enakem obsegu.

Če bo finančnemu ministru to uspelo, bo kratkoročno zaustavil inflacijo. 
Mislim pa, da prevzema nase preveliko odgovornost. 
Z inflacijo naj se ukvarja centralna banka, ki izdaja denar. 
Finančni minister bi moral vložiti energijo v to, da usklajevanje z inflacijo sploh ne bo potrebno. 
Ne pa, da odgovornost prenaša na administrativni ukrep.

Tudi pri nas so problem previsoke plače, in to zlasti v javnem sektorju.

Dr. Vlado Miheljak

Kriza na vrhu slovenske zunanje politike

Slišati je, da bi se zanj odločil tudi aktualni premier. 
Tudi zaradi Golobičevega strankarskega vpliva bi bil zanimiva izbira; končno bi stanovalec Mladike bil močan, upoštevanja vreden premierov sogovornik. 
Toda največja ovira ostaja, da imenovani položaja nikakor noče. 
Škoda. 
Ker mogoče bi prijetno presenetil.

Bo Unija dobila predsednika?

V Atenah bodo v sredo s svečanim podpisom pristopne pogodbe med deseterico novih in petnajsterico starih članic Evropske unije na simbolni ravni sklenili proces, ki je potekal približno desetletje. 
Od zdaj že kar davnega vrha EU v Københavnu leta 1992, ko so državniki začrtali stroga pravila vstopne igre, pa do 1. maja 2004, ko naj bi novinke postale enakopravne članice, mineva zapleteno obdobje, ko se je tudi sama Evropska unija poskušala pripraviti na tolikšno širitev. 
Organizacijsko, materialno, pa tudi po svoji vsebini.

Koliko lahko, denimo, pričakujemo od konvencije o prihodnosti Evrope, ki jo pod dirigentskim vodstvom še vedno zelo vitalnega nekdanjega francoskega predsednika Giscarda d Estainga kljub vsemu determinirajo predvsem pogledi držav. 
Če je bila konvencija na začetku še zamišljena predvsem kot nekakšen zelo neuraden zbor predstavnikov parlamentov in vlad, skorajda kot nekakšna civilna družba, se že nekaj mesecev tudi v tem okolju dogaja nekaj nepredvidenega, morda celo nevarnega. 
Vse več prvotnih članov izgublja svoje mesto v konvenciji, namesto njih pa vanjo že v tej fazi odločanja o prioritetnih usmeritvah vstopajo kar zunanji ministri. 
Isto se je zgodilo tudi slovenskemu zastopstvu - ko so doma nekoliko preuredili parlamentarne in vladne vrste, se je v konvenciji nenadoma znašel tudi zunanji minister Dimitrij Rupel. 
Toda Slovencem ni treba zardevati, saj je konvencijo v zadnjih mesecih okrepilo še nekaj ministrskih prvokategornikov, med njimi tudi nemški Joschka Fischer in francoski Dominique de Villepin, našteli pa bi lahko še nekaj zvenečih imen. 
Jasen dokaz, da se bo nekaj le zgodilo.

Zdi se, da je celo Irak prišel kot naročen, da bo morda laže uravnati nekatere najbolj kritične zadeve. 
Zanimivo je, da se konvencija o prihodnosti Evrope formalno nanaša na preoblikovanje temeljnih institucij EU in na delno prerazporejanje njihovega vpliva, toda nekaj odločnejših premikov lahko bistveno prispeva tudi k boljšemu vodenju njenih skupnih politik. 
Med njimi sta tudi kmetijska in razvojna, govor je o azilski pa o davčni (ki je za nekatere članice zagotovo še veliko trši oreh kakor zunanja). 
Ostaja pa tudi neizpodbitno dejstvo, da bo treba doseči, da Uniji ne bo več mogoče očitati pomanjkljivosti ali celo dejanskega neobstoja skupne zunanje in varnostne politike.

Čeprav doslej resda še ni bilo mogoče govoriti o kakšnih zelo izstopajočih slovenskih stališčih na to temo, je vendarle dobro vedeti, da slovenski predstavniki v konvenciji ne podpirajo niti zamisli o dveh predsednikih in še manj o morebitni odpravi rotirajočega predsedstva. 
Podobno naj bi bilo tudi uradno slovensko stališče, če bo obveljalo, kar so sestavili v zunanjem ministrstvu. 
Če na kratko povzamemo mnenje Alojza Peterleta, najvidnejšega slovenskega predstavnika v konvenciji (sedi namreč tudi v njenem predsedstvu, kjer predstavlja vse pristopnice), bi dva tako visoka funkcionarja vnesla predvsem veliko zmede v delovanju Unije, saj bi se bilo težko izogniti prepletanju njunih pristojnosti. 
Po njegovem mnenju to tudi ne bi kaj prida vplivalo na oblikovanje skupne evropske zunanje in varnostne politike, čeprav ideja prvenstveno izvira prav iz tega. 
Slovenija pa se, kot je razumeti stališče zunanjega ministrstva, pridružuje mnenju manjših članic Unije, da bi z odpravo rotirajočega predsedstva največ izgubile zlasti manjše članice. 
Težko razumljivo, če naj bi bila vsaka članica pri njihovem predvidenem številu na čelu Unije približno vsako poldrugo desetletje - pa še to le za pol leta.

Kolikor vem, je Slovenija že vključena v evropski energetski trg. 
Prilagodila je že svojo zakonodajo in sprejela zahteve za varstvo okolja. 
Zaradi tega ne pričakujem nobene revolucije. 
Evropski energetski trg se vse bolj integrira, kar boste vse bolj čutili tudi v Sloveniji predvsem kot večjo odprtost in konkurenco. 
Kako bodo vaša energetska podjetja sodelovala z novimi igralci na trgu, pa težko rečem. 
Gotovo pa se jim bodo z vstopom v EU odprle tudi nove možnosti, predvsem zaradi strateške lege Slovenije v Evropi.

Slovenska vlada že mora upoštevati mejne zneske trošarine za naftne derivate, ki veljajo v EU, vendar pa namerava EU v začetku prihodnjega leta te zneske povišati in hkrati uvesti trošarino tudi za premog in električno energijo. 
Kaj menite o teh načrtih, predvsem z vidika konkurenčnosti med posameznimi energenti?

Teh načrtov natančno ne poznam. 
Vem pa, da v EU že več let iščejo rešitve, kako vzpostaviti ustrezno razmerje med cenami energentov glede na to, koliko obremenjujejo okolje. 
Premog najbolj obremenjuje okolje, sledi mu nafta, na tretjem mestu je zemeljski plin, ki je znan kot najbolj čisto gorivo. 
To pomeni, da je s tega vidika plin najbolj zaželen energent, pred nafto in premogom. 
Toda razni politični lobiji, zlasti premogovni, so zelo močni, zaradi tega bo zelo težko vzpostaviti cenovno razmerje med energenti glede na to, kako s svojimi emisijami onesnažujejo okolje. 
Za naftne družbe moram ob tem reči, da so se v zadnjih letih zelo spremenile. 
Zdaj zelo tesno sodelujejo pri razvoju novih tehnologij in iskanju rešitev za zmanjšanje emisij ogljikovega dioksida. 
Naj omenim samo projekte na Severnem morju, kjer že od leta 1996 milijon ton ogljikovega dioksida na leto namesto v zrak spustijo nazaj v zemljo, od koder prihaja. 
Tega ne počnejo samo zaradi zahtev naravovarstvenikov, ampak tudi v skrbi za zagotavljanje boljših razmer za življenje ljudi. 
Naftna podjetja danes prevzemajo potrebe ljudi, ki bi radi živeli v čistem okolju in hkrati imeli tudi ustrezno oskrbo z energenti po ustreznih cenah. 
Glavni cilj svetovnega naftnega kongresa, ki združenje 57 držav članic, ki pridobijo približno 90 odstotkov nafte in zemeljskega plina na svetu in ga 85 odstotkov tudi porabijo, je upravljanje s svetovnimi rezervami nafte in zemeljskega plina v korist ljudi. 
Naslednji svetovni naftni kongres bo leta 2005 v Johannesburgu, torej tam, kjer je bil vrh o trajnostnem razvoju. 
Kljub temu zaradi ekoloških nesreč, ki so v javnosti zelo odmevne, naftno industrijo večina ljudi pozna samo kot velikega onesnaževalca okolja, precej manj pa vedo, kaj počne za varovanje okolja. 
Znanost in razvoj tehnologije sta zelo pomembna za razvoj naftne industrije. 
Brez nenehnega razvoja tehnologije bi bilo zelo težko oskrbeti svet s potrebno količino nafte in zemeljskega plina. 
Ko govorim o nafti, ne mislim samo na surovo nafto, ampak tudi na zemeljski plin. 
Nafta in zemeljski plin imata zdaj med primarnimi energenti približno 67-odstotni delež, premogov delež le še približno 18 odstotkov. 
Njegov delež se zmanjšuje predvsem na račun povečevanja porabe zemeljskega plina, ki med vsemi primarnimi energenti najbolj narašča.

Natančnega zneska ne vem, gre pa za milijarde ameriških dolarjev.

Nevarnost globalne anarhije

Zna biti. 
Vsekakor pa naj bi to bil nekdo, ki pozna čustva in izkušnje Iračanov v Iraku in ne predvsem čustev izgnancev.

Kadar zadnje čase prečkam mejo, se mi nekako dozdeva, da naši južni sosedje kljub znatno težji situaciji precej bolj optimistično gledajo v prihodnost od nas. 
Malce k temu pripomore značaj, še bolj pa verjetno dejstvo, da se njim stvari počasi vendarle pričenjajo obračati na bolje, česar za Slovenijo nikakor ne moremo trditi. 
To prepričanje se še poglobi takoj, ko pridem domov in pogledam na grozljive številke letošnjega proračunskega primanjkljaja.

V osnovni šoli Riharda Jakopiča, kamor hodita moja otroka, je danes dan odprtih vrat. 
Prav zanimivo se je po skoraj štirih desetletjih ponovno usesti v prvošolsko klop. 
Resda mi je bila večina učne snovi že znana, dolgčas pa mi vseeno ni bilo. 
Užitek je gledati malčke, kako se zabavajo, in prava škoda je, da si želijo čimprej odrasti. 
Jaz bi takoj zamenjal s katerim od njih. 
V brezskrbnih igricah pa je vendarle čutiti tudi vpliv iz sveta odraslih. 
Fantički se še vedno radi gredo vojake, le da se za razliko od naših časov danes delijo na Amerikance in Iračane. 
Ni mi pa uspelo ugotoviti, kateri so dobri in kateri zlobni.

Je pa v zvezi z razvpitim letalom, ki ga bomo morali zopet prodati, da bomo imeli sploh od česa živeti, premier dokazal, da ima smisel za humor in samokritiko. 
Dejal je, da bo vlada glede varčevanja in funkcioniranja presenetila z dobro in racionalno rešitvijo. 
Seveda nas bodo presenetili, saj, kot je sam priznal, takšnih rešitev doslej nismo bili vajeni. 
Bomo pa znali ceniti, če se bo to res zgodilo.

Stroški za zdravila so bistveni element porabe. 
Na prvem mestu je bolnišnična dejavnost, na drugem je osnovno zdravstvo. 
Leta 2001 smo za osnovno zdravstvo porabili 57 milijard tolarjev, za hospitalno 137 milijard tolarjev, za zdravila in lekarniške storitve pa 46 milijard tolarjev. 
Problem je, da stroški za zdravila naraščajo bistveno hitreje kot bruto družbeni proizvod. 
Kolikor več porabimo za zdravila, toliko manj nam ostane za vsa druga področja v zdravstvu. 
Vendar pa ni tako samo pri nas.

Vsi sistemi imajo ugodne in neugodne učinke. 
Dejstvo je, da nobena država ni brez omejitev pri predpisovanju zdravil. 
Omejitev je participacija, ki jo imajo v Nemčiji in Avstriji, na recept ali na število škatlic. 
Pogosti ukrep so referenčne cene, ki jih imajo v Nemčiji, Čehi so s tem izjemno uspešni, Italija jih je uvedla nedavno. 
Sistem je tak, da se določi osnovno ceno nekega zdravila, vse kar je nad tem, pa plača bolnik.

To je zelo kompleksna zgodba. 
Koksibi so prišli kot velika revolucija. 
Zgodba se je relativno hitro odvijala: vsaka raziskava je pokazala nove stranske učinke. 
V ZDA so imeli prave afere, ker so farmacevtske tovarne bistveno manj obveščale zdravnike in bolnike o stranskih učinkih, kot bi morale, šlo je za stalno zamegljevanje in poveličevanje koksibov. 
Lani pa je prišla študija CLASS, ki je pokazala, da so pri kratkotrajni uporabi koksibi res varnejši, medtem ko po enem letu pri bolnikih ni bilo več bistvenih razlik v primerjavi z drugimi nesteroidnimi antirevmatiki. 
Po pol leta uživanja so rezultati pokazali za 50 odstotkov manj škodljivih učinkov na prebavila, v enem letu še manj. 
Če si dolgotrajen bolnik, ne bi dolgoročno nič pridobil. 
To pomeni, da je treba izbrati drugo strategijo, predpisovati več paracetamola, ki je povsem varen in ne povzroča želodčnih težav. 
Ima sicer druge stranske učinke. 
Toda če ima bolnik zdrava jetra, je izjemno varen; trdijo, da lahko vsaj eno tretjino kroničnih bolečinskih bolnikov zdraviš s paracetamolom. 
Tudi tisti, ki imajo vnetne bolezni, večinoma ne potrebujejo protivnetnega zdravila, ker dobijo bazična zdravila, potrebujejo le analgetik. 
Toda če takemu bolniku predpišeš paracetamol, reče, da je to za otroke in hoče močno zdravilo. 
Ljudje mislijo, da morajo živeti brez bolečin, čeprav to ni nujno. 
Razvajeni smo.

Kaj mora torej storiti proizvajalec generičnega zdravila, da to pride v naše lekarne?

Poglejte, ko pridejo rezultati ene študije, skličejo tiskovne konference, vas, novinarje vlačijo po svetu na isti način kot zdravnike.

Saj to je povsem jasno, to so legitimni interesi, vendar jih je treba dati na mizo. 
Eno je pasivni udeleženec kongresa, drugo pa aktivni predavatelji in nacionalni »opinion leaderji« (nekakšni ustvarjalci mnenja, mišljeni pa so vrhunski strokovnjaki s posameznih področij, op.pis.), ti so ciljne skupine, ki se jih posebej nosi po rokah. 
Ti, vsaj večina tistih, ki jih poznam, niso neodvisni. 
Ker vsaj v določenem obdobju zastopajo določene interese neke farmacevtske firme.

Ne, ne gre za črno-belo sliko. 
Če imaš bolnika, pri katerem si povsem jasno dokazal, da je potrebno zdravilo, ki ne sodi med siceršnji izbor, je to povsem v redu. 
To je treba gledati individualno.

Ste že kdaj kaznovali kakšnega zdravnika?

Ah, seveda. 
So pa naša jajca polna dlak in ni treba dolgo iskati, he he...

Niti ne. 
Bilo je pestro in zabavno, a ti časi so mimo. 
Zdaj so pred nami drugačne integracije. 
Bo pa verjetno kmalu bentila čez Bruselj, kot je nekoč čez Beograd. 
Da ne govorim o Natu.

Prva Diareja, nastajala je v poznih študentskih letih, ko se je Lavrič bil z diplomo ALU, je po besedah avtorja abstrakten Jugoslovan. 
Kreatura iz titoističnih časov, grafično očiščena podoba Tita. 
»Tudi Tito ni bil ne Hrvat ne Slovenec ali Srb.« 
Šele ko se je v njem nedvomno izrisala ta jugoslovanskost, kot temelj, je lahko postal pripadnik posameznega naroda, dobil je poklic ali gastarbajtersko vlogo v Nemčiji.

Po mnenju upokojenega profesorja, slavista dr. Matjaža Kmecla, se je Diareja dobro umestila v slovensko simbolno zavest tudi zato, ker je po načinu in metodi izhajala iz žargonskih govorov. 
»Hkrati je te žargonske govore s svojimi domislicami tudi oplojevala.« 
Veliko domislic oziroma izrekov je sčasoma prešlo v ljudsko folkloro in so ponarodele. 
»Seveda je bistveni del Diarejinega sporočila vizualne narave. 
Po zasnovi spominja na znano serijo italijanskih televizijskih risank Linea. 
Diarejo opredeljevati z jezikovnega stališča bi bilo seveda premalo,« dodaja.

Ko strahovi preplavijo jaz do tolikšne mere, da je jaz izključen in pride do zloma vseh psihičnih funkcij, imamo opraviti z napadi panike. 
Panika je primarno telesno stanje, je psihosomatsko dogajanje. 
Freud tega pojma leta 1895 še ni poznal, opisoval jih je kot »napade strahu«, vendar je že opisal simptome.

Kakšno je vaše stališče do zdravil?

Vojna v duši

V Avstriji so kot pogoste posebne fobije statistično registrirane agorafobija (strah pred javnimi mesti), strah pred kačami, strah pred višino in strah pred pajki, pa tudi strah pred letenjem, za katerega letalske linije že ponujajo terapevtske seminarje.

Kaj vse lahko razberete iz velikosti in arhitekture gradu?

Koliko je smiselno obnavljati in ohraniti gradove? 
Denarja za vseh tisoč in več gradov Slovenija gotovo nima.

Ravno pri Podsredi se nam je žal zgodilo, da kake velike zgodbe tam pravzaprav ni. 
Na primer takšne o sovražnih bratih kot na Rajhenburgu, današnji Brestanici ali prepovedanih ljubeznih kot ob Cerkniškem jezeru in na Friderikštajnu ali o usnjenem mostu na Vitanju. 
V podsredškem stolpu je po vsej višini severne stene sezidan okrogel jašek. 
Po izročilu naj bi bili v njegove stene zataknjeni noži. 
Objestni graščaki naj bi za zabavo vanj metali podložnike, ki so potem na dnu porezani umirali. 
Ko so jašek pred sto leti pri dnu prebili, naj bi bili naleteli na velik kup človeških kosti. 
Objektivno so take grozovitosti malo verjetne, a vsekakor kosti ne bi moglo biti za tri vozove, kakor pripovedujejo domačini. 
Sam sem plezal po jašku in predvsem nikjer nisem opazil nobenih ostankov nožev. 
Za zdaj menimo, da gre za dimnik. 
To je primer, kako zgodba nastane ob nečem, česar ne razumemo povsem. 
Vendar je tista s Podsrede preveč morbidna za nosilno zgodbo; lepše so zgodbe o ukletih in odrešenih princeskah.

Ptuj, Vipava, Rajhenburg ali Bled so v kakšnem obdobju gotovo imeli pomembnejšo vlogo. 
Toda Ljubljanski grad je bil sedež Speinheimov, deželnega kneza in mestnega glavarja, zdaj je simbol glavnega mesta Slovenije in ena najbolj obiskanih turističnih točk pri nas. 
Sploh pa je ves poln zanimivosti, le dobro vodstvo še manjka.

Naši gradovi so nastajali v kulturnem in družbenem okolju srednje Evrope, zato imamo veliko stičnih točk posebno z Avstrijci in Bavarci, na območju nekdanjega oglejskega patriarhata pa z Italijani. 
Zanimivo je, da slaba ohranjenost naših gradov včasih pomeni prednost pred kolegi iz tujine: v razvalinah lahko preberemo podrobnosti, ki so pod ometom v vzdrževanih gradovih skrite.

Mučilo posameznike že, pobijalo pa gotovo ne prav veliko. 
Za delo sposobnih ljudi je bilo enostavno premalo. 
Srednji vek do prvega križarskega pohoda na Jeruzalem ne pozna množičnih klanj. 
To je bil precedens, nad katerim se je zgražala Evropa, da o visoko kultiviranih muslimanih sploh ne govorimo.

Vesna Milek

Ko ste se doma že uveljavili z avantgardnima skupinama Quatebriga in Begnagrad, ste se odpravili v New York. 
Kakšna je možnost, da v okolju, kjer mrgoli dobrih jazzerjev, sploh dobiš priložnost, da pokažeš svoj talent, da se uveljaviš?

(nasmešek)

Se pravi, da ste toliko časa snemali predvsem za njegov zasebni užitek?

Medialije

Zahod. 
Sončni

Slovensko politično prizorišče je Kidrič zaznamoval v skladu s svojim eksplozivnim značajem in dinamičnim življenjskim stilom. 
Časovno je to obdobje od srede tridesetih let do Kidričeve smrti 1953, torej vsega skupaj približno dvajset let. 
Gledano v zgodovinskih obdobjih je to čas, v katerem je pred vojno marginalna komunistična partija ustanovila Osvobodilno fronto in organizirala odpor, izvedla revolucijo (ob sočasni državljanski vojni), uredila Federativno ljudsko republiko Slovenijo v Jugoslaviji po sovjetskem vzoru in se po sporu z informbirojem od tega vzora oddaljila z uvedbo delavskega samoupravljanja. 
Kidrič je bil v tem obdobju poleg Edvarda Kardelja najvplivnejši v vodstvu slovenske komunistične partije, narodnoosvobodilnega gibanja in po vojni slovenskega in jugoslovanskega vodstva.

Protiimperialistična (Osvobodilna) fronta je nastala na osnovi Kidričeve analize položaja, ki je temeljila na prepričanju, da so uspehi »hitlerjevske demagogije« med slovenskimi množicami prehodnega značaja in da je na obzorju množično gibanje za osvoboditev in združitev zasužnjenega in razkosanega slovenskega naroda, da je politika meščanskih sil protiljudska in se bo končala s kolaboracijo, da sta usoda in bodočnost slovenskega naroda tesno povezani z usodo in bodočnostjo ruskega naroda in Sovjetske zveze in da je treba takoj pričeti z zbiranjem slovenskih množic na temelju borbe za osvoboditev in združitev slovenskega naroda. 
Iz tega začetnega (pretežno partijskega) izhodišča se je po napadu na Sovjetsko zvezo preko Gesel našega osvobodilnega boja oblikoval širši in bolj nacionalno usmerjeni program Osvobodilne fronte in tudi njena (do marca 1943) koalicijska zasnova.

Da se je najbolj čudna avantura v zgodovini glasbe sploh lahko pričela, je ne nazadnje pripisati outsiderju, ki, kot pravi, še do pred kratkim »s Cageom ni mogel kaj veliko početi«, geofiziku Michaelu Betzleju, 59.

Vse to so profane malenkosti, je po teološko-filozofskem diskurzu sklenil gremij: Cagea bi morali izvajati do večnosti, in sicer v Halberstadtu in samo tam. 
V tamkajšnji katedrali so bile namreč leta 1361 narejene prve velike moderne orgle in tisti kraj naj bi bil svet.

Sadam Husein je dal pobiti vsaj 400.000 Iračanov - skoraj toliko kot Neiračanov. 
Povprečno tedensko število žrtev njegovega »znotraj-suverene-države-upravičenega« morjenja še vedno presega tedensko število vseh, ki jih je iraška propaganda razglasila za civilne žrtve sedanje vojne, pa čeprav so med temi všteti tudi fedajini in drugi baasovski gverilci. 
Sadamova strahovlada je bila tako neznanska, da si je ljudstvo drznilo v večji meri izraziti svoje veselje nad osvoboditvijo (tako v Basri) šele, ko je baasovska politično-strahovalna mreža povsem razpadla in so »funkcionarji« zbežali. 
Sedanja vojna je epohalna po tem, da tehnologija prvikrat omogoča uspešno omejevanje »obstranske škode« celo v »urbanem vojevanju«. 
Število mrtvih civilistov je v primerjavi z žrtvami katerekoli prejšnje vojne v zadnjih 100 letih - spomnimo se Dresdena, Coventryja in Hirošime iz druge vojne ali novejših, OZN-jevskih Bosne, Pnom-Penha ali Ruande - nepredstavljivo majhno, bilo pa bi še precej manjše, če bi se iraška stran držala ženevske konvencije in ne bi mešala vojaških in civilnih objektov (arzenali in oporišča ob mošejah, v bolnišnicah in šolah). 
Pa vendar se mojima napadalcema (in nasploh velikanski večini naših mnenjskih voditeljev) zdi, da je zločinec v tej vojni ameriška vlada in ne iraški režim. 
Svet brez idealizma bi bil pač komaj kaj drugega darwinska džungla, žal pa ima idealizem tudi to zahrbtno zmožnost, da slepi pred realnostjo. 
Večina najhujših svetovnih diktatorjev je svoje uničevalske programe izvajala s potuho ali celo blagoslovom tovrstnega nazorskega idealizma, ki je žal imun na poskuse odpiranja oči (saj se, kot vsak nazor, v trenutku miselne ogroženosti zapre pred argumenti).

Molitve za spokojnost, ki se je še vedno skušam držati, saj je, kar se mene tiče, izraz popolnega ravnovesja med idealizmom in realizmom. 
Takole gre: Bog, nakloni mi spokojnost, / da bom sprejemal, česar ne morem spremeniti, / pogum, da spremenim, kar morem, / in modrost, da bom sprevidel razliko. 
Uporabo te molitve bi privoščil vsem nasprotnikom vojne proti Iraku, od političnih in mnenjskih voditeljev pa do slovenskih predstavnikov »živega ščita« (no, ti so razliko vsaj enkrat sprevideli, sicer se ne bi bili vrnili na Metelkovo).

Kdo bi maral za ameriški način življenja? 
Jaz že ne: na živce mi grejo njegov konzumerizem, hedonizem, eskapizem in profanizem. 
Podobno zatrjujejo tudi mnogi drugi. 
Zdaj pa stopite k oknu in poglejte ven: se vaša okolica res razlikuje od ameriške? 
Hočeš nočeš, tu smo.

Porušitev me je kot avtorja brez dvoma prizadela, že precej prej pa vrsta iznakaženj, ki so jo hotelu Prisank od zunaj in znotraj v zadnjih petnajstih letih prizadejale samovoljne, diletantske spremembe. 
V glavah - lahko tudi slučajnih - slovenskih lastnikov še vedno vlada mišljenje, da predstavlja lastništvo absolutno pravico razpolaganja z objektom, z njegovim preoblikovanjem zunanje in notranje podobe. 
Tako tudi izjava sedanje direktorice podjetja Gorenjka (ki je v večinski lasti HIT-a iz Nove Gorice), da so bili hotel prisiljeni podreti, ker da z njim ni bilo mogoče obdržati standarda treh zvezdic, v članku z zgornjim naslovom ne drži. 
Ob zadnjem sestanku z njo lanskega 15. novembra sva ji namreč s konzervatorico kranjskega zavoda za varstvo kulturne dediščine gospo Niko Leben podrobno razložila, da je sobni trakt hotela mogoče posodobiti na več načinov, medtem ko bi bilo potrebno restavracijski del, ki je zmogel oskrbovati tudi večje število sob, kot jih je imel prvotni hotel, samo spraviti v prvotno stanje. 
Njegov prejšnji lastnik je namreč žal svetel naravni ton opažev in stavbnega pohištva iz izbrane pokljuške smreke samovoljno premazal z umazano temno rjavo barvo.

Zaradi pridelave nekaj sto ton koruze smo dopustili zdravstveno tveganje 74.000 prebivalcev! 
Izračunajmo si družbeno ceno tako 'pridelane' koruze. 
To je čisti kemični terorizem in to na vodnjakih glavnega mesta države. 
Tu se neha politika in pričenja upor civilne družbe!

Do realizacije navedenih določb zakona je za izdelavo ocene vpliva FFS na okolje in zdravje ljudi ter mnenja o razvrstitvi in označevanju nevarnih snovi in pripravkov na podlagi toksikološke in ekotoksikološke dokumentacije s strani navedenih resornih ministrov imenovan Urad za kemikalije RS pri ministrstvu za zdravje. 
Za izdelavo ocen na področju fizikalno kemijskih lastnosti, učinkovitosti, vpliva na okolje, aplikacije FFS in varnega ravnanja so s strani ministra, pristojnega za kmetijstvo, pooblaščeni Kmetijski Inštitut Slovenije, Inštitut za hmeljarstvo in pivovarstvo Slovenije in Kmetijsko-gozdarski zavod Nova Gorica. 
Usposabljanje strokovnjakov-ocenjevalcev iz navedenih inštitutov se je začelo po uveljavitvi zakona v letu 2001 in se intenzivno nadaljuje v okviru EU projekta v Veliki Britaniji.

Valentin Hajdinjak, predstavnik za odnose z javnostmi, MKGP

Strinjam se z Jovanovićem, da je samodržec vseprisoten preko svojih portretov. 
Ko zgublja oblast se ljudje najprej spravijo na njegove portrete, trenutno rušijo Sadamove. 
Pozabljamo pa, da bi jih porušili veliko prej, če ne bi živeli v strahu. 
Zaustavi pa jih ne strahospoštovanje pred sliko, ampak strah pred pendrekom. 
Slike govorijo pravzaprav le to, da je pendrek še pri moči.

Delo, 28. marca

Kaj je evropska moč?

Bravo, ga. 
Mimi Podkrižnik, za to, da ste v Delu opisali ponočevanje najstnikov v Ljubljani.

Delo, 19. februarja

