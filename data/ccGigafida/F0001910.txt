Drnovšek išče rešitev

Primož Finžgar je glede ponudbe Srda za vrnitev v Elan dejal, da se ni prav nič obotavljal, saj je v Elanu »pustil« 20 let, v katerih je, tako upa, tudi kaj prispeval, in tudi zato, ker verjame v podjetje. 
Vrača se s pričakovanjem, da bodo s pravo ekipo zadevo spravili na pravo pot, da bo podjetje delalo tako, kakor se za tako blagovno znamko in renomirano podjetje spodobi, in da bo v prihodnje spet zagotavljalo zdrava delovna mesta. 
Strategijo bodo predstavili na tiskovni konferenci v začetku aprila, prednost pred vsem drugim pa bo imel začetek proizvodnje. 
Na vprašanje, ali je bila kupoprodajna pogodba za Elan zaradi iztekajočih se rokov za sklepanje pogodb za proizvodnjo smuči podpisana pet minut pred dvanajsto, pa je dejal, da je bila podpisana pet po dvanajsti. 
Boji se, da bodo zato proizvedli manj, kakor bi lahko.

O slovenskih predlogih obmejnega sodelovanja s Hrvaško pa se je s predstavniki županij, ki mejijo na Slovenijo, v petek pogovarjal hrvaški minister za evropske integracije Ivan Jakovčić. 
Gre za 54 predlogov Slovenije za razvoj prometne in mejne infrastrukture, varstva okolja in gospodarskega sodelovanja, pa tudi podpore lokalnim in regionalnim pobudam, za katere bi lahko dobili finančno podporo EU. 
Po mnenju ministra Jakovčića bo obmejno sodelovanje omogočilo boljše, mirnejše življenje in blaginjo v regijah, mestih in občinah ob meji.

Več na 7. strani. 
O. G.

