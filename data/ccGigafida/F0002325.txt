Kot je pojasnil Janez Urh, vodja oddelka za katastrsko geodezijo pri Geodetskem zavodu Slovenije, gre zgolj za zemljiško katastrsko izmero oziroma za uskladitev dejanskega stanja s stanjem v naravi. 
"Na mestnem oddelku za urbanizem so sicer želeli, da bi sočasno s temi meritvami opravili še razmejitve, vendar nam niso pravočasno poslali osnutka teh razmejitev. 
Torej nas to delo še čaka," je še povedal Janez Urh. 
Sicer pa je Dom občanov Fužine poskrbel, da so bile travnate površine znotraj naselja letos deležne že pete košnje. 
"Težavna je le površina, ki je namenjena za evakuacijo prebivalcev v primeru naravnih katastrof in meji na Fužine," je dejala Saša Šimac, direktorica Doma občanov Fužine. 
Nihče namreč ne ve, v čigavi lasti je to področje, zato ga nihče ne kosi ali ureja. 
(mač)

2

Gasilci morajo včasih v roke vzeti tudi pips

RAKITNA, 5. - Le streljaj od prestolnice leži v osrčju velike gozdne kraške planote 800 metrov nad morjem razpotegnjeno naselje in priljubljena izletniška in počitniška točka Rakitna. 
Te dni je najbolj oblegana zaradi umetnega jezera pod Novaško goro, narejenega prav zaradi kopalnih, veslaških in ribiških užitkov obiskovalcev, ki iščejo sprostitev.

Prekmurci pripravljeni na mrk

Kako bo na ta dan potekal zračni promet, nam je odgovoril Bogdan Novak iz republiške uprave za zračno plovbo. 
"Komercialni zračni promet bo potekal normalno, tako da se s tem problemom ne ukvarjamo. 
V naši pristojnosti pa niso mala in ultra lahka letala, ki so odvisna od vidljivosti."

Po svetu so se na letošnji 11. avgust začeli pripravljati že lani. 
Tako je na primer romunska centralna banka v začetku avgusta izdala omejeno število bankovcev s skicami sončnega mrka. 
(Telefoto: Reuters)

V petdesetih letih je imel povprečni Američan z naraščanjem proizvodnje in blaginje na voljo petkrat več tako imenovanih diskrecijskih dolarjev, torej denarja, ki mu je ostal, ko je zadovoljil svoje nujne življenjske potrebe. 
Ta denar je seveda moč nameniti za nakupe ali pa za varčevanje. 
Američani so najprej trošili in kmalu so imeli vse: štedilnike, avtomobile, televizorje, oblačila... 
Nemogoče je bilo pričakovati, da se bodo ti izdelki začeli takoj kvariti ali da bi hitro zastareli. 
Podjetja pa so zaradi doseganja proizvodnih rekordov naletela na problem: kako prodati zaloge?

OSTE BAKAL

En v zadnjem branju sprejet amandma v parlamentu je lahko za podjetje usoden

- V čem se torej strokovnjaki za odnose z javnostmi razlikujejo od marketinških strokovnjakov?

MATEJA KRAJNC

Tečaj je zaenkrat prilepljen na strop, to je spuščajoče 40-dnevno drseče povprečje, vprašanje pa je, koliko lepila bo potrebnega, če se bodo na strani prodaje količine povečale, da bi Petrol na tem nivoju ostal. 
Po indeksu relativne moči bi lahko sodili, da je pri teh nivojih našel svoje mirno zavetje, vendar promet preprosto ni dovoljšen, da bi lahko prevetril takšno pozicijo. 
Zanimivo je dejstvo, da se je tradicionalni povpraševalec v teh dneh domala povsem umaknil iz igre, tako da podporo izvajajo drugi akterji, ki v sopari še niso izgubili volje po nakupih. 
Izjemno ozek pas, v katerem je pričakovati trgovanje - zgornja meja je trenutno pri 25.300 tolarjih, spodnja pa 700 tolarjev nižje - daje nakupom predznak varnosti.

Prevzemi postajajo del slovenskega vsakdana. 
Ali vas povečanje lastniškega deleža v Kopru ne zanima?

Morda gre pri vsem skupaj za strateško in zato drago zagotavljanje vsaj delne samooskrbe z naftnimi derivati...

Vse tri največje azijske agencije so japonske in vse tri je lani prizadela najhujša recesija v deželi vzhajajočega sonca po 2. svetovni vojni (za 10 do 15 odstotkov manjši promet). 
Kljub temu je imel prvouvrščeni gigant Dentsu še vedno večji promet kot naslednje štiri agencije na lestvici skupaj (Hakuhodo, Asatsu-DK, McCann-Erickson, J. Walter Thompson). 
Najbolj so bile zaradi panike ob kitajskem prevzemu prizadete agencije v Hong Kongu, slabo pa jim je šlo tudi v Južni Koreji, Indoneziji, Tajski in Singapurju. 
Vzrok je bil predvsem znižanje kupne moči prebivalstva, ker pa po drugi strani število potrošnikov raste, vodilni v agencijah niso pesimisti.

Kot je znano, je vlada 1. julija ob uvedbi davka na dodano vrednost (DDV) z uredbo začasno zamrznila nadzorovane cene. 
Uredba namreč določa, da prodajne cene proizvodov in storitev z DDV, za katere velja ukrep določitve cen po zakonu o cenah, od 1. julija ne smejo biti višje od tako določene ravni na dan 30. junija. 
Vlada naj bi po besedah državnega sekretarja za notranji trg Antona Grabeljška o predlogih za povišanje cen razpravljala predvidoma na seji konec avgusta. 
Od prejema vloge ima namreč na voljo 30 dni, da se o njej izreče.

Prve razpoke kratke ljubezni

ALEŠ GAUBSpor s haaškim sodiščem je na Hrvaškem notranjepolitična tema številka ena

Predstavnik dagestanskega notranjega ministrstva je povedal, da so bili napadalci iz vrst fundamentalistične islamske organizacije Vahabi. 
Organizacija je zelo dejavna v Čečeniji in je kriva za vrsto ugrabitev ljudi ruskega rodu. 
Zajela jih ni le ob čečenski meji, temveč tudi v notranjosti Čečenije. 
Tako je pred dnevi izpustila 20-letno Rusinjo iz Stavropolja, ki jo je zajela v čečenskem glavnem mestu Grozni, kamor je prišla, da bi si našla delo, in 34-letnega Rusa, ki ga je zajela že aprila in ga ves čas skrivala nekje v čečenskih gorah.

Kavkaz je postal v zadnjem obdobju zelo zanimiv zaradi svojih naravnih bogastev, pa tudi zaradi svoje strateške lege. 
Prav zdaj na veliko razpravljajo, kje po Kavkazu potegniti naftovod, po katerem bo kaspijska nafta tekla v svet. 
Po nekaterih predlogih naj bi ga potegnili čez Turčijo do vzhodnega sredozemlja, po drugih pa po severnih obronkih Kavkaza do vzhodnih obal Črnega morja. 
To je le skromen dokaz, kako strateško pomemben je Kavkaz. 
Nasploh velja ocena, da bo Kavkaz postal strateško še pomembnejši, ko bo utrdil svoje povezave s svetom.

Vrata v zavezništvo še vedno ostajajo odprta - Poudarek na sodelovanju z Rusijo

BEOGRAD, 5. - V intervjuju za radio B2-92 (nekdanji neodvisni radio B-92) je premier ZR Jugoslavije Momir Bulatović izjavil, da mu je "v čast, da je bil med agresijo Nata na ZRJ v vladajoči beograjski ekipi". 
Na novinarjevo vprašanje, ali tudi on meni, da mora predsednik ZRJ Slobodan Milošević odstopiti, pa je Bulatović odgovoril, da bi on "Miloševića prosil, naj ostane".

Hrvaška oporeka tožilčevim očitkom

Avstrijski diplomat Wolfgang Petritsch pa je v Bosno prišel precej udobno. 
Privoščil si je celo pravico, da so ga v Sarajevu čakali kakšen teden ali dva, dokler ni opravil vsega, kar je še imel opraviti kot avstrijski veleposlanik v Beogradu. 
Ob vsem tem pa ima pred svojima predhodnikoma vsaj še eno prednost. 
Dobro obvlada tamkajšnji jezik. 
Najpomembnejše priporočilo za njegovo imenovanje na mesto civilnega predstavnika mednarodne skupnosti v Bosni in Hercegovini pa je bilo njegovo posredniško delovanje v kosovski krizi. 
Bosanskega problema, tako kot srbijanskega ali kosovskega, namreč ne bo več moč obravnavati izolirano. 
Tako imenovani območni pristop bo pomemben del delovanja novega mednarodnega predstavnika v Bosni in Hercegovini.

Zaradi akcije Dobrodošli doma - Počitnice so blizu več domačih gostov kot lani

Takšne so bile prve neuradne ocene letošnje turistične bere tako turističnih agencij kot drugega turističnega gospodarstva. 
Prav verjetno je, da se bodo te ocene oziroma napovedi spremenile, kajti avgust je tudi v Sloveniji še vedno - tako kot v Evropi in na primer Srednji Ameriki - najbolj turističen mesec. 
Razlogi za precej nižje številke od lanskih so seveda znani: v Turčiji zloglasni primer Ocalan, na Hrvaškem, v Grčiji, južni Italiji in Sloveniji pa kosovska kriza. 
Po raziskavi o negativnih vplivih vojne na Balkanu na slovenski turizem, ki so jo opravili na ministrstvu za malo gospodarstvo in turizem, naj bi bil letos dohodek v turističnih podjetjih nižji za 5,8 milijarde tolarjev; to pomeni 23-odstotno zmanjšanje zaradi manjšega števila tujih gostov, kar je nekaj več kot 524.000 prenočitev manj. 
Ker pa vsaka turistična prenočitev pozitivno vpliva tudi na druge gospodarske panoge, ki so s turizmom neposredno povezane (proizvajalci hrane, trgovci, prevoz, cestna podjetja...), naj bi bilo kar za 15,5 milijarde tolarjev manj dohodka. 
Zato je vlada sprejela posebne ukrepe, s katerimi naj bi pospešili prodajo turistične ponudbe predvsem na tujih trgih. 
Na tak način naj bi po besedah Janka Razgorška, ministra za malo gospodarstvo in turizem, omilili škodo na 16-odstotni izpad. 
Za to je vlada, kot smo že zapisali, zagotovila 375 milijonov tolarjev.

Kako pa akcijo Dobrodošli doma - Počitnice so blizu ocenjujejo v Turistični zvezi Slovenije (TZS), kjer že vrsto let zatrjujejo, da je domači gost najboljši gost, zato ga je treba na vsak način privabiti in obdržati?

Miša Novak, vodja stikov z domačo javnostjo v CPTS: "V letošnjih šestih mesecih je Slovenija gostila nekaj več kot 381.000 domačih gostov, kar je sedem odstotkov več kot lani v enakem obdobju, in ti so plačali skoraj 1,4 milijona prenočitev oziroma 5 odstotkov več kot lani. 
Že vse od lanskega oktobra imamo pozitivne indekse domačih prihodov in prenočitev, od 100 pa vse do 115, kar kaže na vpliv lanske akcije Dolg vikend so kratke počitnice. 
Pozitivna gibanja se nadaljujejo. 
Tujih turistov smo v prvih šestih mesecih gostili dobrih 361.000, kar je za 12 odstotkov manj kot v enakem obdobju lani, plačali pa so skoraj 1,4 milijone prenočitev, kar je za 9 odstotkov manj kot lani.

LJUBLJANA, 5. - Tudi na področju zdravstvene zakonodaje čaka Slovenijo usklajevanje nekaterih zakonov z evropskim pravnim redom. 
Tako je vlada na zadnji seji potrdila predloge zakona o zdravilih in medicinskih pripomočkih, o preskrbi s krvjo in o zdravstveni inšpekciji, ki bodo poleg zahtevane uskladitve z EU zapolnili tudi luknjo v slovenski zdravstveni zakonodaji.

Tudi sam postopek pridobivanja dovoljenja za promet oziroma registracijo zdravil še ni usklajen s postopki, ki veljajo v EU, kar za slovensko farmacevtsko industrijo pomeni omejitev pri možnostih trženja izdelkov v tujini. 
S harmonizacijo zakonodaje - po kateri bodo vsi postopki, povezani s prometom z zdravili, takšni kot v EU, zdravila pa bo "spremljala" natančno določena dokumentacija (dosje EU) - naj bi bil slovenskim podjetjem zagotovljen lažji dostop na trge Unije. 
Novost v predlogu zakona je tudi zahteva, da merila za oblikovanje cen zdravil ne smejo biti več del zakona o zdravilih. 
Cenovna politika zdravil naj bi bila po novem povsem ločena od ocenjevanja zdravil, ki temelji na podlagi meril kakovosti, varnosti in učinkovitosti.

Govorice o 40-odstotnem zmanjšanju prometa nad Slovenijo zaradi pomanjkanja kontrolorjev so povsem neresne. 
Servisiramo pač toliko letov, kot jih po standardih smemo. 
Realno gre za 10- do 15-odstotno zmanjšanje, ko za uro ali nekaj več omejimo promet v našem zračnem prostoru, je včeraj pojasnil Matjaž Sonc, direktor Uprave RS za zračno plovbo (URSZP). 
Ob tem je treba povedati, da se promet nad Slovenijo po Natovi akciji nad Srbijo še vedno ni vrnil v normalne tirnice. 
Sonc pravi, da se pri tako gostem prometu, kot je sedaj, število kontrolorjev še ravno izide, sicer pa bodo že septembra objavili razpis za zaposlitev osmih novih kontrolorjev, ki jih bodo takoj nato poslali na šolanje.

V Oxfordovi enciklopediji astronomije tudi o sončnem mrku

LJUBLJANA, 5. - Še dobro leto dni nas loči od novih parlamentarnih volitev, stranke pa že sedaj zaradi možnosti uvedbe večinskega volilnega sistema ali kakšne njegove različice svoje usode ne prepuščajo naključju in zato poskušajo najti nove koncepte in zavezništva, ki bi jim omogočila preživetje ali celo izboljšala politični položaj v državi. 
Tako se - po posredovanju Aloisa Mocka - že lep čas združujeta SLS in SKD, nove programe, s katerimi bi želeli volilce prepričati v oddajo glasu za njihovo stranko, pa sta predstavili tudi obe socialdemokraciji.

Zanimalo nas je še, ali ga kolegi iz sorodnih evropskih strank še niso nikoli nagovarjali, da bi z Janšo le poskušal preseči nesoglasja, se zedinil v skupnem jeziku in tako ponudil Slovencem poleg liberalne in konservativne še tretjo okrepljeno politično opcijo: "Velikokrat sem ta vprašanja slišal v neformalnih pogovorih, vendar mi je uspelo sogovornikom pojasniti, da obstaja med našima strankama nekaj temeljnih razlik v političnem obnašanju. 
Mi želimo biti bolj kompromisna stranka in ne radikalna politična sila."

V članku Zakaj siničke ne pojejo (Dnevnik, 30. julija 1999), kjer avtor(ica), podpisan(a) z začetnicama "re", poroča tudi, da je mezzosopranistka Marjana Lipovšek morala zaradi bolezni odpovedati nastop na otvoritvenem koncertu Blejskih glasbenih večerov 1999, lahko med drugim preberemo naslednje:

Kljub trem zanesljivim zmagam Jasmina Čuturiča in Sama Miklavca (Nivea sun-Nes) je na vrhu lestvice Prekmurec Dejan Fujs (Skiny) s 30 točkami prednosti. 
Odbojkarja Salonita in državna reprezentanta sta namreč zaradi sodelovanja na mednarodnem turnirju v Riminiju v Italiji izpustila nastop v Murski Soboti. 
To je izkoristil domačin Fujs, ki ni igral s svojim stalnim partnerjem Samom Bačvičem, ampak z Matjažem Hafnerjem. 
Za naslov državnega prvaka se bodo tako enakovredno merili Fujs, Čuturič in Miklavc.

Jasmin Čuturič (desno) in Samo Miklavc (levo) bosta na finalnem turnirju v Kamniku skušala ubraniti naslov državnega prvaka v odbojki na mivki. 
(Foto: Dane Kostrič)

"Še nikoli v karieri nisem izgubila mesec in pol treninga. 
Nisem si predstavljala, da lahko v tem času padeš tako nizko po 15 letih treninga. 
Pomislila sem: to je kar malo krivično. 
Zadnje tri tedne sem trenirala. 
Toda pri vsaki vaji, ki jo opravim, izgubim veliko moči, po naporih pa imam vnete mišice. 
Tako je težko delati na vrhunski ravni. 
Kondicijo že povrneš, mišične mase ne tako hitro. 
Brez moči pa na ovirah nimaš kaj početi. 
Za zdaj na ovirah še ne vadim. 
Spet bom nastopila, ko bom sposobna izida pod 13 sekundami."

Brigita Bukovec (levo) se je po posvetu s trenerjem Juretom kastelicem odločila, da na bo nastopila na svetovnem prvenstvu v atletiki v Sevilli. 
(Foto: Nace Bizilj)

Na vseameriških igrah je bil svetovni rekorder in olimpijski prvak iz Barcelone 1992 v skoku v višino, 31-letni Kubanec Javier Sotomayor, pozitiven na dopinškem testu A in čaka izide testa B. Navedb kanadskega radia o "grešniku Sotomayorju" ni nihče zanikal. 
V javnost je nato pricurljala novica, da je tudi britanski šprinter Linford Christie (zlato v Barceloni na 100 m), osumljen uživanja prepovedanih poživil. 
Kot poroča L'Equipe, so 13. februarja letos na dvoranskem mitingu v Dortmundu 39-letnem atletu na testih A in B odkrili sledi prepovedanega anabolnega steroida - nandralona. 
Nemška atletska zveza tega primera ni objavila, ker po besedah predsednika zveze Helmuta Digla niso pristojni za takšne objave.

SAN DIEGO, 5. - Izidi turnirja WTA v San Diegu, 1. krog: Sanchez-Vicario (Špa, 6) - Lihovčeva (Rus) 6:2, 1:6, 6:4, Huber (Nem) - Tauziat (Fra, 8) 6:3, 6:1, Zvereva (Blr) - Zuluaga (Kol) 6:2, 6:1, Coetzer (JAR, 7) - Liza Raymond 6:7 (1), 6:1, 6:1, Van Roost (Bel) - Drake (Kan) 6:3, 7:5, Kurnikova (Rus) - Tu (ZDA) 6:2, 7:6 (3), Testud (Fra) - Mauresmo (Fra) 6:4, 6:0, 2. krog: Hingis (Švi, 2) - Rubin (ZDA) 7:5, 6:3, Frazier (ZDA) - Graf (Nem, 3) 4:6, 7:5, 2:1 - predaja Grafove.

Belgijski policisti so se zahvalili

