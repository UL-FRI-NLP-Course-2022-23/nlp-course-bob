STUDENEC - V petek, 28., in v soboto, 29. julija, bodo krajše prekinitve in motnje v telefonskem prometu s telefonskimi naročniki na Studencu. 
Vzrok motenj bodo nujna dela, ki so povezana z razširitvijo telefonske centrale, prekinitve pa bodo zaradi preusmeritve krajevnega omrežja. 
Kot so nam sporočili z novomeške poslovne enote Telekoma Slovenije bodo namreč od petka, 28. julija, spremenjene klicne številke za telefonske naročnike na območju avtomatske telefonske centrale Studenec. 
Spremenjene telefonske številke bodo uporabniki lahko dobili na službi informacij, telefon 988. 
Telekom se opravičuje za motenost telefonskega prometa in prosi, da uporabniki spremembo številk sprejmejo z razumevanjem.

