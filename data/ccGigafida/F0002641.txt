Podjetje Aurodent je za leto dni vzelo v najem poslovno zgradbo, tehnologijo ter orodja v Zlatarni, poleg tega so v podjetju Aurodent podpisali tudi pogodbo o najemu blagovne znamke. 
Po besedah direktorja Aurodenta Andreja Cimermana naj bi imela Zlatarna Aurodent na začetku 8 do 10 odstotni tržni delež, mesečno naj bi izdelali 10 do 12 kilogramov nakita, proizvodnja se bo odvijala v nekdanjem starem obratu. 
Za začetek nameravajo zaposliti 35 delavcev v proizvodnji ter 6 delavcev v trgovinah, ki jih bodo predvidoma odprli 10. novembra. 
Skupno naj bi Aurodent in Zlatarna zaposlovala 69 ljudi.

Ljubljanski Pohištveni sejem, osmi po vrsti, bo letos odprt med 11. in 16. novembrom. 
Na sejmu bo na 11.600 kvadratnih metrih razstavnih površin sodelovalo 350 razstavljavcev iz 21 držav, od tega jih bo približno 270 prisotnih neposredno, ne pa preko zastopnikov. 
Poleg domačih razstavljavcev se bodo na Pohištvenem sejmu predstavila še podjetja iz Avstrije, BiH, Hrvaške, Indije, Italije in Švedske.

