Brez glasu proti je zbor nato po hitrem postopku sprejel novelo zakona o prepovedi proizvodnje in prometa z azbestnimi izdelki ter o zagotovitvi sredstev za prestrukturiranje azbestne proizvodnje v neazbestno. 
Njen temeljni cilj je, da se ukine azbestna proizvodnja in se jo nadomesti z neazbestno in da se družbam, ki so proizvajale izdelke, ki vsebujejo azbest, poleg že z zakonom določenega zneska v višini 1,85 milijarde tolarjev zagotovi še dodatna sredstva RS v višini 4,35 milijarde tolarjev za plačilo prispevka za dokup zavarovalne dobe iz 10. člena tega zakona in izplačilo odškodnin za poklicno bolezen iz 12. člena tega zakona za obdobje 2000-2004.

Po besedah predsednika preiskovalne komisije Drnovšek nima dovolj politične moči, da bi s kandidatne liste Liberalne demokracije umaknil Mirka Bandlja, ki mu je končno poročilo dokazalo »nedvoumno« krivdo za diskreditacijo udeležencev osamosvojitvene vojne na Koroškem. 
Z Bandljevim umikom bi LDS dokazala, da vendarle želi raziskati afero Vič-Holmec, ker pa se to ni zgodilo, se bodo tudi v naslednjem mandatu dogajale podobne afere, ki bodo udeležence osamosvojitvene vojne potiskale na haaško sodišče, je opozoril Jerovšek. 
STA

Predlog za začetek postopka zavrnjen - »Po volitvah pa čimprej«

Marko Jakopec

Ljubljana - Ena od nalog tožilca je tudi spoštovanje človekovih pravic. 
Kadar pa so kršene, jih je dolžan raziskati in obravnavati njihove kršitve, je eden od sklepov pete letne konference Mednarodnega združenja tožilcev V Capetownu v Južnoafriški republiki (JAR), je na novinarski konferenci povedal vrhovni državni tožilec in vodja novogoriškega okrožnega državnega tožilstva Mirko Vrtačnik. 
Glavna tema konference, ki je potekala od 3. do 8. septembra, je bila človekove pravice in tožilec. 
Udeležilo se je je 200.000 tožilcev z vsega sveta. 
Predstavnik skupine državnih tožilcev za posebne zadeve, zadolžen za Primorsko, Harij Furlan pa je predstavil še sklepe prve konference o problematiki organiziranega kriminala, na kateri je sodeloval od 8. do 10. septembra v Caserti v Italiji, pripravil pa jo je Svet Evrope v sodelovanju z italijansko protimafijsko direkcijo. 
STA

Sto Poljancev na Triglav

Ljubljana - »Letošnja volilna kampanja LDS bo drugačna od prejšnjih in tudi različna od kampanj ostalih strank, ki bodo sodelovale na letošnjih državnozborskih volitvah. 
Drugačna bo zato, ker bodo kandidati govorili predvsem o konkretnih vprašanjih, v ta namen pa smo pripravili dva tako imenovana e-kombija,« je na včerajšnji tikovni konferenci na prostem povedal generalni sekretar LDS Gregor Golobič. 
Kombija sta založena z informativnim gradivom o pogledih in stališčih LDS, delovala pa bosta neprekinjeno noč in dan po vsej Sloveniji. 
Preko računalnikov sta povezana tudi z internetom, tako da bodo lahko volivci preko njiju postavljali vprašanja in na stranko naslavljali tudi pripombe. 
Kombija sta včeraj krenila na prvo etapo. 
Prva postaja enega od kombijev (v njem sta bila podpredsednik LDS Igor Bavčar in župan Zavrča Franc Butolen) je bila v Zavrču (prav tam, kjer se je leta 1997 »izgubil« vohunski kombi OVS), kjer naj bi po besedah Golobiča poskušali dokazati, da lahko brez posebnih težav že prvi dan preskočijo za nekatere tako težko oviro, drugi kombi pa se je namenil v Žužemberk (v njem sta sedela Gregor Golobič in drugi podpredsednik LDS Tone Rop). 
Na fotografiji (z leve): Mitja Gaspari, Pavle Gantar, Gregor Golobič in Tone Rop, v ozadju eden od e-kombijev. 
G. R.

