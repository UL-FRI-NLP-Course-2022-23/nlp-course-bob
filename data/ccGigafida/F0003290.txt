A. BAVDEK

A. VIDERVOL

S. HREN

NOVOMEŠKI PROIZVAJALEC POČITNIŠKIH PRIKOLIC IN AVTODOMOV SPET PREVZEMA POMEMBEN EVROPSKI TRŽNI DELEŽ

Je pa resnici na ljubo treba zapisati, da je Adria pred dobrim desetletjem Evropi odvzela že kar 8,4 odstotka trga počitniških prikolic, sredi prejšnjega desetletja je tolkla najhujšo krizo (delež komaj tri odstotke), z odločnimi ukrepi, zlasti pri razvoju novih modelov in izboljševanju kakovosti, pa se postopno in vztrajno vrača med najboljše na stari celini in ta proces se najverjetneje še ni zaustavil.

Adriatik coral je tako imenovani polintegrirni avtodom, ki nad kabino nima ležišč, ampak zgolj predale, zato je tudi nižji, hitrejši in porabi manj goriva. 
Dva velikostna modela (590 in 640) za 7,13 do 8,13 milijona tolarjev sta namenjena predvsem dvema razvajenima popotnikoma, če zložita sedežni del v ležišče, pa lahko pod streho vzameta še enega ali dva sopotnika.

Običajno smo jih vajeni, da se nam režijo...

Kot smo že napovedali, sta se poročila boljša polovica Sound Atacka PIKA BOŽIČ in reprezentačni hokejski napadalec DEJAN KONTREC.

Slovenci kremeniti, rahlo odbiti

Komplet olimpijskih odličij (zlatega, srebrnega in bronastega) si je pridirkal, prišprintal in primetal Primož Kališnik, tri medalje je pospravil tudi v. d. 
RTV-generala Janez Čadež, publicist in pisatelj Janez Žlebnik iz Maribora je zmagal v tenisu in osvojil bron v golfu, medtem ko je dr. Krešo Puharič, sicer urednik revije Pravnik in profesor na Ekonomski fakulteti v Ljubljani, Špancem demonstriral slovensko ekonomijo - dobro se je držal nad vodo in osvojil zlato medaljo v plavanju!

6 (šest) smrtnih žrtev

Od 7. do 13. maja je za posledicami prometnih nesreč na slovenskih cestah umrlo šest ljudi.

Za 27-letnega motociklista Danijela B. iz Pirana je bilo ob 23.35 v kržišču na Belvederu nad Izolo usodno trčenje s kombijem. 
Štiri ure po nesreči je umrl v izolski bolnišnici. 
Nesreča se je zgodila, ko je 60-letni Koprčan S. M. vozil kombi po stari obalni cesti od Izole proti Strunjanu. 
V križišče na Belvederu je zapeljal na prednostno cesto, ne da bi se prepričal, ali je prosta, in zaprl pot piranskemu motociklistu, ki je silovito trčil v kombi. 
Prevrnil se je na cesto in obležal hudo ranjen. 
Odpeljali so ga v izolsko bolnišnico, kjer je ob 3.45 umrl.

Če na koži najdemo klopa, ga nikar ne trgajmo s kože, ampak ga s posebno pinceto primimo tik ob glavi in zavijmo, s čimer odstranimo celega klopa.

Ljubitelj orožja

Pri nekdanji prijateljici Polonci Dobrajc doma je po očitkih iz obtožnice neupravičeno in brez njene vednosti hranil 36 pohodnih in poteznih vžigalnikov, 11 ročnih bomb M 52, dve ročni bombi, pet RAP-ov (kompletov nabojnikov in nabojev ter čistilnega orodja), paket trenutnih električnih detonatorjev, več različnih nabojev, tri klobčiče zažigalne vrvice, devet eksplozivnih polnjenj, deset mehanskih vžigalnikov, topovski udar M 81, deset vrvic za potezne vžigalnike, pet škatlic z deset vžigalniki, avtomatsko pištolo škorpijon, armbrust, puškomitraljez M 72 kalibra 7,62 milimetra, sedem električnih detonatorjev M 80 in več nabojev.

Pred zadnjimi parlamentarnimi volitvami se je Jelinčiču zgodila še "strašna zgodba" z njegovim polbratom Danilom Riznarjem, ki mu sodijo zaradi podtaknjenega razstreliva pod avtomobilom Rajka Hrvatiča. 
Jelinčič je takoj po aretaciji in hišni preiskavi pri polbratu izjavil, da gre za politično zaroto, ki so jo pripravili v slovenskem političnem vrhu, da bi ga diskreditirali pred volitvami.

prof. dr. Manca Košir

Vzklik, star skoraj dve desetletji, je še vedno v spominu ljubiteljev športa - Prvič se je oglasil leta 1947 - Zmerjanje sodnikov? 
Nič posebnega za Mladena Delića, če so si po njegovem mnenju to zaslužili - Kako je zaradi pokvarjenih zvez prenašal tekmo le za dva poslušalca, za tehnika v studiu Radia Zagreb, ki ju je zanimal nogomet in mu zato nista povedala, da so linije v okvari - Ljubitelj Planice in smučarskih skakalcev

Televizijski gledalci so njegov glas prvič slišali 28. novembra 1956, ko sta se ob obletnici Angleške nogometne zveze pomerili nogometni reprezentanci Anglije in Jugoslavije. 
Mladen Delić je tekmo prenašal za zagrebški radio, ker pa so nekateri že imeli televizijske sprejemnike in spremljali italijanske in avstrijske oddaje, se je direktor zagrebškega radia odločil, da bo radijski prenos Mladena Delića v drugem polčasu vključil tudi na televizijske frekvence.

V paradižu ni bilo nobenih pesticidov ...

Vizija - spreminjanje sveta

Slovenija prihaja z Balkana in ima torej tudi nekaj balkanskih tradicij. 
Haaški tribunal za nekdanjo Jugoslavijo je tri moške obsodil zaradi organiziranja in izvajanja "sistematičnih množičnih posilstev" nasprotnega spola. 
Ali spadajo "slovenski osemenjevalci" iz bioepruvete (državno oplojevanje neporočenih človeških samic v rodnem obdobju) torej v sfero teh zločinov proti človeštvu ali pa so bolj podobni esesovskemu projektu "zajčnic" in bi morali torej na sodišče v Nürnberg?

Neskončna igrišča srečnih tabornikov

"S katoliškimi skavti kot novim gibanjem pri nas je naša zveza sklenila poseben dogovor o sodelovanju in čeprav je med nami kar nekaj razlik, se lepo razumemo in ustvarjalno sodelujemo."

Kučan v Ameriki, Janša pa v Dnevniku - Butova stranka istočasno na strani Podobnika in - vlade - Mesec prepričevanja o človekovih pravicah - Eni za naravno pot, drugi za pomoč

Ko predsednik države Milan Kučan odide v Združene države Amerike, se doma praviloma zgodi kaj dramatičnega. 
Ob njegovi tokratni odsotnosti iz države nismo dobili le evropskih prvakinj v rokometu in "skoraj zmagovalke" osladnega in razvpitega glasbenega evrovizijskega tekmovanja, tokrat se je celo zgodilo, da je Janez Janša objavil skoraj običajen članek v običajnem časopisu! 
V sobotni prilogi Zelena pika Dnevnika smo lahko prebrali njegov daljši prispevek o globalizaciji oziroma o orisih novega svetovnega reda, v katerem ni zaslediti tako rekoč nič, kar je v zadnjem desetletju zaznamovalo Janševo politično govorico. 
Nekatere njegove trditve sicer vabijo k razpravi in bi kazalo z njimi polemizirati, a zapis vsekakor izstopa iz prepoznavnega razumniškega kroga, ki ga določajo zarote, udbomafije in podobna sovraštva. 
Poznavalci razmer se sprašujejo, ali to ne pomeni, da je Janši končno uspelo "izstopiti iz svoje kože" kar pa bi lahko pomenilo, da bo končno tudi zakopal bojno sekiro, s katero je ves čas svojega političnega udejstvovanja zamahoval proti novinarjem, ki jih je vedno znova dolžil za vse lastne neuspehe in se nenehno spuščal v obračune z njimi, s čimer si je kopal jamo, iz katere se nikakor ni mogel skobacati.

Da bo predreferendumski boj izjemno hud, potrjuje najprej dejstvo, da je javnost ob tem vprašanju precej razdeljena, javnomnenjske raziskave pa kažejo, da je v Sloveniji ta hip več nasprotnikov kot privržencev enake pravice za vse ženske. 
Dodatno skrb zagovornikom zakona o oploditvi z biomedicinsko pomočjo prinaša dejstvo, da javnost sploh ni pretirano ogreta za referendumsko dogajanje, tako da je iz sedanje perspektive možno pričakovati, da se bo referenduma udeležila manjšina volilnih upravičencev, ki ne bo presegala četrtine volilnega telesa, kar kaže na precejšnje možnosti, da referendum uspe. 
Razen v primeru, če privržencem zakona uspe javnost dovolj ogreti in jo prepričati, da gre dejansko za obrambno civilizacijskih prvin, za obrambo že doseženih pravic, ki jih je delu populacije odrekla samopašna oblast.

Skratka, na Nedeljskem dnevniku se nam napoveduje potrpežljivo in dolgotrajno štetje. 
Zaradi nekaterih težav s poštno dostavo smo dan veljavnosti kuponov tekočega kroga podaljšali do torka do 12.00, tako da upamo, da bomo vse kupone prejeli pravočasno. 
Kot smo že zapisali, pošljite kupone na dopisnicah na naslov: Nedeljski dnevnik, p. p. 30, 1001 Ljubljana, s pripisom Sanjska poroka. 
Več kuponov naenkrat lahko pošljete v kuverti ali pa prinesete osebno na naš naslov. 
Tovrstnih omejitev skratka ni in bodo veljali vsi kuponi, ki bodo pravočasno prišli na naš naslov po katerikoli poti; edina omejitev je ta, da glasovnica za par ni fotokopirana.

Akademski kipar o pomniku gostilni, gostilničarju in vsem tistim, ki so iz gostilne odkorakali na vešala - Črni kamen v Hajdini spominja na nenavadno osebnost in dovoljuje tudi kočljive domneve - Sodišče in vešala so bila v nepostredni bližini grozljive gostilne

Na pomniku utegne biti pomenljiv tudi samostalnik "gospodinja" (Hausfrau), ki zelo verjetno ni naključen, saj je soproga na pomnikih iz tistega časa skoraj praviloma zapisana kot "Gemahlin". 
Če je gospodinja Rozalija torej sofinancirala za tiste čase nedvomno opazen pomnik z velikim kovinskim križem na njem, smemo domnevati, da je bila tudi ona povezana s slovesom na smrt obsojenih nesrečnikov(-ic), ki praviloma niso bili zločinci po današnjih sodnih merilih, saj je tudi cerkvena gospoda poslala koga v smrt, če se je (za njene tedanje pojme) pregrešil proti katoliški veri. 
Ko se torej odločamo o špekulaciji, si privoščimo kar drzno vprašanje, ali je bila Rozalija obsojenčeva zadnja posteljna dogodivščina, in dodajmo tudi možnost, da je prej skuhala tisto, zaradi česar pravimo, da gre ljubezen skozi želodec.

Naj bo res prvo, drugo ali oboje, danes je njeno ime zapisano z zlatimi črkami, obnovljenimi z restavratorjevo. 
"K restavriranju tega pomnika me je spodbudila radovednost; napis na njem je bil namreč nečitljiv, saj je manjkalo več črk, in tudi letnica ni bila popolna. 
Mislim, da mi je uspelo rekonstruirati prvotno besedilo, ostanek druge številke na letnici pa je bil takšen, da ni dovolil določitve drugega kot sedmice."

"To je moj drugi najsrečnejši dan v življenju, seveda po rojstvu sina Roberta," nam je povedala vesela in zgovorna Hedvika Draksler iz Tržiča med kosilom, na katerega je bila povabljena z vsemi nastopajočimi na letošnjem, jubilejnem, 15. Alpskem večeru. 
Hedviko, ki veliko raje sliši na ime Heda, in njenega sina Roberta, ki sta bila s še tremi pari izžrebana, da sta si glasbeno prireditev z drugimi izžrebanci lahko ogledala za posebno mizo Nedeljskega dnevnika, je doletela tudi ta čast, da sta se lahko ves dan sprehajala po tako imenovanem zakulisju prireditve. 
Ogledala sta si lahko vse, kar se dogaja pred tako velikim koncertom, ki ga snema televizija. 
Upokojena tekstilna delavka Heda je ugotovila, da se je zadaj dogajalo pravzaprav več zanimivega kot kasneje na odru.

Nato smo se z gostoma odpravili v prostor, ki ga nastopajoči poznajo kot "masko". 
Nada, Romana, Tea, Peter in Marija so morali od 16. in vse tja do 23. ure primerno "obdelati" približno 150 nastopajočih.

Ko napovedovalčeve možgane zajame popoln mrk

Pred to sobo smo srečali Janeza Dolinarja, ki je z Natalijo Verboten povezoval letošnjo prireditev. 
"Se vam kdaj zgodi, da vam za mikrofonom zmanjka besed, da enostavno ne veste, kako naprej," je zanimalo Hedo. 
"Seveda, toda takrat se je treba pač znajti. 
Pred časom, ko sva z Mišo Molk povezovala prireditev, ki jo je televizija neposredno prenašala, je v mojih možganih nastopil popoln mrk, jaz pa sem rekel: ,Spoštovane gledalke in gledalci, zdaj pa se je zgodilo tisto, česar se vsak nastopajoči najbolj boji - preprosto ne vem več, kako naprej. 
Miša, a mi lahko pomagaš?' 
In Molkova je povedala moje besedilo in nato še svojega," se je nasmehnil Janez.

"O čem razmišljate, preden stopite na oder," je bila radovedna Heda. 
"Pred vsakim nastopom imam malo treme, zato običajno nosim hlače, kajti krilo bi mi zaradi tresenja najbrž zdrsnilo na tla."

DUŠAN NOGRAŠEK

HUMORISTU FRANCU PESTOTNIKU, KI SO GA ORGANIZATORJI ALPSKEGA VEČERA POVABILI K SODELOVANJU, NISO DOVOLILI NASTOPA NA ODRU

Najraje dela palčke, ki s svojimi prešernimi nasmehi razvesele vsakogar, ki jih vidi - Vsak ima v sebi nekaj, kar ga veseli početi, in s tistim bi se moral kar največ ukvarjati, če hoče ostati zdrav

Če smo omamljeni, damo mir

Ena izmed floridskih atrakcij je tudi Disneyland, ki je bil zgrajen na tleh nekdanjega obširnega močvirnega zemljišča. 
Tu je domovanje Miki Miške in racmana Donalda, vir zabave in razvedrila številnih generacij, poleg tega pa cel spekter zanimivosti o razvoju človeštva, vse pa fantastičnih dimenzij. 
Prav od tod, s Floride, je človek poletel na Luno in se sem tudi vrnil. 
Tu sta Cape Canaveral in Kennedyjev center kot sinonima vesoljskih poletov; od tod vzletajo vesoljske ladje, da bi zadostile človekovi radovednosti; človek se nenehno sooča z novimi tehnološkimi dosežki in izzivi. 
Zdaj gradijo novo vesoljsko postajo, iščejo odgovore na nešteta še neznana vprašanja o vesolju. 
Vse to in še mnogo drugega predstavlja Deželo sonca.

Sodni epilog te zadeve zamuja toliko let zaradi številnih težav, ki jih je imelo tožilstvo pri pisanju obtožnice zoper trojico. 
Dolgo let namreč niso uspeli izslediti številnih pomembnih prič in tožilstvo ni našlo izvedenca, ki bi bil pripravljen dati mnenje o eksplozivni napravi in njem učinku, in tudi neznansko se ni mudilo bivšemu vodstvu tožilstva.

Sonce prestopa v znamenje Dvojčka v nedeljo, 20. maja. 
Pri rastlinah simbolika pomeni, da so zrasle, razprle cvetove in komunicirajo s sosednjimi bitji, rastlinami. 
Med seboj bodo oprašile svoje cvetove. 
Čebela leta s cveta na cvet in prenaša dedni material, pri tem si vzame za plačilo medicino. 
Človek, rojen v znamenju Dvojčka, je v osnovi nemirno bitje, ves čas v gibanju, da mu ni dolgčas, ima številne zamisli, ki jih mora nekdo pretresti, da odbere dobre od slabših. 
Svet doživlja bolj površinsko, zanj so pomembne številne poti sem ter tja, rad komunicira, izmenjuje ideje. 
Kot kurir rad prenaša sporočila, najde preproste rešitve.

Ne predstavljajte si, da ste vsemogočni! 
Pogosto pomislite, da so le okoliščine tiste, ki vas ločijo od uspeha. 
Vendar je v zunanjem svetu veliko zanimivih stvari, ki vas pritegnejo, okupirajo vaše čute in misli. 
Prvi hip pomislite, da se le za tisto splača živeti. 
Ko se cilj hrepenenja spremeni, se zdite sami sebi smešni za minulo navdušenost. 
Upoštevajte to na vsakem koraku: zavedite se, da ste na poti, ko uresničujete naloge, ki pridejo.

Vaša uspešnost pri delu se bo precej povečala. 
Po eni strani ste ustvarili boljšo povezanost z osebo, ki jo imate radi, zato ste bolj samozavestni, boljšo samopodobo imate. 
Po drugi strani pa boste postavili na pravo mesto želje, ki jih že nekaj časa nosite v sebi, z velikim elanom jih boste uresničili. 
Z ljudmi, na primer s sodelavci, ne boste v sporu, temveč jih boste pridobili, stopili boste z njimi v isto smer. 
Skrb zase in skrb za okolico.

Kolaričeva Jožica se na vprašanje, kdaj je najbolj srečna, na široko nasmeji, mehko položi roko k srcu in pove: "Kadar smo vsi skupaj in nikomur nič ne ,fali'. 
Velikokrat se razjezim na njih. 
Saj veste, kadar ne poslušajo, se pretepejo, so poredni. 
A ko odidejo, mi je tako krivo. 
Komaj čakam, da spet prikapljajo skupaj, da smo spet družina. 
Revni smo res, a nečesa nam ne morejo vzeti, tega, da se imamo radi." 
Najstarejša Katja, ki je čez teden v Mariboru, kjer hodi na trgovsko šolo, je ondan resno dejala: "Veš, mami, mislim, da ne bom nikoli šla od doma. 
Ker ni nikjer na svetu tako lepo, kot je pri nas."

"Večerjati sploh ni zdravo," mi pravi, "rajši počakaj na zajtrk, saj bo kmalu."

Naši predniki so bili plemiči, skoz čas obubožani, požgan grad Tannenberg na Saškem, bežijo na Zahod, eni na Irsko (Florence Nightingale, prva medicinska sestra) in drugi na jug prek Dunaja, kjer so imeli svoje gledališče in s predstavami ob koncu sezone gostovali v Ljubljani v atriju Magistrata (o tem priča drobna zelena knjižica Die Geschichte von Laibach) in potem naprej na počitnice h grofu Auerspergu, kjer se g. 
Nachtigall po nekaj letih počitnikovanja poroči z grofovo hčerjo in stari Auersperg jima dodeli posestvo in poslopje v Ambrusu. 
Od tod dalje pa pričajo župnijske knjige. 
Rodila sta se jima sinova, eden kovač, drugi klobučar. 
Jaz sem iz veje kovačev, iz veje klobučarjev pa sta prof. dr. Rajko Nahtigal (slovanist in prvi predsednik Slovenske akademije znanosti in umetnosti) in Maša Nahtigal Slavec (igralka v ljubljanski Drami in režiserka na radiu, diplomantka dunajske igralske akademije in sošolka moje profesorice za dramsko igro Mire Danilove). 
Maša, hči Marice Nahtigal, modistke in igralke, mi je povedala vse to, ko sem bil pri njej na obisku v družbi prof. Marka Marina."

"Totalna štala! 
Nezadovoljenost neizpolnjenih ambicij, pretirana pričakovanja. 
Bolno, daleč od vsake kulture."

Pavel M., Cerkno

Daturi odpadajo listi

Za nagradno križanko Nedeljskega 2033 smo prejeli 5791 rešitev. 
Izžrebani so bili:

Vodoravno: 1. topovska granata, napolnjena z jeklenimi kroglicami, 7. konček sukanca, 12. roman švicarskega pisatelja C. Aneta, 13. svetnik, izbran za zaščitnika, zavetnik, 14. del šivalnega stroja, ki pri šivanju drži blago, 15. glavni števnik, 16. strast, poželenje, 17. na zid enakomerno nanesena malta, 18. ameriška filmska igralka (Mary), 20. znamka italijanskih tovornjakov, 21. lastnik tiskarne, 24. kemijski znak za molibden, 26. smučišče v Bohinjski Bistrici, 27. nekdanja prostorninska mera za žito, 30. letovišče blizu Opatije, 32. bralno-pisalni pomnilnik pri računalniku (kratica), 33. ime hrvaškega predsednika republike Mesića, 34. tip ameriških vesoljskih sond, ki so letele proti Luni, 36. Atenino svetišče, 37. duh v Shakespearovem Viharju in Goethejevem Faustu, 38. odsotnost, pomanjkanje moralnih načel.

18855 - Ni časa

- Nikar se ne čudite. 
Še vedno se videvamo, saj so vsi tukaj.

- To je takrat, ko imaš na hlačah dva gumba in se eden odtrga.

18866 - Recept

- Ravnokar strežem nekemu inženirju kemije, ki dela v tovarni strupov.

- Šele dva meseca se poznava, pa sem že v tretjem mesecu nosečnosti.

18868 - Relativno

- Srečnež.

- Janezek, kaj bi rad postal, ko boš velik?

- Nočni čuvaj, da mi ne bo potrebno hodit tako zgodaj spat.

Ekološke stiske

Novi ameriški predsednik George W. Bush je takoj na začetku vladanja presenetil svet z izjavo, da je Ameriki kaj malo mar težav, ki jih ima svet zaradi propadanja okolja, ki se duši v industrijskih plinih. 
Kot je navada, so vsega krive države tretjega sveta, ki da ne spoštujejo dogovorov, molčal pa je o tem, da so najhujši onesnaževalec okolja na svetu ZDA. 
Drugje pridno iščejo izhod iz grozeče ekološke stiske. 
Vsak, tudi najmanjši vir onesnaževanja je vredno izkoristiti, pravijo. 
Med drugim se zaletavajo ob stare, vendar dobro oskrbovane in zanimive avtomobile, ki so ponos lastnikov, vendar z njihovimi izpušnimi plini ni vse v redu.

Če upoštevamo dejstvo, da na postopke darovanih spolnih celic čaka več sto parov, samski ženski pa sta morda dve, bo postopek pobudnikov referenduma za razveljavitev novele zakona preprečil izvajanje zakona in še povečal krivice, ki so se tem parom dogajale doslej.

Izvedba referenduma bo stala približno 400000000,00 tolarjev. 
Morda bi bilo bolje, da bi denar porabili za pomoč neplodnim parom, nujno medicinsko opremo, gradnjo pediatrične klinike ali bi pomagali revnim otrokom.

Bojim se, gospod Ivan Srebnik, pisec članka v Nedeljskem dnevniku, da ste zadeve zamešali. 
Poslanec gospod Franc Cukjati ni predlagal zakona o umetnem oplojevanju. 
V sprejem po hitrem postopku so ga predlagali poslanci LDS, ZLSD IN DESUSA.

Po mojem prepričanju bo le obojespolna družina še naprej ostala temelja celica družbe. 
Taka družina ima vodilno vlogo pri ohranitvi vrste, bogatejši solidarnosti med generacijami, pristnem partnerstvu med zakonci, pri vzgoji otroka in ustvarjanju optimalnejših možnosti za srečno mladost in pri socializaciji celotne družbe. 
Le v popolni dvospolni družini (so tudi izjeme) otrok lahko odrašča in se sproščeno pripravlja na življenje v občutenem ozračju ljubezni in razumevanja.

Joj, kam bi del!

JANEZ URBANC,Šoštanj

Da ne bomo zaspali

Takšno stališče ima torej hrvaška oblast. 
Kakšno ima pa naša?

FRANC RADO JELERČIČ,Nova Gorica

Jajčevcem odrežemo peclje, jih operemo in narežemo na tanke lističe. 
Damo jih v hladno vodo. 
Čebulo sesekljamo, jo damo na olje in svetlo popražimo. 
Dodamo odcejene in osušene jajčevce ter na kocke narezan paradižnik, solimo in popramo. 
Posodo pokrijemo in dušimo približno 30 minut. 
Pogosto premešamo in od časa do časa prilijemo malo vode. 
Ko je jed gotova, jo odstavimo in primešamo razžvrkljana jajca. 
Spet pristavimo in mešamo, da jajca zakrknejo. 
Pazimo, da ne nastanejo kepice, zato moramo nenehno mešati. 
Postrežemo z opečenimi kruhovimi rezinami.

Potrebujemo: za testo - 6 jajc, 20dag kristalnega sladkorja, vaniljin sladkor, ščepec soli, 14dag praženih mletih lešnikov, 20dag moke, ščepec cimeta, 8dag masla ali margarine, 5dag marmelade in papir za peko; za kremo - 25dag masla, 10dag sladkorja v prahu, 10dag praženih lešnikov in za okras cele in mlete lešnike.

Šest beljakov stepemo z dvema tretjinama sladkorja. 
Rumenjake, preostali sladkor, vaniljin sladkor in sol penasto zmešamo in vmešamo v sneg. 
Nato počasi vmešamo še moko s cimetom in lešniki. 
Na koncu previdno primešamo še stopljeno maslo. 
S papirjem za peko obložimo pekač in nanj enakomerno namažemo lešnikovo zmes. 
Pečemo jo približno 15 minut v prej ogreti pečici pri 200 stopinjah Celzija do zlato rumene barve. 
Pecivo zvrnemo in razrežemo na tri enake dele. 
Za kremo penasto zmešamo maslo in sladkor v prahu, dodamo pražene mlete lešnike in cimet. 
En del peciva premažemo z marmelado in nanja namažemo še tretjino maslene kreme, nanjo položimo drugi del, ga premažemo z drugo tretjino kreme in pokrijemo s tretjim delom. 
Vse pecivo namažemo s preostalo kremo in potresemo z mletimi lešniki in obložimo s celimi lešniki. 
Pecivo damo v hladilnik za eno uro, potem pa ga narežemo na rezine.

"DOBRODOŠLI V LEPEM KOEBENHAVNU!" 
JE BIL POZDRAV DANSKE VSEM UDELEŽENCEM TEKMOVANJA EUROSONG 2001

Dve slovenski novinarki, ki sicer poudarjata, da se njun okus za moške zelo razlikuje, sta našli skupno točko. 
To je bil Poljak Piasek, ki ju je osvojil na mah. 
Če ga ne bi bilo, bi bil letošnji Eurosong zanju dolgočasna vas. 
Prav zaradi njunega navdušenja nad njim bodo Piaska morda povabili, da bo gost Slovenske popevke.

Malce presenetljivo so zmagali Estonci s popevko Everybody, ki sta jo izvedla Tanel Padar in Dave Benton. 
Morda so zmagali zato, ker je popevka lahko prepoznavna, saj je kot kakšna himna ameriških vojakov. 
Fanta sta bila na tekmovanju prijazna in Tanel se je rad družil s člani drugih delegacij.

Rowana Atkinsona, odličnega angleškega igralca, poznamo kot komika iz številnih televizijskih nanizank in filmov. 
Blizu nam je predvsem kot človek, ki ceni humor, in mnogi so zaradi tega prepričani, da je večino časa nasmejan in da skrbi za smeh tudi pri ljudeh okoli sebe, ne pa samo tedaj, ko dela. 
V resnici še zdaleč ni tako.

Atkinson pa ni samo izredno nadarjen igralec, pač pa je tudi izjemen pisec in inovator na področju televizijske komedije. 
Leta 1983 je vnovič začel sodelovati s svojim starim prijateljem Richardom Curtisom pri izredno zahtevnem projektu Black Ader (Črni gad), televizijski humoristični nanizanki iz angleške zgodovine, ki so jo predvajali na BBC. 
V 35-minutnih epizodah sta obdelala štiri zgodovinska obdobja - čas vladavine Richarda III., dobo Elizabete I., 18. stoletje in prvo svetovno vojno. 
V vseh delih so se pojavljali isti igralci. 
Rowan Atkinson je igral Edmunda Blackadderja, redkobesednega človeka, ki se je znašel v nenavadnih okoliščinah. 
Nanizanko so predvajali štiri sezone. 
Prvo leto 1983 je občinstvo ni najbolje sprejelo, pozneje pa si je pridobila izredno široko gledalstvo in še danes je zagotovo ena najboljših humorističnih televizijskih nanizank v zgodovini britanske televizije.

Na vrsti je reprezentanca

"Seveda pomeni kar nekaj dodatnih obveznosti. 
Velikokrat moram prevzeti odgovornost za marsikaj. 
Naporno je, vendar je to svojevrstna čast. 
Dvigniti pokal za naslov evropskih prvakinj visoko v zrak je tudi nekaj."

"Letos ne. 
Vse je bilo v redu. 
Lani sem si to zaželela mnogokrat. 
Še eno leto pri Vinku Kandiji s to funkcijo ne bi zdržala. 
Kljub temu da sem se pri njem veliko naučila, je bil mnogokrat tudi zelo naporen. 
Nekoč sem vodstvu in Zoranu Jankoviću že predlagala, da bi katera druga prevzela to funkcijo, vendar Zoran ni želel niti slišati o tem."

- Ste že kdaj razmišljali, kaj boste počeli po rokometni karieri?

Po celem gre hitreje, vendar se pojavi nova težava: suhe veje akacijevih dreves ležijo po tleh in molijo kvišku svoje trne. 
Trn se zabode v gumo in med vožnjo prodira vedno globlje, dokler ne predre zračnice. 
Kar naprej smo krpali: komaj zakrpaš eno luknjo, že prodre nov trn, in guma je spet prazna. 
Za obrambo pred trni vozniki tovornjakov ovijejo gume v cunje ali stare zračnice in tako oblogo pogosto menjajo. 
Za pnevmatike motorja je tako zdravilo premočno. 
Namesto preventive moramo uporabljati kurativo: orodje za snemanje gum, tip-top krpe in zračno tlačilko.

Že Darwin je našel na otokih podivjane koze in prašiče ter številne podgane. 
Danes koze lovijo, ker odjedajo hrano želvam, in se bojujejo tudi proti ognjenim mravljam, ki uničujejo zarod v gnezdih. 
Za druge "priseljence" še ne vedo, ali delajo škodo. 
Šele nekaj časa so tam tudi žabe. 
"Prej tam ni bilo nobenih dvoživk, ker v morju ne preživijo, zato jih ni moglo živih naplaviti," pojasnjuje strokovnjak.

Pa vendar ti skrivnostneži niso tako nedolžni, kot se slikajo. 
Čeprav hočejo dokazati, da jim gre predvsem za povsem filozofsko početje pri raziskovanju dela starih arhitektonskih mojstrov, vse do Hirama Abifa, graditelja Salomonovega templja, pa tja do graditeljev egipčanskih piramid, jih imajo za ušesi precej več, kot smo jim pripravljeni pripisati. 
Je pa nedvomno res, da pri svojem zelo konkretnem delu uporabljajo skrivno znanje tajnopisov in simbolike, ki izvira iz teh časov.

Anglež George T. Sassoon pa je našel sledove ubežnih templjarjev. 
Po njegovih ugotovitvah naj bi se umaknili na Irsko in od tam na otok Mull zahodno od Škotske. 
Prav tu so stopili v stik z Robertom Brucem in mu celo pomagali pripraviti ter izpeljati slovito bitko pri Bannockburnu, kjer so Škoti porazili Angleže in si izborili neodvisnost. 
Kraljevska rodbina Stuartov je torej večni dolžnik tem vitezom in seveda tudi njihovim naslednikom.

Odkar je papežev odposlanec Humbert de Moyen med mašo v cerkvi Hagia Sophija v Carigradu leta 1045 položil na oltar bulo o ekskomunikaciji vzhodne cerkve, niso grški pravoslavci nikoli več molili skupaj s katoličani. 
Na večer pred poletom v Sirijo, ko so grški popi s svojim nadškofom Christodoulosom Paraskeviaidisom sedeli v letališki čakalnici, je papež presenetil vse navzoče. 
Kardinal Walter Kasper, šef sveta za enotnost kristjanov, je v letalu pripovedoval, kaj se je zgodilo: "Papež je naenkrat dejal, zakaj ne bi enkrat skupaj molili očenaša v grščini, in res so molili skupaj z nami, čeprav tega v javnosti verjetno ne bi storili."

Sedaj pa, gospodje dragi, ki smo vas volili, da bi nam bilo bolje, delate s tem, kakor da ste kaj prispevali k tem našim žuljem. 
Takrat ste še, z našimi žulji, študirali in že takrat smo delali za vas! 
Sedaj, ko pa imamo od 55.000-60.000 SIT pokojnine, pa dražite stvari, ki so nam nujno potrebne v življenju na stara leta. 
Prosim, kot je že zadnjič neka gospa po TV dejala, legalizirajte evtanazijo in nam vsem, ki ne bomo mogli preživeti, delati še manj, omogočite injekcijo za umret! 
Tudi za državo bo cenejše, saj od nas upokojencev ste že pokasirali, kar smo vam v mladih letih prispevali, sedaj pa smo vam samo v breme. 
Pa tudi ubogi navadni delavci, čeravno imajo povečini srednje šole, službe pa slabe, plače še manjše, če jih sploh dobijo, so zelo živčni, saj ne vedo, kaj jih čaka drugi dan v službi. 
Vsi pač ne moremo biti doktorji, da bi znali lagati in varati. 
Zato smo mi, stara generacija, šolali vas, da ste nam in našim otrokom požrli tovarne in delovna mesta.

- veliko žensk misli, da so vsi moški nasilni in gospodovalni. 
Pa so nasilni in gospodovalni lahko le moški?

Draga Živa, prebrala sem tvoje pismo, pa tudi pisma, ki so sledila tvojemu. 
Zdi se mi najbolje, da se ti in tebi podobne zaprete v ustanovo, namenjeno samo vam, in se oplojujete na način naših kravic, ki so jim vzeli edino veselje v življenju.

Kje ste, odgovorni Slovenci, ali je tudi že pri spočetju na pohodu korupcija? 
Bomo prvi, kot pri vseh neumnostih, in bomo spravili na svet lepe črne deklice in pametne dečke? 
Že ves mesec me boli glava zaradi takih traparij.

Morda pa le ne bo tako hudo, kot je videti ta hip. 
Stavim na razsodnost strokovnjakov, čeprav se bojim tako imenovanega črnega trga. 
Za to smo menda vedno med prvimi, se že najdeta prodajalec in kupec. 
Pa lep pozdrav,

Poskusila se bom ogniti pasti, ki se v takih primerih zelo rada pojavlja, namreč ugotovitvi, da je "mlada", ki je prišla v hišo, "zastrupila" sina. 
Stara in posplošena ugotovitev, da med taščo in snaho ponavadi ni pretirane ljubezni, ima seveda globoke korenine, o katerih zdaj seveda ne bova razpravljali. 
Vprašanje je, kaj se je iznenada tako usodno zarezalo v prej skoraj zgledne odnose med vami, da sta sin in njegovo dekle čez noč izpuhtela v neznano, da se je med vami odprl razdor in da si doživela, kot praviš, najhujši udarec v svojem življenju. 
To najbrž drži, če si svoje življenje tako krčevito vezala in zavezovala na sina, da si mu hotela biti oče in mati in da mu nisi dopuščala nobenih vprašanj, ki oblikujejo vsako mlado življenje, vprašanj o očetu. 
Oče in mati in prijateljica in skrbnica si hotela ostati še naprej. 
Punca se je uprla. 
Zakaj? 
Bogve.

Zdaj čakaj. 
Ne poizveduj, kam sta šla. 
V kateri koli luknji sta že, se bosta nekega dne prikazala. 
Od strpnosti in resničnosti tistega, o čemer si me skušala prepričati v pismu, da ste se pred izbruhom lepo razumeli, je odvisno, kako boste živeli naprej. 
Skupaj najbrž ne. 
Skupaj s to ali kakšno drugo punco. 
Popkovino je nekega dne treba prerezati. 
Potem je dihanje lažje in bolj naravno. 
Da pa to ni sopenje, je odvisno od marsičesa. 
Zato se mi zdi, da tvojemu pismu manjka nekaj podrobnosti, ki bi bolj podrobno nakazovale in razkrivale pravi vzrok "usodnega" prepira.

No, pa je napočil Koebenhaven in smo spet bili vsi kot - no, saj sem že rekel.

Naši meteorologi so potegnili črto pod letošnji april in tudi letošnje prve štiri mesece in ugotovili, da je bilo od novega leta do prvega maja po vsej državi preveč padavin in da je bil izjema le severozahodni del Slovenije. 
Kar zadeva temperature, velja, da so bile aprila v mejah znanega tridesetletnega povprečja, ki je izračunano za obdobje 1971-2000 (še nedavno je veljalo tridesetletno obdobje 1961-1990.) 
Zanimiv je tudi podatek, da so bili skoraj vsi lanski in letošnji meseci pretopli in da sta izjema le januar leta 2000, ki je bil prehladen, in lanski julij, ki je bil povprečno topel.

Tiger simbolizira zamračitev zavesti, ki jo preplavijo valovi sproščenih prvinskih želja. 
Čeprav se v nekaterih predstavitvah bojuje z manjvrednimi živalmi, kot so plazilci, je višja figura zavesti; kadar se bojuje z levom ali orlom, pomeni pobesneli nagon, ki se skuša potešiti vsem prepovedim navkljub. 
Kot vedno se simbol spreminja glede na medsebojni položaj bitij v sporu.

Tisto, da ste se zredili in da ste postali okorni itn., drži. 
Vsa zdravila za shizofrenijo imajo poleg zdravilnega učinka tudi stranske pojave. 
Ti so včasih zelo sitni, toda z njimi se je mogoče uspešno spopasti, tudi tako, da se zdravilna učinkovina zamenja z drugo. 
To bo napravil psihiater.

Z. P.

V Sloveniji imamo kakovostno vzrejo višavskih terierjev, zato priporočam, da če se boste odločili za višavca, da se pozanimate pri Slovenskem klubu za terierje (tel. št.: 02/6231-113, Brigita Kremser).

Bezek je kot zdravilo in zdrava hrana na podeželju poznan že stoletja, napitki in sokovi iz bezgovega cvetja pa so skoraj zasenčili koristnost in zdravilno moč poganjkov, pa tudi listov tega grma.

Dodatki k prehrani - novo zlato pravilo

Obleka, v katero se oblačimo, hiša v kateri živimo, avto, s katerim se vozimo, televizija, ki jo gledamo, ta časopis, ki ga sedaj berete, avtobus, vlak, letalo, s katerim se peljete, elektrika, ki nam dovaja prepotrebno energijo, da je vse skupaj dejavno itd. 
Nobenega dvoma ni. 
Človek si je izboljšal delovno in življenjsko kolje v izdatni meri. 
Eno od glavnih meril je kakovost in dolžina življenja. 
Poglejmo zgornje številke in ugotovili bomo, da se je v dva tisoč letih življenje podaljšalo kar tri in polkrat. 
In sedaj prihaja do osnovnega problema.

Zaradi gnilih zob obolela pljuča

Prizadeti lahko na skupinskih sestankih poročajo o svojih težavah s tinitusom in ugotavljajo, kakšno obnašanje pojačuje šume. 
Zdravljenje z zvokom, glasbo, s sprostitvijo in akupresuro postopoma odvrača pozornost od teh motečih šumov.

Gospa The je poročala o zdravniku, ki si je le pred polno dvorano upal reči: "To je zame najtežje v mojem poklicu. 
Ob začetku zdravljenja bi moral bolnikom povedati, da jim ostaja zelo malo življenja in da je terapija edino, kar lahko še storim zanje. 
Oba bolnika sem prosil, naj naslednji dan spet prideta. 
Ponovno sta me vprašala, ali res ni nobene druge terapije. 
Kaj naj bi storil? 
Naj njuno življenje povsem razbijem s tem, da jima povem resnico? 
Ali vse še tretjič ponovim? 
Sklenil sem, da bom vse prepustil bolnikoma."

