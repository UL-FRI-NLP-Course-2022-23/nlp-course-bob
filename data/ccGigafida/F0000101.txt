Letnik: sedemdeseta

Stripi enaindvajsetletnega Ljubljančana, ki je danes zaradi mladostniške obsedenosti z nadaljevanko Zakon v Los Angelesu študent prava, so undergroundski. 
Slikce niso obrobljene z ravnimi konturami, pa tudi razporejene so zelo svobodno. 
Ozadja so povečini črna, saj se mu prostora ne ljubi risati. 
Tudi besedila je malo. 
Poglavitne so mu figurice in njihova izraznost. 
Te so, tako kot vsebine, avtobiografsko obarvane. 
Teme za zgodbe črpa iz lastnega življenja, predvsem iz svojih ljubezenskih pripetljajev. 
Ker ima nesrečo z dekleti, pravi. 
Kljub temu pa se zgodbe ne končujejo vedno le tragično. 
Strip se mu zdi čudovit medij, ker mu stripovska ironična distanca in humor omogočata preseganje te t. i. »nesreče,« in hitro dodaja, da je drugače »čist' srečen človek«.

Pogovor z nizozemsko dramatičarko Suzanne van Lohuizen

Dialog med družbo in obolelimi

Tudi pri nas je podobno: le malokdo med nami pozna koga, ki je zbolel ali umrl za aidsom, in dialog med enimi in drugimi je še preslaboten. 
Zato je dobro, da je bila vaša drama pri nas uprizorjena v gledališču, ki ima širok krog občinstva. 
Zdi se mi, da bi to igro lahko uvrstil v t. i. »drugo generacijo« dramatike, ki se ukvarja z aidsom. 
Prva generacija je skušala uprizarjati bolezen, njeno tragičnost, novi pisci pa v tej temi že iščejo intimne zgodbe, do aidsa pristopajo s humorjem, pojavljajo se celo »aids muzikali«!

Poznala sem nekoga, ki je obolel za aidsom; včasih se je počutil dobro, včasih slabše, to je trajalo kakih sedem let, vedno pa je govoril: ne bom šel v bolnišnico, dokler ne bom čisto na koncu. 
Ko je bilo z njim tako slabo, da je moral v bolnišnico, kjer je izvedel, da je njegova bolezen v zadnjem stadiju, se je vrnil domov, tam preživel nekaj dni, se poslovil od prijateljev in sorodnikov, in na dan, ki ga je napovedal, v sredo, je prišel zdravnik in mu »vzel« življenje. 
Tako si je želel in to je storil.

Kako je lahko umetnik, ki je bil na začetku videti zelo neobetajoč, dosegel tako izrazno čistost, moč in obvladovanje slikarskega medija? 
Ne z lahkoto, kar je očitno na razstavi, ki poleg mojstrovin vključuje tudi delne in popolne neuspehe. 
Njegova ogromna, tudi več kot 5-metrska platna še vedno fascinirajo z razmerjem med velikostjo in zapletenostjo mikroform. 
Tako kot moramo stopiti nekaj korakov nazaj, da bi lahko s pogledom zaobjeli njihovo velikost in doživeli celotno energijo, moramo vanje skoraj zariniti nos, da bi lahko razločili detajle, zaključuje tednik Time. 
In ne nazadnje, tako kot jih je Jackson Pollock v gibanju ustvaril, jih šele v gibanju lahko doživlja tudi gledalec.

Ker je Charlotte Salomon Judinja, so jo umetnostni zgodovinarji obravnavali le kot umetnico, ki je bila žrtev nacizma. 
Ta razstava pa jo vzpostavlja kot umetnico, ki se enakovredno uvršča med nemške ekspresioniste, kot so Beckmann, Kirchner, Pechstein in Dix. 
Ko so v Berlinu imeli razstavo »degenerirane umetnosti« leta 1938, je Charlotte še živela tam in jo je gotovo videla. 
Iz njenih slik je jasno, da se je zavedala svoje »degeneriranosti« in se ni umaknila iz Nemčije samo kot Judinja, temveč tudi kot umetnica, ki ni bila pripravljena slikati po diktatu Hitlerjeve estetike.

Režija nam torej »totalni« pogled na agonijo nekega sveta zoži do bližnjega vivisekcijskega rakurza razpada klasičnega meščanskega erotičnega trikotnika. 
Tako iz Krleževe drame izlušči eno samo, sicer bistveno uprizoritveno ravnino (torej psihološko naracijo in stopnjevanje), zanemari pa vse, kar Krležev dramatični kozmos dopolnjuje (torej historično-geografski kontekst); to je - paradoksalno - hkrati redukcija Krleževega besedila in njegova aktualizacija. 
Tako v tej režijski »goloti«, ki predstavi preprečuje, da bi postala zares »velika«, pride najprej v ospredje Krleževa »gola« dramska tehnika. 
Posledica je (nehoteni?) komični učinek nekaterih situacij oziroma »tehnična« tipizacija prizorov in akterjev, in pred nami včasih agirajo eksotične kreature, »ostanki« iz minulih »stoletij«, s katerimi se je mogoče poistovetiti in začutiti tragično širino njihovih usod šele v najintenzivnejših dramatičnih trenutkih. 
V teh trenutkih pa se zgodi učinkovita aktualizacija Krleževe drame, za katero v največji meri poskrbijo igralci.

Pijani Lenbach v prvem dejanju v prizadevanju, da bi iz Laure izvabil dva tisoč dinarjev, za kar je zastavil svojo častniško besedo, preigra cel register dramskih, melodramskih, komičnih, grotesknih in celo absurdnih načinov, kako priti do denarja, pri tem pa do kraja razkrije kompleksno tragično bedo svojega stanu in sebe kot osebe. 
Ivo Ban svojega »prepotentnega kavalerioberstlajtnanta« odigra vzravnano in z zavestjo o »formi«. 
Njegova togost pa ni samo fizična lastnost, je tudi znamenje psihične blokade, ki mu preprečuje, da bi se zavedel definitivnega konca preteklega časa. 
Kljub navidezni gibčnosti je toga tudi njegova retorika. 
To so zgolj »monodialoške« replike, ki ne odgovarjajo nikomur in tudi ne trpijo ugovora. 
Banova interpretacija je premišljena in natančno artikulirana; v drugem nastopu je mračen in smrt že nosi zapisano na obrazu, čeprav se zanjo odloči z nasmehom in nepričakovano. 
Banov Lenbach je predstavnik minulega sveta, ki pred nikomer ničesar ne skriva; v tem se razlikuje od dr. Križovca, ostrega in lucidnega govornika, ki pa se za gosto masko besed (raz)skriva kot občutljiva in ranljiva oseba. 
Ni sposoben izgovoriti niti medmeta, ki bi bil resničen, čeprav se njegova pravniška razpredanja vlečejo v nedogled. 
Tudi tišina pri njem pomeni le spremembo teme, ne pa premisleka o resnični situaciji. 
Igor Samobor je tega »pasivno superiornega« ljubimca odigral rahlo tipizirano, kar mu je omogočilo gladko prehajanje iz nemogočega dialoga v monološko filozofažo in na videz neopazno, a pomenljivo izmikanje od odgovorov, ki jih od njega terja Laura. 
Šele proti koncu se začne Samoborjevemu Križovcu dramatično zatikati, vendar ga nujnosti odločitve odreši Laurin samomor.

