Šola ima začasno prostor v stavbi Ljudske univerze, vendar bo najkasneje čez dve leti že pretesna. 
Zato bodo leta 2002 ob novem stanovanjskem delu mesta zgradili srednjo, morda pa tudi osnovno šolo, saj sedanja »poka po vseh šivih«. 
Sprva so nameravali graditi na zemljišču vojašnice, vendar vojska ne kaže nobenih znamenj, da bi se morebiti selila. 
Verjetno je tako tudi bolje, saj bi brez natančnih načrtov, kaj namerava tam narediti občina, mesto dobilo zgolj velik prazen prostor. 
Morda bodo dobili kakšno zamisel o njegovi namembnosti prav po zaslugi dijakov srednje šole.

Hitova igralnica v Kranjski Gori bo po prenovi povsem spremenjena Pridobila bo precej novih površin, povečali bodo število igralnih aparatov in miz

Tribuna na štadionu bo nared sredi oktobra

Dravograd - Mestece ob stičišču treh koroških dolin bo prvo na Koroškem, ki bo dobilo sodoben nogometni štadion. 
Potem ko so v Dravogradu pred leti že zgradili sodobno nogometno igrišče, ki je eno najboljših v Sloveniji, so ob njem pred nedavnim začeli graditi še pokrito tribuno (na fotografiji) s približno tisoč sedišči. 
Pod pokritimi tribunami, ki bodo nared do sredine oktobra, bodo poleg garderobnih prostorov tudi klubski prostori novega slovenskega prvoligaša NK Dravograd, sodobno štiristezno kegljišče, strelišče, prostori za šahovski klub, športna trgovina, bife itd. 
Ob tribuni bodo prihodnje leto zgradili tudi nekaj atletskih naprav. 
Že čez dva tedna pa bo nared manjša nepokrita tribuna ob trgovskem centru Traberg, ki bo lahko sprejela 400 gledalcev. 
Dograditev nogometnega štadiona v Dravogradu bo občino stala dobrih sto milijonov tolarjev. 
I. P.

Mogoče bi v njem našli kakšno vodno bolho ali amebo. 
Vanj se stekajo odplake vseh bistriških podjetij in gospodinjstev. 
Morda pa se potoku obetajo boljši časi. 
Bistriška Komunala bo letos začela graditi zadnji del enotne kanalizacije, ki bo zbirala vse mestne odplake. 
To je prvi pogoj za izgradnjo čistilne naprave, ki naj bi stala ob avtocesti. 
O njej v Slovenski Bistrici bolj ali manj brezplodno razglabljajo že skoraj dve desetletji. 
Zmogljivost naprave naj bi bila 30 tisoč enot, kar zadostuje za mesto z osem tisoč prebivalci in industrijo. 
Sodeč po izkušnjah nekaterih drugih slovenskih mest je njena vrednost vsaj 500 milijonov tolarjev.

Dušan Grča

