»V vrtcu je roža. 
Ena sama dišeča. 
Ta roža je zate,« je zapisal Dane Zajc. 
In če se ta roža imenuje denimo novoanglijska nebina in je poleg nje v zemljo zapičena tablica z osnovnimi podatki o rastlinski vrsti, potem je kraj dogajanja nedvomno botanični vrt. 
Ljubljanski se razprostira ob Ižanski cesti in se ponaša z že kar častitljivo starostjo, ob 190-letnici, ki jo obhaja letos, pa je dobil čisto posebno darilo: direktor dr. Jože Bavcon je spisal monografijo Botanični vrt v Ljubljani - Vrt domovinske flore, ki je te dni izšla pri založbi Kmečki glas.

Agata Tomažič

Po njenih besedah so medvedi precej bolj neobčutljivi oziroma »strpni« do človekovih dejavnosti v gozdu, kot so pričakovali. 
Če so predvidljive, se kosmatinec ne vznemirja. 
»Medvedi se izogibajo ljudem predvsem tako, da hodijo po gozdu ponoči in ne podnevi, ko to počno ljudje. 
Podnevi spijo, in to na takih krajih, ki naj bi bili človeku, bodisi zaradi neprehodnosti terena bodisi zaradi gostega grmičevja, nedostopni. 
Tudi brloge za zimsko spanje si raje izbirajo v odročnejših predelih in stan od naselij. 
Zdi pa se, da jih ceste in poti ne motijo preveč. 
Vedejo se tako, da jih ljudje ne opazijo. 
Če pride človek blizu skrivališča, ponavadi pobegnejo,« je povedala biologinja, ki se je tudi pred tem projektom ukvarjala s proučevanjem medvedov - v Kanadi je sodelovala pri študiji, kako goloseki vplivajo na črnega medveda.

