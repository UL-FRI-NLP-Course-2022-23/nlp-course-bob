Maribor - Tisti, ki so bili v zadnjem času okradeni, si lahko na policijski postaji Šentilj ogledajo kar pestro in obsežno zbirko ukradenih predmetov in jih seveda, če svoje prepoznajo, tudi prevzamejo. 
Delavci policijske uprave Maribor so predmete na fotografiji in še kar nekaj drugih, zasegli pri preiskovanju vlomov v stanovanjske in počitniške hiše, kleti, gradbišča in druge objekte na območju Maribora, Kamnice, Lenarta in Šentilja. 
Oškodovanci lahko pokličejo tudi na telefonsko številko policijske postaje Šentilj 651-402. 
S. M.

J. S.

Trebnje - V nedeljo ob 2.50 je 18-letni Marko Hrovat iz Novega mesta peljal osebni avto od Mokronoga proti Trebnjem. 
Zunaj Slovenske vasi ga je bočno zaneslo na levo polovico vozišča v trenutku, ko je nasproti z osebnim avtom pripeljala 26-letna Tamara Podolski iz Rakovnika pri Šentrupertu. 
V nesreči se je voznica hudo ranila in odpeljali so jo v novomeško bolnišnico. 
J. S.

Treščil v drevo

Dobro se je založil

Brežice - V začetku decembra je neznanec v okolici Dolenje vasi pri Artičah iz golfa odmontiral prednji platišči s pnevmatikami. 
Lastniku je naredil za približno 25 tisoč tolarjev škode. 
J. S.

Tržiška »zgodba«

M. L. je menda nekega februarskega popoldneva skozi kuhinjsko okno vdrl v počitniško hišo, ki stoji nad pokopališčem v Tržiču. 
Iz shrambe in zemeljskega jaška v shrambi naj bi bil vzel več buteljk vina in viskija, iz dnevne sobe pa sprejemnik za satelitsko televizijo in merilec krvnega tlaka. 
Potem je M. L. odšel do prijatelja D. Š., s katerim naj bi bila celo popoldne pila ukradeno pijačo. 
Takrat je menda M. L. tudi nagovarjal prijatelja, naj gre z njim v nenaseljeno počitniško hišo, kjer bi lahko pobrala še več vrednih stvari. 
Ko se je stemnilo, sta naj bi se oba vrnila v hišo nad Tržičem in iz nje v vrečkah odnašala različne stvari, in jih potem spravila na domu D. Š. Ker vsega naenkrat nista mogla odnesti, sta se zvečer naslednjega dne spet vrnila.

Ljubljana - Dvanajstega septembra okrog enajstih zvečer je 40-letni Ljutvija Mehović iz Kamnika izza pasu izvlekel beretto in na ulici v središču Kamnika meni nič tebi nič ustrelil v trebuh nič hudega slutečega Matjaža P., ki je ravno takrat šel s prijateljem proti domu. 
Ko je 21-letni mladenič padel na tla, ga je nasilnež še obrcal in nato odkolovratil v noč, fant pa se le hitri zdravniški pomoči lahko zahvali, da je preživel.

