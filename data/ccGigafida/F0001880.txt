Na naslednji pristopni konferenci na ravni namestnikov glavnih pogajalcev, ki bo 19. maja v Bruslju, namerava Unija odpreti še pet novih področij skupne zakonodaje (prost pretok blaga, politika konkurence, zunanji odnosi, carinska unija in pravo družb), tako da bo ob zaključku predsedovanja Nemčije na mizi skupno petnajst od 29 poglavij pravnega reda bruseljske skupnosti. 
Dogovore na področjih, kjer ni večjih problemov, zato so jih začasno odložili, bodo potrdili na pristopnih konferencah na ravni zunanjih ministrov, ki bodo 22. junija letos na sedežu Evropske unije.

Rugljevo radikalno zdravljenje

Osnova zdravljenja zasvojencev s prepovedanimi drogami je postopno privajanje na delo, sprva preprosto, vsakdanje delo, pozneje tisto, ki jih zanima in izpolnjuje. 
Z uspehom pri delu - brez ustvarjalnega dela je rehabilitacija po njegovem mnenju nemogoča - bi se odprle poti osebnostnemu razvoju, meni dr. Rugelj. 
Za ureditev zdravljenja narkomanov v Sloveniji si je zamislil nekakšen dvostopenjski sistem oziroma dva oddelka s po 80 posteljami. 
V prvem, centru za radikalno zdravljenje, (pre)vzgojo in rehabilitacijo bi moral zasvojenec skleniti terapevtski »pakt« in se obvezati, da bo vstopil v večletni program, ki ga bo vestno izpolnjeval. 
Vsak pacient bi se moral med zdravljenjem preživljati s proizvodnim delom in se vključevati v intenziven vsestranski program (priprave in sodelovanje pri maratonu, pohodi v gore, post, šolanje oziroma usposabljanje za delo ...). 
Neizpolnjevanju tega programa bi sledila izolacija oziroma premestitev v azil za narkomane - nekakšno ustanovo zaprtega tipa, podobno psihiatričnemu zavodu Hrastovec. 
»Družba ima pravico in dolžnost, da se zavaruje pred antisocialnimi osebami,« pravi dr. Rugelj. 
Svoj program radikalnega zdravljenja narkomanov je že leta 1992 predlagal ministrstvu za zdravstvo, a do zdaj še ni dobil odgovora. 
Kot pravi, njegova ponudba še vedno velja.

Helena Kocmur

Pogajanj o ribištvu še zdaleč ni konec

