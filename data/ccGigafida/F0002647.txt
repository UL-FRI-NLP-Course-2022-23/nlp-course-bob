Žale: Na ljubljanskih Žalah se bodo danes ob 10. uri poslovili od 76-letnega upokojenca Vladimirja Furmana, 65-letnega upokojenca Petra Čavića (ob 11. uri), 69-letnega upokojenca Vinka Vilfana (ob 12. uri) in 76-letne upokojenke Angele Boh (ob 14. uri).

Medtem ko je bil odzivni čas poklicnih in prostovoljnih gasilcev, ob nedeljskem izlitju 2500 litrov kurilnega olja v Češnjevku pri Cerkljah rekorden, izredno učinkovito je bilo tudi pobiranje olja, je kranjski regijski center za obveščanje za izlitje goriva na letališču zvedel šele v ponedeljek dopoldne, ko je na 112 prvi poklical Milan Rus, vodnogospodarski inšpektor !

I. R.

Krško - Lastnik seata tere si bo zagotovo dobro zapomnil ponedeljkovo popoldne, ko mu je neznani dolgoprstnež iz avtomobila izmaknil denarnico, v kateri je hranil celih 105 tisočakov.

Zagotovo ne bo odveč, če še enkrat zapišemo opozorilo, ki ga imajo policisti neprestano na jeziku. 
Voznikom in sopotnikom priporočajo, naj v avtu, odklenjenem ali zaklenjenem, ne puščajo vrednejših predmetov, torbic in oblačil. 
Predvsem ne na vidnih mestih. 
Tatovi imajo oči kot na pecljih in bodo izkoristili prav vsako priložnost. 
I. R.

Vlomilci ljubijo zlatnino

Ljubljana - V nedeljo okrog dveh zjutraj so na ljubljanskem OKC prejeli anonimno obvestilo, da se iz gostinskega lokala Forca na Ulici prvoborcev na Ježici sliši razbijanje. 
Policisti so na kraju prijeli 24-letnega B. H. iz Ljubljane.

Grobijan na gimnaziji

Ljubljana - Policisti policijske postaje Center so na tožilstvo poslali ovadbo zoper 18-letnega G. L. iz Ljubljane. 
Sumijo ga poskusa ropa, ki naj bi ga bil zagrešil 13. aprila letos. 
Kot so ugotovili, je osumljeni mladenič prišel tistega dne ob pol enih popoldne v stavbo gimnazije Poljane na Strossmayerjevi ulici v Ljubljani in stopil do dijaka. 
Od njega naj bi bil zahteval denar, ker pa mu ga ta ni dal, naj bi ga bil udaril s pestjo po glavi, nato pa takoj pobral šila in kopita. 
Dijak ni bil huje poškodovan, osumljenec pa bo moral svoje početje pojasniti sodnikom. 
I. R.

V ponedeljek je s parkirnega prostora pred športno-rekreacijskim parkom Portoval na Topliški cesti v Novem mestu izginil moped, last Novomeščanke K. Z. Vozilce je vredno šestdeset tisoč tolarjev. 
I. R.

Zavil je preveč desno

