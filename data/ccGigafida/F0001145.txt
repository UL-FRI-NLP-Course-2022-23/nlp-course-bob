Začeti moramo z najosnovnejšo premiso, ki zadeva resnično naravo ustave. 
Kaj je ustava? 
Ali je to zgolj hierarhično najvišji pravni akt, matica pravnega sistema, kot jo je poimenoval Kelsen? 
Če je temu tako, ali naj bo ta hierarhija politično opravičena in funkcionalno definirana v terminih najvišje moči Vrhovnega ali Ustavnega sodišča, kot sodišča zadnje pritožbe? 
Vis-a-vis zakonodajni veji oblasti in vis-a-vis izvršilni veji bi to pomenilo eno od bistvenih značilnosti razporeditve moči v moderni, demokratični državi - določanje mej te moči, zavor in ravnovesij med različnimi vejami oblasti. 
Toda taka politična označitev pozicije Vrhovnega ali Ustavnega sodišča ne razloži - v najširših sintetičnih (ne analitičnih!) pravnih izrazih -, zakaj bi bila taka dodatna instanca moči sploh potrebna? 
Morda zato, ker je izvršna veja oblasti nagnjena k arbitrarni uporabi moči in k prekoračitvi ustavnih omejitev njene moči? 
Ali morda zato, ker je zakonodajna veja prav tako nagnjena k absolutizaciji in tako k prekoračitvi nekaterih zelo široko opredeljenih kriterijev "razumnosti"? 
Ali zato, ker redna sodišča potrebujejo neko dodatno instanco, ki bi popravljala tisto, česar redne pritožbe niso sposobne popravljati.

100

Kulturni vzpon od spopada do sporazuma je tako tudi vprašanje razumevanja vpletenih strank. 
Z drugimi besedami, obstajati mora situacija, v kateri se ustanovitev države, njena stabilnost in kontinuiteta ne pojavi (in tudi ni nadalje zagotovljena) z zgolj enostranskim prevzemom moči. 
Magna Carta kot paradigmatična ustava ni bila enostransko vzpostavljena s strani kralja Johna. 
Bila je, kot smo že omenili, rezultat pogajanj. 
Tudi Magna Carta je bila kot izposlovan politični dogovor posledica višje sile. 
Stranki, z drugimi besedami, nista bili pripravljeni izvesti - na njuno skupno pogubo - eksperimenta državljanske vojne. 
Morda sta se zavedli, da to ne bi na dolgi rok zagotovilo stabilnosti politične situacije. 
Kri se ne bi prelila iz nobenega pravega razloga in razumeli sta, da rebus sic stantibus morata - kot bi danes dejali - kohabitirati. 
To je bil lahko zgolj zgodovinski dogodek, le kontingentnost ali manifestacija njune politične zdrave pameti, inteligence itd. 
Kakorkoli že, razumeli so, da lahko izpogojujejo pogodbo, ki bi urejala prihodnja ravnanja "izvršilne oblasti" - nekakšno predporočno pogodbo, ki bi predvidela morebitne zaplete v dolgoročnem skupnem življenju. 
Moramo pa se zavedati, da se je to bilo zgodilo leta 1215 in je vzpostavilo osnovno politično-pravno razliko med Otokom in Kontinentom. 
Nekaj "človekovih pravic" se je vpeljalo že prej, z "bilateralno" ustavo - Magno Carto, npr. načelo zakonitosti itd. -, ki je terjal zopet petsto let, da se je pojavil v "unilateralnih" državah, kot so Francija, Nemčija, Italija itd. 
Zgoraj omenjeno načelo naprimer se je v teh državah vzpostavilo šele skozi pisanja razsvetljenskih piscev, konkretneje z Beccarijino knjižico DEI DELITTI E DELLE PENE leta 1764!

Država ohranja red z vzpostavljanjem splošne grožnje, zaradi katere je vojna vseh zoper vse ustavljena. 
Če razvijemo tako delitev dela v družbi in če imamo raje generacijsko sodelovanje (civilizacijo) kot tisto, čemur Kitajci pravijo luan in pomeni anarhija, bellum omnium contra omnes, državljanska vojna itd., potem se mora to racionalno in produktivno stanje nadaljevati pod nekakšnim konceptualnim čeprav umetnim redom. 
Ni nujno, da ustava vedno de facto ustanavlja državo - ex factis ius oritur -, toda ustava zagotovo zaobseže osnovna načela tega reda. 
V tem kontekstu koncept reda pritiče različnim stvarem, toda v osnovi je prav to vzdrževanje predvidljivosti v človeških odnosih tisto, kar bo preprečevalo spore in jih razreševalo na logični način, če do njih pride. 
Glede na to, da so materialne dobrine po svoji definiciji redke, bo nujno prihajalo do sporov glede njihove razdelitve. 
Če pravni red vzdržuje vsaj trohico ravnovesja med tem, kar sociologi imenujejo kontribucija in retribucija, potem ima to ekonomske učinke na dobrobit družbe kot celote. 
Toda moramo se zavedati, da je to na koncu koncev prekarijsko stanje. 
Tisti, ki bodo zgubili zaradi meritokratičnih kriterijev, se bodo skoraj gotovo poslužili bolj primitivnih sredstev retribucije v trenutku, ko ne bo več prisotna splošna grožnja, ki izhaja iz hobbesovske države. 
V zadnji instanci, na kar je opozoril Freud v svojem delu Totem in tabu, vsa civilizacija temelji na zunanjem (in ponotranjenem, sublimiranem) strahu. 
Glej tudi Freud, CIVILIZATION AND ITS DISCONTENTS, W.
W. Norton & Co., 1961. Freudovi pogledi so bili implicitno pesimistični, čeprav je precej pazil, da jih ni nikoli popolnoma artikuliral. 
Njegova osnovna predpostavka je bila, da strah, ki ga vliva država, pomaga zatreti instinkte (Id), pomaga izoblikovati primitivno notranjo moralno instanco (Superego) in rezultira v kompromisu samopodobe (Ego). 
Državina indukcija strahu se prenaša na družino skozi Očetovo pogojno ljubezen in končni rezultat je civilizacijska nevroza povzeta v protislovje med posameznikovimi instinktivnimi (biološkimi) goni po eni strani in potrebami po družbeni koeksistenci kot je artikulirana v državi in njenimi represivnimi mehanizmi. 
Freud ni nikoli pomislil, da lahko pride do moralne revolucije (posameznika in družbe) kot jo je kasneje hipotetiziral Jean Piaget in empirično demonstrirala Kohlberg in Kegan, itd. 
Glej infra, v op. št. 49. 
V tem pogledu je bil Freud bolj naslednik Burckhardta kot dedič Nietzscheja, katerega je filozofsko občudoval.

Medtem ko so kontinentalne kodifikacije 19. stoletja nedvomno združile pravni sistem z Webrovo racionalnostjo in predvidljivostjo, so prav tako izolirale pravni sistem od empiričnega stika z življenjskimi zadevami. 
V določeni meri torej pravni sistem ne izvaja več svoje primarno določene naloge, tj. ne razrešuje več natančno in učinkovito sporov, razrešitev katerih je pravica ljudi v luči splošne prepovedi samopomoči. 
Sociološki porast v dezorganizaciji in anomiji pomeni logično posledico, če ne zaradi drugega, zaradi tega, ker je državljan, ki spoštuje pravo, tako dejansko diskriminiran naproti državljanu, ki ne upošteva prava in uporablja protizakonita sredstva za zavarovanje svojih interesov. 
Prav te kodifikacije so bile tiste, ki so zapečatile razdelitev moči med parlamentom in sodišči, v skladu z kartezijanskim razlikovanjem med abstraktnim (pravom) in konkretnim (posamičnimi sodnimi odločitvami). 
Ta arhaična in disfunkcionalna razlika med abstraktnim in konkretnim še naprej vztraja v modernih kontinentalnih ustavah. 
Pristojnost ustavnih sodišč se navadno omejuje na t.i. "abstraktno presojo", medtem ko se je "konkretna presoja", kar bi Američani poimenovali kot certiorari postopek, odločanje v konkretnih primerih in sporih (ustavna pritožba, Vervassungsbeschwerde), pojavila šele v zadnjem času med pristojnostjo ustavnih sodišč. 
Tako se je pojavilo novo vprašanje, namreč do katere mere naj imajo te "konkretne" (inter partes) odločitve "abstrakten" (erga omnes) učinek, tj. do katere mere naj imajo ustavosodne odločitve učinek pravega pravnega precedensa. 
To vprašanje se je ponovno pojavilo kot tehnično kompleksno na značilno "racionalni" kontinentalni način. 
Glej Steinberger, op. cit. supra, št. 8. 
Posamične rešitve za posamične pravne probleme, ki so jih vpeljali sodniki, so zreducirali na "sodno prakso", to pomeni, da jih niso šteli za de iure pravni vir, čeprav je vsak odvetnik vedel, da to de facto so, saj so jih apelacijska sodišča upoštevala. 
Glede na to, da pravne rešitve niso več organsko izraščale iz posamičnih precedensov, je kontinentalni pravni sistem, čeprav ga včasih vzdržujejo briljantni akademski teoretični prispevki, izgubil svojo sposobnost, da se uči iz svojih lastnih izkušenj.

Ustavna pristojnost prav tako vzpostavlja osnovni okvir enakosti. 
Rousseaujeva fikcija, ki zadeva partnerstvo posameznika v družbeni pogodbi, postane resnična v tolikšni meri, v kolikšni je vsakemu prizadetemu državljanu dana aktivna legitimacija, da izpodbija vse, kar se mu v pravnem sistemu zdi nezdružljivo z družbeno pogodbo. 
Tako lahko napade zakonodajno vejo oblasti, če se mu zdi, da so njeni zakoni protiustavni, izvršilno vejo zaradi neustavnosti njenih predpisov kakor tudi njenih načinov izvajanja zakonov, ki so drugače ustavni, napade pa lahko tudi sodno vejo oblasti, če meni, da so njene razlage zakonov v nasprotju z jasnim namenom ali črko ustave. 
Mnogo zakonov, ki opredeljujejo pristojnost ustavnih sodišč v različnih državah dajejo legitimacijo (actio popularis) za izpodbijanje (abstraktne) ustavnosti posameznega zakonodajnega akta vsakemu prizadetemu državljanu. 
"Vsakdo lahko dá pisno pobudo za začetek postopka, če izkaže svoj pravni interes." 
Člen 24 (1) Zakona o ustavnem sodišču, Uradni list, št. 15, z dne 18. 3. 1994, na strani 823. 
Le skozi vse to postane ustava živa pogodba med ljudstvom in njegovo oblastjo - in ljudje dobijo moč, da zahtevajo od svoje oblasti, da se strogo drži te pogodbe.

Tako vladavina prava postavlja omejitve nad totalitarnimi omejitvami v državi. 
Zato je presenetljivo, da sodniki (in tudi drugi pravniki), ki so petdeset let prakticirali pravo pod totalitarnim režimom, niso zmožni dojeti, da je njihova formalistična drža popolnoma obrambene narave, in da je torej njihovo plašno zanašanje na iluzijo formalne vodotesne logike - v preteklosti njihova edina obramba v primeru, da se je izkazala njihova odločitev za politično oporečno - dejansko postalo nepotrebno in celo škodljivo. 
Njihova skozi bolečino naučena umetnost defenzivnega pozitivističnega pravnega formalizma, slepo in pogosto nepremišljeno zanašanje na deduktivno logiko, ne glede na končni rezultat, je preveč investirano s preteklimi frustracijami, da bi se dalo tako nalahko odpraviti. 
Birokratska indiferentnost prirojena poklicu, kateremu so toliko časa odrekali legitimno odgovornost, ki mu pritiče, bo zahtevala generacije, preden se bo zares spremenila. 
Ta indiferentnost je primarni krivec za ogromne sodne zaostanke v bivših komunističnih državah, kajti sodni sistem - v tranziciji, ko bi ga najbolj potrebovali! 
- ne deluje uspešno.

"The professional philosopher, who has no understanding of the peculiar technical interests and needs of law, can see nothing in formalism but... a clear derangement of the relationship between form and content. 
Precisely because his vision is directed to the core of things,... this anguished, pedantic cult of simbols wholly worthless and meaningless in themselves, the poverty and pettiness of the spirit that the whole institution of form and results therefrom - all this, I say, must make a disagreeable and repugnant impression on him... 
Yet we are here concerned with a manifestation which, just because it is rooted in the innermost nature of law, repeats itself, and will always repeat itself, in the law of all peoples."

119

121

121

To zagotovo ni primerno mesto, da bi se spustili v psihološko debato o moralnem/kognitivnem razvoju, a vseeno mi dopustite, da omenim, da sem kot sodnik - ne glede na kakršnokoli politično pripadnost - od časa do časa okusil take moralne/kognitivne razlike s svojimi kolegi sodniki, tako v dejanski percepciji kot tudi v ustavni apercepciji različnih situacij. 
Nič več ne predvidevam, ker zdaj vem!, da živimo v (zelo) različnih moralnih/.. ameriških sovernikov. 
Lahko pa se od njih naučijo veliko o politični avtonomnosti sodne veje oblasti, ki je potrebna za resnično avtonomijo pravnega razlogovanja njenih sodnikov. 
Vendar pa je prvo daleč od avtomatične vpeljave drugega: pri tem ima na žalost veliko opraviti vzgoja in izobraževanje. 
Glej Gordley, op.cit.supra, št. 47. kognitivnih svetovih. 
Stranske razvojne razlike, recimo v izrazih kulturnih neenakosti, lahko obstajajo, a po mojem mnenju niso zares bistvene. 
Bistvenega pomena so vertikalne moralne/kognitivne razvojne razlike med različnimi načini pravnega razlogovanja. 
Kakor v Kolbergovih in Keganovih testih moralnega/kognitivnega razvoja, tako tudi v mojih opažanjih: moralna avtonomnost individualnega sodnika bo determinirala njegovo kognitivno avtonomnost. 
Raven dosežene moralne avtonomnosti, tj. sposobnost posameznega sodnika, da vzdrži in se obrani pritiskov okolice ter obdrži doslednost v razvoju svoje sodbe, se lahko v veliki meri razlikuje na različnih vertikalnih ravneh razvoja. 
Veliko je sodnikov, zlasti na nižjestopenjskih rednih sodiščih, ki se niso oddvojili od interpersonalne matrice, tj. kolektivne zavesti, recimo ene ali druge oblike tega, kar se zdaj imenuje "politična korektnost" - konkretne skupnosti. 
Njihov pravni študij jim je dal konceptualno orodje (načela, doktrine in pravila), ki jih pravo dejansko uporablja ravno z namenom, da bi sámo logično sodbo posameznih klasičnih vprašanj (pogodb, odškodnin, kazenskega prava) naredil bolj neodvisno od tega, kar je "politično korektno" v kateremkoli času ali prostoru. 
Kar psihologi poimenujejo "institucionalna faza" moralnega/kognitivnega razvoja, je zgolj pravna logika, kjer je bilo tehtanje med določenimi vrednotami (življenje, premoženje) opravljeno vnaprej. 
Večina rutinskih primerov pred rednimi sodišči popolnoma ustreza prej obstoječim konceptualnim kalupom glede na to, da se s skrbno pripravo teh kalupov (recimo ameriški Model Penal Code) sistematično ukvarja pravna teorija in doktrina. 
V kognitivnem smislu je pravni sistem zamišljen ravno v ta namen: da nudi njegovim sodnikom izpopolnjeno konceptualno matriko, ki lahko, če je dobro razumljena, zagotovo osvobodi sodnika - ki se ni osvobodil sam - od preveč določujoče interpersonalne matrike. 
Zgoraj smo opisali, kako je bil celo ekstremni pravni pozitivizem/formalizem zmožen braniti sodnike pred "diktaturo proletariata" v bivših komunističnih državah.

Demokracija kot družben, političen in praven (npr. zakonodaja) fenomen se pojavi v sedanjosti; je izvedena in drugotna v pomenu, da tudi ona - pravno govorjeno - izhaja iz osnovne družbene pogodbe, iz ustave. 
Ta pogodba je bila sestavljena v preteklosti z namenom usmerjati prihodnost njene vsebine, vključno s sedanjostjo. 
V tem smislu je ustava pravni fenomen par excellence in se ne razlikuje od nobene druge elementarne pogodbe.

Differentia specifica ustave kot pogodbe je v tem, da ne izvaja svojih sankcij od države kot take. 
Prav nasprotno, vsaj na dolgi rok je država sama tista - to je bistvo vladavine prava! 
- ki izvaja svojo avtoriteto iz ustavnih omejitev glede primernosti njenega izvrševanja oblasti. 
Empirično je jasno, vprašanje za zgodovinarje in politologe pa je, da ugotovijo, do katere mere je temu res tako, - da bo dosledna vladavina prava storila prav to. 
Funkcionalna končnost odločitev sodišč, ki razlagajo ustavo, je potem skrajna manifestacija in skrajen test resnične vladavine prava.

Tudi vprašanje legitimnosti oblasti ustavnih sodnikov, ki razlagajo ustavo, je vprašanje, ki je podrejeno prvemu vprašanju. 
Ustavni sodniki morajo biti imenovani in njihova pooblastila morajo izhajati neposredno iz pooblastila pogodbe, ki jo razlagajo. 
Jasno je, da to ni navaden, preprost demokratičen mandat, zlasti glede na to, da je njen namen odvračati presežke večinske (zakonodajne) politike. 
Toda v odsotnosti meritokratičnega kriterija selekcije, ki zagotavlja, da je sodnikov mandat vsebinsko v funkciji ustave qua pretekle pogodbe, ki zavezuje politično življenje v sedanjosti -, bi morala biti nominacija sodnikov "demokratična" in tudi močno investirana s profesionalno odločitvijo o njihovi poštenosti (iskrenosti) in razumevanju. 
Za (s)elekcijo sodnikov ustavnega sodišča v poenoteni pristojnosti, v kateri so tudi vsa nižja sodišča pooblaščena izvajati ustavosodno presojo kot v ZDA, se je malce lažje podvreči gornjemu materialnemu testu selekcijskih kriterijev. 
Ti sodniki, če jih imenuje predsednik, da postanejo sodniki Vrhovnega sodišča ZDA, imajo celotno poprejšnjo sodno kartoteko, ki prikazuje njihovo (ne)zmožnost ukvarjati se z ustavnimi razsežnostmi vprašanj -, kot se je npr. pokazalo pri ne-izvolitvi sodnika Borke-a. 
V kontinentalnih evropskih ureditvah, kjer pa se nižja sodišča praktično nikoli ne dotaknejo ustavnih razsežnosti primerov, ki jih obravnavajo, ta materialni test ni na voljo. 
Še več, če s sabo na ustavno sodišče privlečejo svojo formalistično navlako, je rezultat pogosto absurden. 
Prvi odstavek 48. člena Zakona o ustavnem sodišču pravi: "Če ustavno sodišče oceni, da je zakon '...' protiustaven ali nezakonit zato, ker določenega vprašanja, ki bi ga moral urediti, ne ureja ali ga ureja na način, ki ne omogoča razveljavitve oziroma odprave, sprejme o tem ugotovitveno odločbo."

- kakšne so povezave med pravom in drugimi normami;

Ko je zbolel kralj Wu, ustanovitelj dinastije Chou, je njegov mlajši brat, Gospod Chou, prosil njune prednike za pomoč. 
A ni preprosto prosil za uslugo. 
Opozoril jih je, da oni prav tako potrebujejo kralja, kot kralj potrebuje njih, saj bi njegova prezgodnja smrt povzročila propad komaj ustanovljenega kraljestva, ljudstvo Chou bi se porazgubilo po svetu in nihče več ni bi opravljal daritev zanje. 
Nadalje je dejal, da kolikor potrebujejo nekoga, ki bo čakal nanje v podzemlju, naj raje vzamejo njega namesto njegovega brata, kralja, saj je pametnejši in bolj iznajdljiv ter bi jim mnogo bolje stregel. 
Slednjič jim je ponudil predmete iz žada kot nagrado za njihovo pomoč, z opozorilom, da jih bo ponovno odvzel, če ne bodo pomagali kralju ozdraveti.

Obe klasični knjigi navajati troje stvari, ki jih mora storiti dober vladar: 

Kako je vladar spoznal voljo nebes? 
Knjiga dokumentov daje naslednje navodilo: Najprej se posvetuj s svojo vestjo, nato s svojimi ministri, še kasneje z ljudmi in končno z božanskimi sredstvi. 
Če vsi dajejo enak odgovor, si razumel voljo nebes pravilno. 
Če nekateri nasprotujejo, se zanesi na božanska sredstva bolj kot na ostale.

Višji namen obredov in pravil dostojnosti, po Knjigi obredov, je usposobiti posameznika, da razvije primeren odnos do sočloveka, okolja, duhov in boga. 
Ko bodo takšni odnosi dovolj razširjeni, bodo vladali red in harmonija v družbi ter mir v zavesti posameznika. 
Znameniti odlomek iz Knjige obredov pripoveduje, da potem ko je višja norma (Way) postala temačna in ljudje samosvoji, so se modri kralji zatekli k obredom in pravilom spodobnosti za obnovitev reda (popraviti odnos med vladarjem in podložnikom, med očetom in sinom, med starejšimi in mlajšimi brati, med ženami in možmi; dvigniti ustanove; usmerjati lastnino; postaviti pravila in soditi človeškemu obnašanju skladno z njimi). 
Tisti, ki se niso prilagodili, so bili izključeni in družba je ohranila svoj mir. 
Država skrbništva je znana pod imenom »majhna harmonija« (hsiao-k’ang).

Prvič, prevzeti smo nad verovanjem Konfucija, da v vesolju vlada red, ki je vzdrževan z oblastjo in je v sozvočju z določenimi normami. 
Rekel je, »Če Way (najvišja norma) prevladuje na svetu, tedaj obrede, glasbo in kaznovanje vpelje Nebeški sin; če Way ne prevladuje na svetu, tedaj so vpeljani s strani fevdalnih gospodov.«

Obstajata dva sklopa norm-Way in pravila vladanja v civilnih in kazenskih zadevah. 
Slednje je ustvaril človek, medtem ko prve obstajajo neodvisno od njih, vendar odločilno vplivajo na njihove zadeve, vključno z njihovim ustvarjanjem.

Če so bila Nebesa tako nepredvidljiva, kako so lahko bila osnova družbene oblasti in norm? 
Kako jih je človek lahko razumel in sledil njihovim ukazom? 
Ljudje so bili zmedeni.

Ta smernica mišljenja je bistvenega pomena za Konfucijevo filozofijo. 
Po eni strani zagotavlja svobodo človekove volje in poudarja človekovo sposobnost vplivanja na dogodke do določene meje, na drugi strani prikaže omejenost obeh. 
Ni tolažilna miselnost za strahopetce. 
Tistim, ki so močne volje in bistrega razuma, prinaša zadoščenje za njihove napore ter obvaruje osebo pred izgubo poguma zavoljo poraza. 
Je razumna, znanstvena misel. 
Ne ponuja nobene varnosti, kakor jo daje večina religij, češ, da bo oseba prejela nagrado za svoja dobra dela, če ne v tem pa v naslednjem življenju. 
Civilizaciji da smisel, razumnemu človeku upanje v vrednost življenja kljub vsej negotovosti. 
Vzpodbuja ga, da poskuša doseči to, kar želi, in skuša ohranjati mir njegove zavesti, če ni uspel.

Ideja splošne človečnosti ali humane narave (hsin) je postala pomemben del razmišljanj kasnejših mislecev, kot so Mencius, Hsun Tzu, Gospod Shang in Han Fei. 
Imeli so jo za pomemben in odločilen pogoj družbe (morala je obstajati neka skupna stvar, ki so si jo delila vsa človeška bitja, saj drugače družba ni mogla obstajati). 
(Podoben razvoj je tudi na Zahodu. 
Platon, Locke, Hobbes in utilitaristi so pričeli svoje teorije z lastno razlago človeške narave.)

To je negativni vidik norme, za katero je Konfucij mislil, da je primarna. 
Drugi vidik je pozitiven in nalaga osebi »pomagati drugim, da uspejo na svoji poti v svet tako, kot si sama želi uspeti na svoji poti in omogočiti drugim doseči njihove cilje, tako ko si sama želi doseči svoje.«

V Konfucijevi predstavi te sekundarne norme ustvarjajo določen vrstni red pomembnosti (hierarhijo). 
To je tudi izpostavil Tzu Hsia, Konfucijev učenec, ki je rekel, da obstajajo »važnejše« in »manj pomembne« norme; kakor tudi Konfucij sam, ko je dejal, da važnejša norma zapoveduje plemeniti osebi razločevati pravilno od napačnega in izvršiti naloženo nalogo. 
Nižja norma zahteva od njega, da skrbi za družino in je prijazen do svojih sosedov, še nižja norma pa mu nalaga, naj bo zvest svojim besedam in vztrajen v svojih dejanjih.

Če pa samoomika ni uspela, se ljudje še vedno lahko učijo. 
Učenje postane skrajno učinkovito, če oblast sama sebe postavi za model uspešnega ponotranjanja višjih norm. 
Njenemu vplivu se ne bo mogoče zoperstaviti. 
Ko je minister Chi K’ang Tzu, v državi Lu, vprašal Konfucija, kako naj prepreči tatvine in rope, mu je ta odvrnil: »Če niste lakomni, ljudje ne bodo kradli in ropali, četudi bi bili nagrajeni za to.« 
Ob neki drugi priložnosti je minister vprašal, ali je pravilno ubiti tiste, ki so odstopili od Waya, zato da bi bili počaščeni tisti, ki mu sledijo. 
Konfucij je dejal: »Kdor je vladar, ne rabi moriti ljudi. 
Če boste hrepeneli po kreposti, bodo tudi ljudje krepostni. 
Značaj plemenite osebe je kot veter; značaj navadne osebe je kot trava. 
Ko veter zapiha preko travnika, se bo trava priklonila.«

Konfucij ni bil popoln sanjač. 
Zavedal se je, da kršenja norm ni mogoče zaustaviti samo z izobrazbo, potrebni so bili tudi drugi preventivni ukrepi. 
Zagovarjal je misel, naj se ljudje in stvari, ki bi lahko prepričali druge h kršenju norm, izključijo in odstranijo. 
Na samem vrhu črne liste so bili nedisciplinirana glasba države Cheng in zvite ter hinavske osebe. 
Ponavadi so imeli zgolj majhen vpliv na ljudi, vendar je kljub temu takšno ravnanje bilo potrebno zatreti v kali. 
Zaradi takšnega mnenja so ga ljudje razglasili za odgovornega usmrtitve Shao-cheng Maoa, možnega povzročitelja nemirov v državi Lu v času, ko je Konfucij zasedal mesto prvega ministra.

Oglejmo si naslednje zgodbe. 
Konfucij se je bil pripravljen odzvati prošnji dveh razvpitih uradnikov, Psi Hsija in Kung-shan Fu-jaoa. 
V obeh primerih ga je ustavil njegov učenec Tzu Lu in ga opozoril, da gre za dejanje, ki ga pokončna oseba, naj ne bi storila. 
Verjetno pa je Konfucij menil, da omenjena uradnika še nista brezupna. 
Prepričan je bil v lastno moralno trdnost, saj ni bil uporabljen s strani svojih delodajalcev, temveč je zgolj opravljal svoje delo v skladu z lastnimi načeli in osebno integriteto. 
Še pomembneje je, da je s svojem delom želel doseči nekaj, kar je velikega pomena (ponovno vzpostaviti družbeno politični sistem, podoben tistemu, kot ga je oblikoval vojvoda Chou v Lo Yangu). 
Za njega je bilo to poslanstvo, ukaz višjih norm. 
V odgovor na ta ukaz, ob izvrševanju svoje naloge, mu ni bilo treba posvečati pozornost morali osebe, ki ga je zaposlila.

Končno, poglejmo še en pomemben del Konfucijeve pravne misli - odnos med posameznikom in oblastjo. 
Rekel je: »Pustite vladarju biti vladar, podložniku biti podložnik, očetu biti oče in sinu biti sin.« 
Mislil je na to, da je za vsakega izmed njih obstajal primeren način obnašanja do drugega. 
Kakšna je bila ta primerna pot?

Podrejeni pa niso dolžni slepo slediti nadrejenemu kot ovce pastirju. 
Glavno vodilo za vse je bil Way (višje norme). 
Sin ni bil dolžan ubogati očeta v vseh njegovih zapovedih, temveč samo tistih, ki so ustrezali Wayu. 
Tudi podložnik naj ne bo samo pokoren, temveč naj služi svojemu gospodu v skladu z Wayem. 
Zatorej, če se oče oddalji od prave poti, je sinova odgovornost, da nežno skuša to popraviti, in če vladar blodi in ne najde prave poti, ni podložnik samo upravičen, temveč je moralno zavezan, da mu pomaga, oziroma da se mu upre, če vztraja na napačni poti. 
Če tudi vladar sledi Wayu, naj se njegovi podložniki vedejo do njega v skladu s pravili spodobnosti, ne pa kot sužnji.

Ob branju Analektov lahko spoznamo zaupanje, ki ga je Konfucij imel v človeštvo in njegovo sposobnost doseči popolnoma drugačen način življenja od drugih bitij. 
Zaupal je v sposobnost ljudi, da ustvarijo družbeno skupnost, kjer bi posamezniki lahko živeli v miru in sodelovanju z drugimi, z namenom razviti možnosti in doseči cilje, ki bi jim bili kot posamezniku nedostopni. 
Verjel je, da je takšna skupnost nekoč v preteklosti obstajala in da bi v propadajoči državi njegovega časa lahko bila ponovno vzpostavljena in obnovljena.

Kako bi lahko to dosegel? 
Prvič, kako naj bi dokazal, da četudi se ljudje rodijo z inteligenco, to še ne pomeni neizogibnega spodkopavanja Waya? 
Drugič, kakšne ukrepe je praktično predvideval za spremembo smeri?

161

Kaj je »brezimni neklesani blok«?

To, o čemer smo pravkar govorili, so Lao Tzujeve zamisli o postavljanju in uporabi zakonov. 
Njegov cilj je bil napraviti oba pojma odvečna. 
Da bi se to uresničilo, je predlagal spremeniti vse ljudi v otroku podobne bebce: modrec naj bi zaprl njihove oči, zamašil njihova ušesa in omamil njihova usta; ne bi jih smel razsvetliti, jim dati znanja in izostriti njihovega razuma, temveč bi jih moral napraviti neumne, brez zanimanja in butaste; pustil bi jih čutiti želodec in okrepiti kosti. 
Njihov razum mora ostati prazen in volja šibka. 
Izločiti bi moral stvari, ki povzročajo nenadzorovana čustva in neprimerno vedenje, tako da ljudje ne bi mogli poškodovati drug drugega.

Torej so nasprotja samo navidezna. 
Dvotirnost (dualizem) med pravimi in lažnimi modreci ni bila izpostavljena, saj se je zdela Lao Tzuju popolnoma jasna. 
Bil je celo prepričan, da je njegova celotna teorija dosledna, jasna in lahko razumljiva. 
Tako je dejal: »Moje besede je lahko razumeti in jih enostavno izvajati.«

Nam navadnim ljudem s povprečnimi čustvi je neprijetna misel, da bi imeli za voditelja, modreca brez čustev. 
Lao Tzu ni nikoli tako, kot sta Marx in Engels, zagovarjal odpravo države. 
V njegovi predstavi oblast ostane, četudi zgolj kot senca. 
Ta je brez dela, vendar je vsak čas pripravljena poseči. 
Lao Tzu je rekel: »Velika spretnost se zdi okorna; velika zgovornost se zdi jecljava... 
Četudi prozoren in miren, je lahko posameznik vladar sveta.« 
Potreba po delovanju oblasti je zmeraj prisotna, saj celo po izničenju človeške izobrazbe modrec ne more preprečiti razvoja razuma. 
Modrec je zato nenehno v stanju pripravljenosti s svojim »brezimnim neoklesanim blokom«.

