Strinjam se - vsaj kar zadeva velike korporacije in pokojninske sklade: prvih nimamo, drugi pa so (še) tako ali tako bolj prazni. 
Finančne škandale smo že imeli, le da njihovo razkritje za sabo ni potegnilo plazu. 
Leta in leta pa so še vedno bolj ali manj glasne govorice o prirejenih bilancah naših podjetij, tudi paradnih konjev. 
Malo manj se govori o tem, da je edina težava naše majhnosti dejstvo, da dovoljujemo kopici kvazikapitalistov (ki so to postali ob obilni podpori večnih političnih veljakov, čeprav imajo navzven pokritje v lastninski zakonodaji), da nas zapirajo vanjo ob deklarativnem zatrjevanju, da mora Slovenija čim prej v Evropsko unijo. 
Hm, močno dvomim, da prav vsi ti komaj čakajo na večjo preglednost svojega poslovanja - saj jim tega že zdaj nihče ne prepoveduje.

