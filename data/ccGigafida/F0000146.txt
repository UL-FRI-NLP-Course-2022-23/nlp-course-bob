Spodaj v dolini Koritnice poglabljajo strugo Predelice. 
Ložani pa so že pripravili svoj program vračanja v vas. 
Določili so hiše, ki naj bi bile na varnem pred plazom. 
Njihov program morajo potrditi še pristojni za sanacijo razmer po tragediji. 
Kdaj se bodo tisti, ki si bodo želeli, ki jih ne bo strah in ki bodo smeli nazaj domov, lahko začeli vračati, bo znano na dan, ko bodo geologi predstavili prvo poročilo o razmerah v plazu. 
Raziskave na terenu so geologi zaključili pred novoletnimi prazniki. 
Vmesno poročilo naj bi bilo sestavljeno do konca januarja.

