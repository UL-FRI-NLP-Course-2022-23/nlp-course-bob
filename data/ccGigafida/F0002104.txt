Žal se utegne marsikateri športnik preseliti na Azurno obalo, marsikateri podjetnik pa v Nizozemsko, ki slovi po učinkovitih davčnih olajšavah, podjetništvu naklonjenem okolju in tudi po tem, da je ena izmed socialno najbolj varnih držav. 
Nizozemci namreč ravnajo povsem drugače kot Ropova vlada: privabiti skušajo čim več davčnih zavezancev, zato lahko napolnijo proračun tako, da vsakemu od velikega števila zavezancev poberejo po malo denarja; Slovenija pa odganja zavezance, zato jih bo imela čedalje manj in bo moral vsak od preostalih nameniti davkariji čedalje večji delež svojega zaslužka.

Slovenski finančni sistem je zato od danes pred novo avanturo.

