KEMOPLAST : BREŽICE 85:76 (50:33); BREŽICE: F. Rozman 6, Antolovič 24, Krivokapič 12, B. Rozman 10, Marčetič 8, Krošelj 16.

Moški, 1. liga, 8. kolo - LISCA : KRŠKO 10:19 (6:9); LISCA: Marcola, Blagojevič 1, Rantah 3, Plazar, Sirk, Čater 2, Sečki, Lupše 1, Teraš, Mitrovič 3, Simončič, Senica; KRŠKO: Škof, I. Deržič, Iskra 7, Dragar 1, German 2, Urbanč 4, Kukavica, Kekič, S. Deržič, Privšek 4, Vrtovšek 1, Bašič;

ČRNOMELJ - V C košarkarski ligi - zahod so moštva končala prvi del tekmovanja, ki je črnomaljskim košarkarjem prinesel lep uspeh, saj so ga končali brez poraza. 
Na zadnji tekmi so doma premagali Kajo Zagorje s 69:60, čeprav so po prvem polčasu gostje vodili s 34:33. 
Največ točk za domače so dosegli Majerle 20, Bošnjak 18 in Žunič 10. 
Na predtekmi so črnomaljski kadeti premagali Loko kavo z 68:60 (30:25). 
(B. F.)

Krški kolesarji so letos nastopili na 116 dirkah v Sloveniji, na Hrvaškem, v Italiji in Avstriji, na 12 dirkah so stali na vrhu zmagovalnih stopničk, kar tridesetkrat pa so bili uvrščeni med prve tri. 
Največja uspeha v sezoni sta bila naslov državnega prvaka v cestni vožnji, ki ga je med mlajšimi mladinci v Lenartu osvojil Dejan Žnideršič, in 3. mesto Gregorja Zagorca na državnem prvenstvu v posamičnem kronometru v Novem mestu.

VOZNIKE POTREBNO ZAŠČITITI

ZAGORELO ZARADI KRATKEGA STIKA

KDO VE VEČ? 
- Povolilno zatišje je občutiti na vsakem koraku. 
Tudi nasmejani obrazi s plakatov, ki so pozivali volilce, naj volijo zanje, postajajo vse bolj žalostni, saj je krška občina z volitvami izgubila en sedež. 
V parlamentu bo namreč (še naprej) sedel eldeesovec Branko Janc, medtem ko je Franc Černelič (SKD), s katerim je Janc štiri leta gulil poslanske klopi, ostal brez sedeža. 
In prav zaradi tega je v javnost že pricurljala vest, da se slednjemu obeta služba na občini. 
Lahko bi namreč postal podžupan (te funkcije občina še nima), še glasneje pa se šušlja, da bi nadomestil Vinka Baha, tajnika občine, ki je v zadnjem času med županovo odsotnostjo (beri potovanjih po tujini) prestregel marsikatero pikro zaradi nedela občine. 
Z uradnejšo informacijo je postregel predstavnik za stike z javnostjo na občini Danilo Koritnik, ki mu poslanski stolček ni bil naklonjen. 
"Novinarji imate srečo, da izveste novice prej kot mi," je dejal prvi mož občinske SDS, sicer "uradni glas" iz županovega kabineta.

