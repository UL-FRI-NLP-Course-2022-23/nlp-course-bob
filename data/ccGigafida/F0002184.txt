Da postavlja visokoleteče cilje, nima pa ukrepov, so strategiji očitali celo v krogu odbora za reforme, ko so ponazarjali, zakaj je reformni program dober in v čem se razlikuje od slabih zgledov. 
Turistična strategija je tudi pokazala, da je ne kaže jemati resno, ko je ministrstvo za gospodarstvo leta 2004 na njeni podlagi delilo evropski razvojni denar samo privilegiranim regijam in izbranim segmentom: po strategiji so posebnega pomena wellness, poslovni in zabaviščni turizem oziroma igralništvo, drugo ne šteje dosti. 
Razpis je sprožil ostre proteste, da se izvaja šarlatansko.

Vlada naj poskrbi, da se bo v Slovenijo steklo čim več evropskega denarja, kajti projektov v turizmu ne manjka! 
Bolj nevarno je, da bodo uradniki še vedno preveč gledali v nebo za čudeži, od kod se bodo vzeli kaki easyjeti, in popravljali statistiko, da bodo meglili z diskriminatornimi strategijami in gojenjem nacionalnih šampi(nj)onov, kateri turizem in v katerem kraju ima prednost. 
In pomagajo naj malim turističnim podjetjem. 
Velika se bodo znašla sama. 
Imajo svoje strategije in svoje (politične) kalkulacije.

