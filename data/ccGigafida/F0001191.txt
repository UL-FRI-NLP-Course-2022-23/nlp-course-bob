Kočevje - V Sloveniji na leto zabeležimo okrog 25 srečanj ljudi z medvedi, ti pa le vsakih nekaj let napadejo človeka. 
Pred napadom medvedke z mladičem v Kotu pri Ribnici se je zadnji podoben dogodek pripetil leta 1997 pri Velikih Laščah. 
Večina srečanj človeka in medveda je le bežnih, brez posledic za človeka, saj medved ni agresivna žival in se raje umakne, pravijo strokovnjaki.

Ta velika zver napade le v nekaj primerih: ko medvedka brani svoje mladiče, ko je ranjena ali pa - kot so nedavno zabeležili v Bosni - ima medved steklino.

