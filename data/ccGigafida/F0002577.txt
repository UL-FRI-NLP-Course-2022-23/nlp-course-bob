Če bi bila živa bitja le vreče, napolnjene z nekakšno življenjsko energijo, bi bil izvor življenja enostavno vprašanje. 
Vendar je vse življenje neznansko zapleteno sestavljeno iz množice delov, ki morajo biti ravno pravšnji, da skupno delujejo kot živ organizem. 
Angleški teolog William Paley je leta 1803 v knjigi Naravna teologija najbolj jasno opisal problem nastanka življenja, ki je begal filozofe in znanstvenike od rojstva človeške civilizacije. 
Recimo, da sem sredi puščave našel uro, je svoj argument zastavil Paley. 
Ura je preveč zapleten instrument, očitno načrtovan za točno določen namen, da bi si upal predpostaviti, da je lahko nastala samo s slepim delovanjem naravnih sil. 
Predpostaviti moramo, da je uro naredil urar. 
Paley nadalje poudarja, da so organi, kot je na primer človeško oko, da o celotnem organizmu sploh ne govorimo, še mnogo bolj zapleteni, zato ne moremo predpostaviti, da so nastali iz nežive materije samo na osnovi delovanja fizikalnih in kemičnih zakonov; predpostaviti moramo torej Urarja, Stvarnika, ki je z razumom in namenom ustvaril življenje.

Dlje od tega paradoksa racionalistična filozofija, ki je poskušala resnico o svetu spoznati le na osnovi logičnega sklepanja, ni prišla. 
Šele Charles Darwin se je vprašanja nastanka kompleksnega življenja lotil z dodatnimi, empiričnimi podatki. 
Darwin je poznal tako Paleyjeve argumente kot paradoks, ki ga ti porajajo. 
Na njegovo razmišljanje pa je vplivala tudi osnovna misel iz dela Thomasa Malthusa Esej o načelih populacije (Essay on the Principles of Population, 1798): ker se vsa živa bitja razmnožujejo z geometrično rastjo, morajo populacije prej ali slej prerasti naravne vire, ki so nujni za njihovo preživetje; stabilnost populacij v okvirih danih naravnih virov torej zagotavlja smrt zaradi lakote ali drugih oblik pomanjkanja. 
Darwin je bil pozoren opazovalec in na svojih potovanjih z ladjo Beagle je pronicljivo ugotovil, da so živa bitja izjemno dobro prilagojena okolju, v katerem živijo. 
Če so prilagoditve dedne, je sklepal Darwin, in če je neizogibno, da vsa bitja ne morejo biti povsem enako dobro prilagojena svojemu okolju - potem sledi, da bodo tista s preživetveno prednostjo zapustila več potomcev in po velikem številu generacij povsem izpodrinila slabše prilagojena. 
Darwin je s tem odkril načelo naravnega izbora, ki ga je leta 1859 objavil v svoji revolucionarni knjigi Izvor vrst.

Najbolj izrazita človeška lastnost, ki nas ločuje od drugih živalskih vrst, je naša sposobnost posnemanja, poudarja britanska psihologinja Susan Blackmore. 
Papagaji ali opice niso posebno dobri posnemalci: besed ali zaželenih akcij jih moramo naučiti, na primer tako, da jim ponudimo njihov priljubljeni prigrizek, kadar bolj ali manj slučajno storijo tisto, kar hočemo. 
Nobena opica pa nam ne bo pomežiknila samo zato, ker smo ji mi, in noben papagaj se ne bo v prvem poskusu naučil tistih besed, ki jih malčki na grozo staršev tako z lahkoto poberejo na cesti - ponavadi še preden se naučijo drugih, koristnejših.

Nadaljevanje prihodnjič

Der Spiegel, Hamburg The Independent, London

Takšnega direndaja si pred tremi leti nihče ni mogel zamisliti. 
Igra je na japonski trg prišla leta 1996 in ni zbudila nobene pozornosti. 
»Game boysi« so bili tako ali tako že zapisani preteklosti. 
Novejše računalniške igre se postavljajo s filmskimi sekvencami in bleščečimi efekti. 
V primerjavi z njimi je »game boy« videti precej boren. 
Pokémoni pa so počasi osvajali občinstvo in še istega leta je na televizijske zaslone prišla tudi risana serija. 
Televizijska hiša, ki jo je zasnovala, je bila očarana nad množico 150 likov. 
Takšen ansambel je obetal snov za neštete epizode.

Otroci so kmalu dojeli, kakšne prednosti jim to prinaša. 
Nenadoma za igro niso potrebovali nobenega računalnika. 
Priljubljeno trgovanje in barantanje s kartami poteka ravno tako dobro, še celo bolje, saj ni treba več imeti »game boya« in kablov. 
S tem je epidemija preskočila mejo med posameznimi zvrstmi. 
Zdaj je v svetu v obtoku več kot 500 milijonov kart. 
Otroci jih s sabo nosijo v debelih mapah in iščejo priložnosti za njihovo menjavo. 
Nekateri svoje transakcije opravijo preprosto po pošti. 
Menjalne borze na internetu omogočajo trgovanje tudi v svetovnem merilu. 
Samo internetna dražbena hiša eBay ponuja več kot 100.000 pokémonskih predmetov, ki jih prodajajo zasebniki in trgovci. 
Na dražbah se prodajajo karte vseh cenovnih razredov, redki primerki zamenjajo lastnike za 50 dolarjev ali več. 
Večina kupcev so odrasli, ki karte iščejo za svoje otroke ali pa je njih same popadla zbiralna mrzlica. 
Nekateri kupci pa so tudi trgovci, ki se z iskanim blagom ne morejo drugače založiti. 
Ameriška družba Wizards of the Coast, ki karte izdeluje, povpraševanje podžiga tako, da ohranja pičle zaloge blaga.

