Petek bi moral biti rutinski dan obiska premiera Janeza Drnovška v ZDA. 
Že zgodaj zjutraj pa se je dan spremenil v manjšo dramo, v kateri je glavni igralec izginil izpred oči javnosti. 
Uradno pojasnilo iz njegovega kabineta je bilo, da je premiera obšla nenadna slabost.

V petek dopoldne je imel na univerzi Columbia najavljeno prijetno obveznost. 
Odkriti bi moral spominsko plaketo Franceta Prešerna in opraviti priložnostno predavanje o desetletju odnosov med ZDA in Slovenijo. 
Približno petdeset gostov ga je zaman pričakovalo. 
Položaj je rešil rutinirani veleposlanik pri ZN Ernest Petrič, ki je premiera opravičil in iz rokava stresel zanimivo predavanje ter samozavestno odgovoril na nekaj neprijetnih vprašanj. 
Drnovšek se popoldne prav tako ni udeležil srečanja s Kofijem Annanom. 
Njegova predstavnica za tisk Valentina Flander je s skopimi besedami povedala najprej, da ga je zjutraj obšla nenadna slabost, zaradi katere mu je hotelski zdravnik predpisal odpis vseh obveznosti in mu naložil počitek. 
Odšel je na preglede na najbližjo kliniko, kjer so po predstavničinih besedah ugotovili, da je preutrujen in dehidriran.

A tudi rezultati novodobnih kolumnarjenj so hudo mešani. 
Včasih iz čisto banalnega razloga: kolumnist mora vsak teden napolniti grozeč prazen stolpec. 
Včasih ni nobenega problema, kvečjemu v tem, da ima premalo prostora za vse, kar hoče povedati. 
Pri najboljših bralec nato kar začuti, da je vsaka beseda dobro izbrana in vsaka misel pretehtana. 
Veteran kolumnarjenja se vedno znajde in tudi iz banalne vsakdanjosti, ki jo je prebral ali doživel, napravi solidno branje; da je šlo za izhod v sili, prebere med vrsticami le profesionalec. 
Nekateri so posebej dobri pri izmišljanju naslovov: vselej se spomnijo kaj tako atraktivnega ali provokativnega, da naivni bralec pozneje spregleda, da besedilo pod njim ni ne atraktivno ne provokativno. 
Se pa zgodi tudi najboljšim, da morajo stolpec napolniti na silo. 
V nečloveško zgodnjih jutranjih urah, s hudo zamudo pri oddaji članka, s pomočjo kozarčka ali dveh, s preplonkano temo od samega sebe izpred treh let ali od konkurenčnega časnika iz prejšnjega tedna.

Takšni na tem mestu ne bi hoteli biti. 
Ne le zato, ker se nočemo posmehovati nobeni drugačnosti. 
Tudi zato, ker nočemo izkoriščati svojega velikega privilegija - dostopa do dveh dragocenih kvadratnih decimetrov časopisnega papirja - za to, da ga polnimo z za javnost nerelevantnimi zasebnimi razmišljanji in z na hitro vkup zmetanimi besedami.

Vlada je v četrtek potrdila zakon o ratifikaciji sporazuma o jedrski elektrarni Krško in ga poslala v državni zbor.

Prvi rebalans proračuna

Celje: prva cvetlična tržnica

Pravica do odgovora

V zakulisju poteka brezobziren boj za popolno lastništvo podjetja Regal iz Murske Sobote. 
Na eni strani so po naših podatkih pomurski podjetnik Stanko Polanič (direktor gradbenega podjetja Pomgrad), Jože Horvat, Tone Ravnič (tako Horvat kot Ravnič sta tudi drugače poslovno povezana s Polaničem) in Nada Uratarič iz Celja, ki imajo skupaj 75-odstotni delež, na drugi pa je znani podjetnik Drago Urankar iz Laškega, četrtinski lastnik donosnega podjetja. 
Med njimi ni (več) sožitja. 
Regal, ki se ukvarja s prodajo v prostocarinskih trgovinah na hrvaški meji in letališču Brnik, je po predhodni oceni revizijske hiše KPMG vreden 2,6 milijarde tolarjev oziroma skoraj 12 milijonov evrov. 
Za kako donosno podjetje gre, pove podatek, da so imeli samo v letu 2001 več kot 328 milijonov tolarjev čistega dobička, poleg tega imajo še za 694 milijonov tolarjev nerazporejenega dobička iz prejšnjih let. 
Pri boju za tako velik finančni vpliv oziroma priliv naj bi tako ali drugače sodelovala razna zveneča imena. 
Direktor Regala je Jože Brodnik, vodenje holdinga Polaničevih podjetij v Ljubljani pa naj bi prevzel Marjan Šiftar, generalni sekretar urada predsednika republike, oba pa sta bila nedosegljiva.

Izraelske ofenzive na Gazo za zdaj ne bo

Krvavih sledi Arkanovih Tigrov in drugih krvnikov ni lahko sprati in pozabiti V mestu s 50-odstotno brezposelnostjo ni perspektive za mlade

To tragično zgodbo o usodi svojega brata in strica - oba sta bila civilista - na morišču v Dalju med srbsko-hrvaško vojno je policist Ivo Kovčalija pred dnevi pripovedoval glavni haaški tožilki Carli Del Ponte. 
Niti haaška železna lady ni skrivala čustev in solza, ko si je v Vukovarju in okolici ogledovala prizorišča krvavih dogodkov in se pogovarjala s preživelimi in pričami dogodkov, zaradi katerih se je med drugimi za rešetkami znašel Slobodan Milošević.

Branko Jokić iz Podgorice

(Ne)spregledano

Primer izgubljenih ovčic

V včerajšnjih polfinalnih dvobojih so igralci prikazali vrhunski tenis z marsikatero čudovito potezo. 
Medtem ko je Balcells s svojo značilno igro servis-volej, ki je na pesku prej izjema kot pravilo, proti Argentincu Edgardu Massi kmalu razblinil vse dvome o zmagovalcu, je bil boj za drugo finalno mesto med Di Pasqualom in Luisom Horno veliko bolj izenačen. 
Francoz in Perujec sta kar tekmovala, kdo bo odigral lepšo točko, lovila skoraj nemogoče žoge, na koncu pa je zmagovalca odločilo - vreme. 
Horna je namreč vodil že 6:3 in 4:1, ko je igro ustavil dež. 
Po slabi uri odmora je Di Pasquale zaigral kot prerojen in do konca tekmecu prepustil samo tri igre. 
Saša Verčič

Groningen - Gorazd Štangelj je bil prvi in največji osmoljenec 85. 
Gira d'Italia. 
Največja dirka sezone se je za novomeškega asa v dresu italijanskega moštva Fassa Bortolo končala, še preden se je dobro začela - samo 2,2 kilometra pred ciljem prologa. 
Oster levi ovinek v Groningenu je bil usoden za Štanglja, ki pa se je po padcu pobral in pripeljal do cilja. 
Zdravniki so ugotovili, da ima zlomljeno ključnico in lažji pretres možganov.

Slovenija druga na pomladnem pokalu

Dejan Sitar zmagal na tekmi za VN v Poreču

Tragedija, ki je zaznamovala ganski nogomet

Ena od tajskih znamenitosti je namreč tudi zloglasni zlati trikotnik, območje na tromeji med Tajsko, Laosom in Mjanmarom, kjer pridelujejo opojne rastline, s katerimi pokrijejo potrebe dobršnega dela svetovne mamilarske scene. 
Tam za znamenitimi zlatimi templji v Bangkoku, v severnem delu mesta, uro vožnje daleč od turističnega vrvenja, na zadnji postaji vodnega avtobusa glavne rečne prometnice skozi tajsko prestolnico, pa leži temačna palača pekla. 
Ječa Bangkvang, znana tudi kot Bangkok Hilton. 
Zadnji hotel marsikaterega belega turista. 
Kraj, kjer se niti Tajci ne smehljajo.

Zanimivo, da se je West kar sam oklical za pastorja in s svojimi učenci obrede opravlja v zapuščenem trgovskem poslopju na obrobju Milana. 
»Sprva smo se zbirali pri meni doma, nato smo najemali hotelsko sobo, zdaj pa smo tik pred nakupom svojih prostorov, kjer bomo lahko brali Biblijo,« razlaga West, ki vodi obredje skoraj vsak dan. 
Ob četrtkih študirajo svetopisemske tekste, ob petkih molijo, ob sobotah preizkušajo svojo zvestobo, ob nedeljah pa ima prek 200 udeležencev najpomembnejši tedenski obred: mašo in kosilo. 
»Poklical me je sam Gospod in videl sem luč na koncu predora,« ponavadi 28-letnik v črnem talarju konča mašo, med katero poje, se priporoča in moli k bogu.

Jeruzalem - Ormož, šipon Holermous 2000, suho (1800 tolarjev) - očitno so v tej kleti ugotovili, da je treba tradicionalne in rahlo konzervativne trende v štajerskem vinarstvu prenoviti in jim dati novih moči. 
Holermous je izrazito gastronomska linija vin visokega kakovostnega razreda, ki odpira novo poglavje v knjigi štajerskih kleti. 
Vino ima prijeten botritičen vonj in okus, ki pa je tudi zelo saden. 
Je harmonično z dolgim pookusom.

wc 4

Ataše Tadej Jakopič se močno trudi, da bi slovenska veja malteškega viteškega reda postala samostojna, kajti zdaj deluje prek Avstrije, ta pa resnično ne zamudi nobene priložnosti, da ne bi vsaj malo vplivala na Slovenijo. 
Zato pa je včerajšnjo soboto koprski pomožni škof dr. Jurij Bizjak sklical občni zbor svojega Društva ljubiteljev svete dežele (član je tudi Tadej Jakopič) na simboličnem kraju - na otočku Barbana v laguni med Gradežem (Grado) in Oglejem (Aquileia), kjer so bili včasih oglejski patriarhi, ki so imeli oblast tudi nad območjem današnje Slovenije.

V vsej paniki ob nakupu vladnega letala pa se ni nihče spomnil, da državni birokraciji na ministrstvu za zdravje še ni uspelo izdelati pravilnika za dodeljevanje koncesij zasebnikom, ki bi radi s helikopterji organizirali prevoze pri reševanju ponesrečencev v prometu ali v drugih nesrečah, pri katerih bi ob hitrem posredovanju lahko rešili mnoga življenja. 
Že pred dvema letoma se je trudil nekdanji šef slovenskih socialistov Viktor Žakelj, da bi organiziral helikoptersko reševanje v sodelovanju z italijanskim prevoznikom Helli Frinlli, ki ima bazo na tržaškem letališču Ronke. 
Seveda ne gre za policijske ali vojaške, temveč specialno medicinsko opremljene helikopterje, v katerih lahko ponesrečenca naglo oskrbi tudi spremljajoči zdravnik. 
Enako se je trudil lastnik podjetja Hudournik aviation Stanko Zakelšek iz Celja. 
Kupil je imeniten helikopter gazelo in ga hotel spremeniti v »reševalno« plovilo, vendar se ukvarja le s prevozi (glej vozila znanih Slovencev).

Mariborski ordinarij dr. Franc Kramberger pa je še posebej poživil svečanost verskega časopisa Družina, saj je v prvi vrsti »razkazoval« modne rdeče nogavice, ki menda prinašajo srečo.

Le redkokateri svetovni zasvojenec z računalniškimi igrami ne pozna kultnega Ringa, ki so ga prodali v 400.000 izvodih. 
Ljubljansko-pariško podjetje zelo uspešno trži - ekskluzivne pravice - igro po motivih iz Hitchcockovih filmov. 
Zdaj pripravlja Hannibala Lectorja z vizijo prihodnosti. 

Podjetje Arxel Tribe se je postavilo na noge konec leta 1995. 
Diego in Matjaž, tedaj skoraj diplomanta arhitekture, sta se že nekaj časa ukvarjala z računalniško grafiko in svoje izdelke tržila skoraj samo v tujini. 
»To je bistvo naše usmeritve. 
Slovenija je za takšen posel odločno premajhna.«

»Združevanje filma in iger je močan in logičen trend. 
Meja se hitro zabriše. 
Iz iger ( Final Fantasy, Tomb Rider ... ) nastajajo filmi, iz filmov igre ( Harry Potter, Hannibal ... ). 
Iz Mistmare, povsem naše igre, na katero stavimo veliko upov, bi bilo sijajno narediti film. 
To daje dokončno razpoznavnost. 
V tej smeri nameravamo tudi nadaljevati. 
Iz Universala nam bodo poslali katalog filmov, ki bodo prišli na platna čez dve leti. 
Z vsemi podatki. 
A na slepo pač ne moremo staviti,« razmišlja Diego, ki so mu očitki o dolgočasnosti njihovih iger, takšno je pač mnenje najbolj udarnih, tako imenovanih »hard core« igralcev računalniških iger (zanje je značilna absolutna odvisnost od najbolj moderne tehnologije ter predanost vsesplošnemu streljanju in pobijanju), povsem razumljivi.

Hišno podjetje je postalo manjša korporacija. 
V bistvu transnacionalka. 
Najboljši dokaz: med kupci Arxlovih iger je Slovenija šele na 38. mestu ... 
Za Hrvaško, Srbijo in Črno goro.

Skrivnostni smehljaj na bronastem obrazu pisatelja Miška Kranjca pred osnovno šolo v njegovi Polani si ljudje v teh krajih razlagajo vse bolj različno. 
Vsekakor na njem ni brati kake bolj zresnjene zamere, ker mu le redkokdo še prižge svečo in ker se njegova dela več ne ponatiskujejo. 
Kvečjemu je na njem morda zaznati nekakšno dobrohotno in morda celo šegavo razumevanje vseh teh nasprotij, ki so z njegovo paradigmo tako ali drugače povezane. 
Dejstvo je namreč, da je prav pokojni pisatelj ustvaril tisto v mnogo čem stereotipno predstavo o malem in dobrem človeku iz svetov ob Muri, ki gre mnogim na živce. 
Prepričani so, da je prav v »odnosu« na podlagi take predstave moč iskati vzroke za mnoge težave sodobnega Prekmurja.

S svojim bronastim smehljajem bi se jim navsezadnje lahko tudi rogal.

»Sicer pa se privajam na to življenje. 
Dobro se počutim in vem, da je pred mano lep posel,« je Šuklje pred domala letom dni razlagal medijem. 
»V Beograd sem prišel s kovčkom in nismo imeli ničesar,« se spominja, »zdaj pa imamo veleposlaništvo v središču Beograda in uspešno delujemo.«

Na zunanjem ministrstvu ne skrivajo, da jim takšni očitki niso po godu. 
»Menimo, da gre za relativne očitke. 
Glede na to, kako je potekala osamosvojitev Slovenije, je bilo zelo težko predvideti, koliko diplomatsko-konzularnih predstavništev naj bi imela nova država. 
Zunanje ministrstvo je nastajalo iz nič,« pravi generalni sekretar ministrstva Borut Trekman . 
»Ob osamosvojitvi ni bilo nikjer rečeno, da bo Slovenija postala članica Evropske unije. 
Zelo dolgo je trajalo, da je podpisala pridružitveni sporazum. 
Takrat ni nihče razmišljal, da bi bilo treba v vseh državah EU odpreti diplomatsko-konzularna predstavništva, pa tudi Unija je takrat imela tri članice manj. 
Moram povedati, da je zgodba takšna, kakršna pač je,« je prepričan Trekman. 
Prvi poklicani, ki takrat po Trekmanovih navedbah ni mislil na to, je bil tedanji zunanji minister dr. Dimitrij Rupel. 
Slednji nam je prek Nataše Prah sporočil, da ni dosegljiv za pojasnila, češ da je vse povedal že generalni sekretar.

Za ogrevanje se je spomnil simpatične prigode iz Indije.

»Leta 1993 sem potoval z vlakom po Indiji. 
Tako je naneslo čisto po naključju, ker je oče ostal brez denarja na Šrilanki, jaz pa sem moral poskrbeti, da je do njega prišel prispevek sponzorjev. 
Pa sem si vzel čas in še malo potoval. 
Tisti mesec je bil super, imel sem se čudovito in potoval sem z vlaki. 
Tako sem nekega dne izstopil v majhnem kraju, imena se sploh ne spominjam, da počakam zvezo za naprej. 
Ampak tam ni prav točnega voznega reda. 
Železničarji so tisti dan sploh vzeli bolj lahkotno, skočili z vlaka in vrgli partijo kart na peronu. 
In medtem ko sem čakal, da se premaknemo, sem postal žejen. 
Zagledal sem neko pipo, a je nisem znal odpreti. 
Bil je grozno čuden patent, ki ga nisem razumel. 
Tako sem obupal in sedel na peronu. 
Ne spominjam se več dobro, ali sem sam želel piti vodo, ker drugače pijem le ustekleničeno, morda sem se hotel le osvežiti ali pa sem koga opazoval,« je začel stopnjevati vznemirljivost popotne zgodbe režiser Igor Šterk, ki je prvič in najbolj resno opozoril nase s filmom Ekspres, ekspres, ki se dogaja predvsem na vlaku. 
To leto osvaja slovenske in tudi evropske (film so odkupili na Nizozemskem, v Nemčiji, na Češkem) obiskovalce kinov s celovečercem Ljubljana. 
Doslej si ga je ogledalo več kot deset tisoč Slovencev.

Koliko je rastlin, ki jih lahko uporabimo za solato? 
Množica. 
Pravijo, da je v puščavi Sahari kakih 60 užitnih, ki jih je mogoče jesti surove. 
Za dobro solato pa je treba znati odmerjati sestavine. 
Bolje nekaj rastlinic, ki se dopolnjujejo, kot naključna mešanica, ki vam bo obležala v želodcu. 
Začetniki si lahko pomagajo s knjigami, preostanek bodo prinesle izkušnje, vsakemu po svojem okusu.

* Rad preživlja čas v Pristavi, v podedovani hiši.

V Hiši kulture v Pivki bo Marko Butina 18. maja odprl razstavo približno 25 novih slik.

Ali je projekt, ki ga predstavljata, umetniški ali sodi v polje oblikovanja in lahko merimo predvsem njegovo uporabno vrednost? 
Po njenem se ustvarjalne »discipline« danes prepletajo, tako da, na primer, oblikovanje, arhitektura, film in gledališče sobivajo in se v številnih projektih prelivajo. 
Zato je nesmiselno iskati in določevati meje med enim in drugim, iskati čiste forme in strogo ločevati med oblikovanjem in umetnostjo. 
»Zakaj le bi to počeli? 
Midve si podobnih vprašanj med delom nisva zastavljali, ampak sva se raje ukvarjali z vsebino ...« je še dodala Tjaša.

Prvi par: teran elite 2001, Vinakras, in refošk 2001, Vinakoper. 
V barvi ni bilo bistvene razlike, četudi je razlika opazna. 
A marsikdo bi a priori hotel videti temnejši teran. 
Zakaj? 
Najbrž se ceni visoko, temno baržunasto rdečo. 
Tudi na robu ni šlo za na videz velik barvni razvoj. 
Teran je bil kot uglajen, razsoden gospod, refošk pa se je zdel nekaj mlajši, a se mu sprehajalna palica ne bi podala. 
Teran je bil na skrivaj zavit v zrele maline. 
Refošk pa se je spomnil na vrelni čas. 
Tudi tehnologija pridelave naredi razlike.

Neki recenzent je zapisal, da sta tole internacionalna Korado in Brendi. 
Temu ni kaj dodati. 
Razen mogoče tega, da sem si na vsak način hotel pridobiti drugo mnenje o tej plošči, pa sem klicaril naokoli prijatelje in znance, vendar nisem mogel najti človeka, ki bi ga zamikalo še enkrat slišati že prevečkrat prežvečene melodije. 
Pa mogoče še to: izvorni naslov plošče je »Daj mi drugie zycie« in moral sem klicati prijateljico polonistko, da mi je povedala, kako zadnja beseda ne pomeni živcev. 
Miha Mazzini

Čaj ali naslednja zgodba?

kaj roman Rituelen, po naše Rituali

kdo kustosinja Breda Škrjanec & slovenski grafiki

Imate vprašanja, ki so kakorkoli povezana s fotoaparati, fotografsko opremo ali razvijanjem? 
Pošljite nam jih (na naslov Nedelo, Dunajska 5, 1509 Ljubljana, s pripisom za Fotoklepetalnico, ali po elektronski pošti nedelo@delo.si), mi pa bomo našli strokovnjaka, ki vam bo znal odgovoriti.

Tomi Lombar, letnik 1971, od leta 1995 fotograf na Delu. 
Je lastnik uglednih Emzinovih nagrad za reportažno fotografijo (leta 1997 za fotografski popis vojne na Hrvaškem in v Bosni in Hercegovini ter leta 2000 za posnetke s Kosova. 
Tam je bil marca 1999 med vojno tudi zajet, pretepen in okraden). 
Kot večina pravih fotografov ljubi črno-belo fotografijo. 
T. Z. A.

kaj šopek rož na sodoben način

VsakdanjiSLR

usnje v najbolj priljubljeni barvi

* Ljubitelji in lastniki psov, izkušeni poznavalci in naključni radovedneži imajo danes priložnost, da si ogledajo zaključni dan 39. mednarodne razstave psov vseh pasem, ki jo je Kinološka zveza Slovenije pripravila na Ljubljanskem sejmu. 
Začetek ob 9. uri, do 15. ure ocenjevanja, sledi predstavitev najboljših razstavnih psov leta 2001, na sporedu je tudi tekmovanje otrok in pes, dve specialni razstavi tibetanskih pasem in šnavcerjev ter CAC-razstava terierjev.

