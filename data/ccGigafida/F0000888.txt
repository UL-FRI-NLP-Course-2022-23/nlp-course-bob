Novi »tivolski ekspres« v pripravljalnih tekmah ni igral le privlačno in z nadzvočno hitrostjo, temveč tudi sila uspešno. 
Kot za stavo je pobiral skalpe uglednim ekipam, tudi tekmecema v skupini B letošnje EL Panathinaikosu in Tofašu, ter hitro pometel s spomini na novopečenega člana Maccabija Arriela McDonalda, Jako Daneva in Johna Taylorja, ki bosta igrala skupaj pri poljskem Slupsku, Maria Kraljevića in Ivico Jurkovića (oba Telekom Ankara) ter Miladina Mutavdžića (Hapoel Jeruzalem). 
Kako uspešen bo v »pravih« tekmah evropske lige, ko bodo izkušene ekipe pritisnile na zavoro in se skrile za obrambne bunkerje, je že drugo poglavje. 
Nanje bo dal odgovor šele čas, tako kot tudi na vprašanje, kakšne prednosti bodo Unionu Olimpiji prinesle napovedane spremembe pravil v sezoni 2000/2001. 
V NBA so denimo že pred desetletji skrajšali dolžino napadov na 24 sekund, pa še zdaleč niso zadovoljni z učinki, zato razmišljajo o dodatnih omejitvah, ki bi dvignile strelsko povprečje z letošnjih mizernih 91 točk na tekmo v 48 minutah igre. 
Tako kot običajno, pa bosta ključno besedo imela kakovost košarkarjev in pripravljenost trenerjev na tveganje.

Med udeleženci evropske lige ne manjka slovitih imen, toda le malo jih ima tako bogato zgodovino kot Union Olimpija. 
Njene korenine sežejo do ustanovitve pokala državnih prvakov v sezoni 1957/58 in tedanje uvrstitve v osmino finala. 
Kot »staroselka« pušča močan pečat v mednarodni košarki že 42 let.

Načrtovali so presenečenje

Že med pripravami sem igral kot visoki branilec in krilo, tako da na srečo to sezono najverjetneje ne bom organizator igre.

Trener slovenskih prvakov je v poletnih mesecih krepko presenetil slovensko košarkarsko javnost. 
Kdor mu je očital, da preveč prisega na obrambo, je ob močno spremenjeni ekipi moral priznati, da je Union Olimpija postala prava paša za oči. 
Tik pred začetkom evropske lige se je Zmago Sagadin tudi sporazumel z upravo kluba. 
Moštvo bo vodil do konca sezone in še dve leti.

Koliko se je letos spremenilo razmerje moči v evropski košarki?

