TPV hrabro v boju z Ukrajinkami

NOVO MESTO - Že ko je odbojkaricam TPV-ja žreb v drugem krogu evropskega pokala pokalnih zmagovalk določil ukrajinsko ekipo Thimvolokno iz Čerkasija, v novomeškem taboru upanja v uvrstitev v naslednji krog ni bilo, vseeno pa se novomeške odbojkarice niso mislile kar tako predati. 
Obe tekmi s Khimvoloknom so odigrale v Novem mestu in obakrat igrale izvrstno ter osvojile po en niz.

Ukrajinska ženska odbojka je na neprimerno višji kakovostni ravni kot slovenska, kar je Novomeščankam dobro znano, saj so od petih tujih odbojkaric, ki so do sedaj igrale v vrsti novomeškega TPV-ja, kar štiri prišle prav iz Ukrajine. 
Že bežen pogled na igrišče je bil dovolj, saj je bila že najnižja igralka prve postave ukrajinske vrste iz Čerkasija Irina Žukova višja od skoraj vseh naših odbojkaric.

Še bolje kot na prvi tekmi so odbojkarice TPV-ja začele v nedeljo na drugi tekmi, ko so v prvem nizu povedle s 4:0 pa kasneje z 9:2. 
Gostje so se jim sicer približale na 12:11, a je Novomeščankam do konca niza uspelo osvojiti še tri točke zapored. 
Na začetku drugega niza se je slika iz prvega niza obrnila, kajti Ukrajinke so izkoristile svojo višino in z izvrstnim blokom povsem onemogočile novomeške napadalke. 
Kasneje so se Novomeščanke le opomogle, izvrstno zaigrale tako v polju kot na mreži ter izenačile na 10:10, kaj več pa jim ni uspelo. 
Medtem ko je tretji niz minil povsem v znaku gostij, so se domače odbojkarice spet razživele v četrtem nizu, ko so začetno vodstvo gostij s 4:0 hitro izničile in že vodile s 14:8, a zadnje točke jim ni uspelo osvojiti. 
Vprašanje je, če si ne bi v nasprotnem primeru v skrajšani igri v petem nizu celo izborile zmage.

I. V.

Sta Krka in Žužemberk že skupaj?

Žužemberčani so v Slovenski Bistrici dosegli najpomembnejšo zmago v sezoni. 
Moštvu Granita so se zoperstavili s svojo najmočnejšo postavo (Smrke, Petkovič, Kosmina, Povšič, Gotenc, Novak; manjkal je le Černač), ki je na parketu prebila celo tekmo ter domačinom, ki so bili pred to tekmo teoretično še v igri za napredovanje v 1. 
A-ligo, pustili osvojiti le 18 točk. 
Žužemberčanom so šli zelo na roke tudi Kočevci, ki so doma presenetljivo, a zasluženo, s 3:2 premagali tretjeuvrščenega nekdanjega prvoligaša Ljutomer.

Uspešen nastop Sevničanov na prvenstvu v krosu

1. 
B liga, moški, 11. krog - GRANIT : ŽUŽEMBERK 0:3 (-2, -10, -6); KOČEVJE : LJUTOMER 3:2 (16, 9, -8, -6, 10); LESTVICA: 1. Bled 22, 2. Žužemberk 16, 3. Ljutomer 12... 
7. 
Kočevje 6 itd.

LESTVICA: 1. Partizan Škofja Loka 14... 
3. 
Kočevje 10... 
5. 
TPV Novo mesto II 4. 
Kočevje bo 6. decembra igralo doma s Kemiplasom Koprom III, TPV Novo mesto II pa prav tako doma z Bohinjem.

