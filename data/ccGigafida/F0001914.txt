Kot je znano, ste od EU dobili nalogo, da pripravite poročilo o tem, kako avstrijska vlada uresničuje skupne evropske vrednote, zlasti pravice manjšin, beguncev in izseljencev, pa tudi o razvoju politične narave Avstrijske svobodnjaške stranke (FPÖ).

Pogajanja v palestinskem Jerihu vodita Saeb Erekat na palestinski in Odad Eran na izraelski strani, medtem ko o varnostnih vprašanjih v Gazi razpravljata izraelski minister za notranjo varnost Šlomo Ben Ami in šef palestinske varnosti za področje Gaze Mohamed Dahlan. 
Poleg tega zasedajo izraelsko-palestinski odbori za varnost, vodne vire in ekologijo. 
Po palestinskih trditvah naj bi se zdaj osredotočili na nadaljnji (tretji) umik izraelske vojske z zasedenega Zahodnega brega in na izpustitev palestinskih zapornikov iz izraelskih zaporov. 
Premier Barak je najbrž pod vplivom politične krize, v kateri napoveduje premirje z desnimi in verskimi strankami v parlamentu, zatrdil, da ne razmišlja o nadaljnjem umiku z zasedenih ozemelj.

Menjava, leto 2000. 
Vlada demokratične republike Slovenije, ki meni, da edina zastopa prave tradicije Demosa, razglasi, da za demokracijo najnujnejšega minimuma - rednih parlamentarnih volitev - ne bo toliko časa, dokler ne bo pravega volilnega zakona. 
S tem neverjetno veliko pove o sebi. 
Oprta na dvoumno pravno interpretacijo referenduma zahteva volilni zakon, ki bi ji bil umerjen po postavi, a ve, da zanj v parlamentu ni potrebne večine. 
Pripravljena je - dokler novega volilnega zakona ne bi bilo, čeprav starega zakonodajalec ni razveljavil - ostati na oblasti tudi brez volitev. 
Predsednika države, ki mora po ustavi vsake štiri leta razpisati volitve, poziva, naj jih ne razpiše, celo grozi mu z mednarodnimi instancami, če bi jih!

Pogovor z Vojislavom Koštunico

Imamo zelo kritično stališče do posledic sankcij in mnenja, da so prizadele ljudi, in ne režima, pa tudi do pogubnih posledic lanskega bombardiranja. 
S tem se DSS ne strinja, pa ne zaradi preračunljivosti; to je posledica našega globokega političnega prepričanja. 
Menim, da je del strank demokratične opozicije precenil vlogo mednarodne skupnosti, saj pripisuje preveliko verjetnost možnosti, da bi ta sprožila demokratične procese v Srbiji. 
Demokratizacijo je treba sprožiti od znotraj. 
Treba je tudi privoliti v sodelovanje z mednarodno skupnostjo, ki mora temeljiti na naših lastnih močeh in na podpori ljudstva. 
Washington je Srbom obesil zanko okrog vratu, ki je ne bo snel, ker hočejo ostati zvesti načelom svoje politike. 
Najboljši zgled njihove doslednosti je Fidel Castro. 
Prevelike pomoči iz tujine zatorej ne kaže pričakovati.

