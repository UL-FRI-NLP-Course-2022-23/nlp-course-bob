Komunalci so se takoj lotili čiščenja zajetja in ga do naslednjega dne tudi očistili, tako da so ga lahko v četrtek zvečer spet vključili v vodovodni sistem. 
V tem času pa so v vodohran Cvinger pripeljali najmanj 250 kubikov vode iz Straže. 
To izlitje je pospešilo urejanje zajetja pri novi vrtini nad bazenom v Dolenjskih Toplicah, ki ga bodo uredili do konca leta.

V kapeli bo postavljena spominska slika Primoža Trubarja, očeta slovenske knjižne besede in naroda. 
Trubar se tako simbolno vrača v Šentjernej. 
Pred 450 leti je namreč tu bival in deloval pol leta. 
V šentjernejsko faro je prišel spomladi leta 1547 za vikarja. 
Trubar se je v kratkem času izkazal kot dober gospodar. 
Popravil je od Turkov požgano župnišče, postavil mlin (bil je namreč mlinarjev sin) in pospešil obdelovanje polj in vinogradov. 
Marljivo pa je deloval tudi na dušnopastirskem polju, saj je med bivanjem v šentjernejski župniji pridobil za evangelijsko vero večino faranov, tako da se je Šentjerneja prijel vzdevek "luteranska vas".

DANIJEL BRKIČ

