In ko se popotnik takole sredi avgusta, ki se že preveša v svojo drugo polovico, spušča po travniku pod sv. Nežo nazaj proti Dobovcu, si ne more kaj, da ne bi ugibal, kaj vse se je v stoletjih dogajalo tam, koder zdaj stopa njegova noga. 
Med drugim naj bi se prav v dolinici med sveto Nežo in svetim Joštom, natan-čneje pod tedanjo mežnarijo, v neki noči na kumsko nedeljo zgodil celo zanimiv zločin - malo politične in malo tihotapske vrste. 
K zanimivosti pa seveda nista prispevali niti prelita kri niti politika, ampak predvsem tihotapstvo. 
Po tem zločinu, ki naj bi ga zagrešili »malo pijani Zagorjani«, so menda na Kum začeli redno zahajati tudi - žandarji.

Kva giba dons, se v sami srčiki mesta, po našem kulturnem spomeniku sicer manj premično obešajo najstniki. 
Se sprašujejo ali čudijo? 
Korak resda tu ni več lenoben, ampak pospešen, nujno je izogibanje prometu (Norec, skoraj me je povozil!), noga je pravkar pohodila neko tujo, telo se je skorajda prekucnilo v zaviranju, da ni pohodilo zaletavega otroka, čigar roka se je bila odtrgala od materine … 
Po deseti uri pa še vedno zunaj, zmiguje oprezajoča gospa srednjih let, ki liže sladoled. 
Pa saj je poletje, opravičuje razpuščeno dete njen družnik, ki jo drži pod roko. 
Saj res, čas je za sladoled. 
Toda čakati v petnajstmetrski vrsti na eni tamkajšnjih najbolj prestižnih sladolednih lokacij ali pa živčno oprezati za polno zasedenimi sedeži in nato nič kolikokrat pomahati preobremenjenemu mladeniču natakarju, ki se polnih rok s težavo prebija od mize do mize … 
Dobrega sladoleda, pijače, osvežitve in tarč za opazovanje je tudi drugod v mestu dovolj, morebiti res ni takšne ali drugačne žive glasbe, ampak da bi se prerivali med stisnjenimi sedeži ... 
Bolje je pogledati tja, kjer navadno hodijo pešci, ali pa v atrijsko dvorišče; bojda za ljubitelje piva, viskija in ase. 
Malce podrobneje si oglejte in nemara še najdete kakšen prijeten kotiček. 
Prostora ni, opaziti pa je priletno gospo, ki prodaja rože, prav take kot gospod na Čevljarskem mostu. 
Ampak da jih deli osameli moški trojici, ki je s polnimi kozarci pred seboj videti, da ji nič ne manjka …

Bližnji obisk devetčlanske skupine avstralskih domorodcev aboridžinov iz plemen Wororra in Ngarinyin, ki jo bodo na njeni dolgi poti vse od »navadnim smrtnikom« nedostopnih vasi do njej neznanega civilizacijskega vrveža spremljali Maxine Clarke, ki živi v eni od aboridžinskih skupnosti in jo seznanja s sodobnim svetom, Mark Noval, ki aboridžinom odkriva nove tehnike slikanja, in Peter Coril, ki med njimi nabira znanje o njihovih spretnostih pri obdelavi školjk bisernic, bo vsekakor dogodek, kakršnega v slovenski in evropski zgodovini še ni bilo. 
Potomci najstarejše kulture na našem planetu, katerih preteklost sega 120 tisoč let nazaj in ki nimajo skoraj nikakršnih stikov s civilizacijo, se bodo v Koncertni dvorani Postojnske jame (26. in 27. avgusta) predstavili z obrednim velikonočnim plesom (corroboree) in tradicionalno glasbo. 
Za nameček bo na njihovo glasbilo didgeridoo igral še Gary Cannell, ki je trenutno eden najboljših glasbenikov v Avstraliji, iz tega instrumenta pa bo izvabljal zvoke tudi na odprtju olimpijskih iger v Sydneyju.

Kriminalne združbe, ki se ukvarjajo s tem nedovoljenim delom, so postale zelo profesionalne. 
Za skrivanje tihotapskega blaga uporabljajo votle lesene palice, bale papirja in celo krste. 
Tako jim čez mejo uspe prepeljati tovornjake, do vrha naložene s cigaretami. 
Čeprav od časa do časa kakega tihotapca tudi zalotijo, se tveganje izplača. 
»Tudi če od stotih vozil, natovorjenih s cigaretami, cariniki zaplenijo deset tovornjakov, je delo še vedno donosno,« se hvali neki tihotapec na debelo.

Na včerajšnji dan leta 1786 je umrl pruski kralj Friderik II. 
Veliki (rojen leta 1712), ki je z vrsto bleščečih zmag zagotovil Prusiji položaj evropske velesile, kot razsvetljenec pa je v gradu Sanssouci zbiral napredne kulturnike svojega časa.

