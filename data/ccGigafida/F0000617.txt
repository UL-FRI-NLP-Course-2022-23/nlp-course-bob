Še zadnja formalnost pred vstopom v Nato

Premier Rop: včlanitev v zavezništvo ni bila le projekt vlade, za to je obstajalo širše soglasje, potrjeno na referendumu

Jelko Kacin je dejal, da LDS podpira prizadevanja Hrvaške in vseh drugih držav JV Evrope na poti v Nato, hkrati pa tudi želi, da bi hrvaški zunanji minister končno le hotel in zmogel javno, jasno in nedvoumno odgovoriti na že večkrat postavljeno vprašanje, ali je zanj osebno in za hrvaško vlado general Ante Gotovina narodni heroj ali ne. 
Kakor je opozoril Kacin, pot v EU in nato »vedno in povsod in brez izjeme pelje prek sosedov«.

Sto petdeset tisoč članov zahteva zvišanje najnižjih plač - Opozorilna stavka bo med 11. in 12. uro, saj sindikati menijo, da bi v tem času povzročili delodajalcem največ škode

Ljubljana - ZDA so dokončno poražene v sporu z EU v Svetovni trgovinski organizaciji (WTO) glede ameriškega protidampinškega zakona. 
Razsodnik v tem sporu, ki je trajal štiri leta, je bil Slovenec Dimitrij Grčar, sicer državni podsekretar na ministrstvu za gospodarstvo, in včeraj popoldne so v Ženevi, Bruslju in Washingtonu hkrati objavili njegovo končno razsodbo. 
Zoper njo se po pravilih WTO ni mogoče pritožiti.

Plača prvega moža RTV Slovenija

V skladu z zakonom o gospodarskih družbah morajo od leta 2002 gospodarske družbe v osmih mesecih po preteku poslovnega leta posredovati Agenciji za javnopravne evidence Slovenije (Ajpes) letna poročila, v okviru pojasnil k izkazom pa razkriti zneske vseh prejemkov, ki so jih za opravljanje nalog v družbi v poslovnem letu prejeli člani uprave in člani nadzornega sveta. 
V skladu z računovodskimi standardi morajo družbe posebej razkriti imena članov uprav in drugih organov ter njihove zaslužke in deleže v dobičku. 
V letnih poročilih morajo tovrstne podatke razkriti vse srednje in vse velike družbe.

Analiza zavezancev z najvišjimi bruto prejemki v letu 2001 je tudi pokazala, da so bili obdavčljivi skupni bruto prejemki pri 14 zavezancih višji od 100 milijonov tolarjev, pri sto največjih zavezancih pa je skupni bruto znesek znašal več kot 49 milijonov tolarjev. 
Največji skupni bruto prejemek zavezanca je znašal nekaj več kot 159 milijonov tolarjev. 
Med prvimi petnajstimi po prejetih prejemkih je imelo pet zavezancev največji vir za plačilo dohodnine udeležbo pri dobičku, štirje zavezanci so največ dobili iz naslova drugih prejemkov iz delovnega razmerja, dva zavezanca na podlagi plače in trije iz dohodkov iz dejavnosti. 
Eden od teh zavezancev je prikazal skoraj celotni bruto prejemek le iz naslova avtorskih pravic. 
Med navedenimi petnajstimi je le šest zavezancev, ki so prejemali plačo, medtem ko drugih devet plače sploh ni imelo. 
Prvi trije pa so bili člani nadzornih odborov.

Oskar Komac iz Skeia je v zvezi s podatki, ki so jih navajali delodajalci, dejal, da je realna rast bruto povprečnih plač v zasebnem sektorju v letih 1997-2002 znašala v povprečju 2,1 odstotka, rast produktivnosti pa je bila v povprečju 3,6-odstotna. 
To pomeni, da je realna rast bruto povprečnih plač zaostajala za 1,5 odstotne točke za rastjo produktivnosti. 
Kar pa je celo več kot po veljavnem socialnem sporazumu do leta 2005, po katerem mora realna rast bruto plač zaostajati vsaj za eno odstotno točko za rastjo produktivnosti. 
Komac je še podvomil, da delodajalci - v skladu s socialnim sporazumom - porabijo omenjeno razliko za vlaganje v razvoj, zagotavljanje novih delovnih mest in povečanje socialne varnosti. 
Delodajalci poskušajo s pozivi po sklenitvi podjetniških socialnih sporazumov razbiti moč sindikatov, zato v taka pogajanja ne bomo privolili, je še dejal Komac. 
Dogovori na podjetniški ravni so sprejemljivi samo, če temeljijo na višjih izhodiščih, kot so dogovorjena na ravni dejavnosti, za kar pa si prizadevajo tudi v sindikatu tekstilne in usnjarskopredelovalne industrije je Komacu pritrdil Anton Rozman .

Jelena Gaćeša

Paulinova je odstopila, ker se poslanci SDS niso strinjali z njeno obsodbo ravnanja poslanca Kelemine, nazadnje pa so sami sprejeli enako stališče

»Objavo sem zadržala, ker menim, da je referendumska zahteva oziroma vsebina referenduma v nasprotju s slovenskim ustavnim redom. 
Po mojem mnenju bi tak referendum pomenil ustavno nedopusten poseg v ustavne pravice versko opredeljive manjšine, ljudi muslimanske veroizpovedi oziroma pripadnikov Islamske verske skupnosti v Sloveniji,« je pojasnila Simšičeva.

»Digitalni obrazec za oddajo dohodnine vsebuje tudi sistem za nadzor morebitnih napak pri izpolnjevanju obrazca,« je pojasnil svetovalec vlade v Dursu Marjan Špilar . 
Čeprav bi se bilo tehnično mogoče izogniti tudi ročnemu vpisovanju podatkov o osebnih prihodkih in drugih prejemkih ter podatkov o osnovnih davčnih olajšavah, se za to niso odločili. 
»E-davki ne spreminjajo samega koncepta oddaje dohodnine. 
V nekaterih državah davčni zavezanci le pregledajo svojo dohodninsko napoved, ki jim jo posreduje davčna služba, dopolnijo spremembe ali napake ter potrdijo vlogo. 
Po naši zakonodaji mora vsak zavezanec sam izpolniti svojo davčno napoved,« je še povedal Marjan Špilar. 
Če bo hotel davčni zavezanec popraviti svojo napoved, bo to lahko storil, saj se bo vedno upoštevala zadnja oddana napoved, a le, če bo oddana do 31. marca opolnoči. 
Imetniki veljavnega digitalnega potrdila bodo lahko oddali tudi napoved za zavezance, ki nimajo potrdil, če jih bodo zavezanci brez digitalnega potrdila pooblastili za to.

Zaradi afere Zbiljski gaj

Majda Vukelić

Stečajna upraviteljica Meblesa IMS Marta Kalpič Zalar je povedala, da je problem pritožba Knifičevih, nekdanjih lastnikov zemljišča, na katerem je zrasel Zbiljski gaj, in posledični sklep zemljiške knjige. 
»Na sklep zemljiške knjige sem se pred mesecem dni že pritožila in dokler o tem ne bo razsodilo vrhovno sodišče, bo zemljiška knjiga mirovala,« je pojasnila Marta Kalpič Zalar.

Na vprašanje, kakšna je bila in kakšna je zdaj vloga podjetja Mebles inženiring, ki samo nikoli ni bilo v stečaju, čeprav je močno povezano z Meblesom, je stečajna upraviteljica odgovorila, da se je Mebles inženiring strinjal z njenim predlogom, da odstopi od zahteve po uvedbi stečajnega postopka, če bo Mebles inženiring dovolil vknjižbo lastninske pravice za pet varovanih stanovanj in ene parcele na Gradis inženiring.

Mnenje Bruslja o Zagrebu

Po besedah premiera Iva Sanaderja ni najpomembneje, ali bo napredovanje Hrvaške pogojevano; ključno je, da dobi pozitivno mnenje in čim prej postane kandidatka za članstvo. 
Bivši minister za evropske zadeve Neven Mimica je opozoril na nevarnost »pogojevanega« mnenja, saj lahko Bruselj napredek Hrvaške nenehno prelaga. 
Črni scenarij da bi bil primer Turčije, ki je sicer uradna kandidatka, vendar Unija z njo sploh noče začeti pogajanj o vstopu.

Spričo tako zvezanih rok se zagnanost Japonske, da bi bolj sodelovala pri delu OZN, Ananu gotovo zdi kot prava majhna dragocenost, na katero ne kaže več gledati zviška.

Uradni Tripoli se je s prevzemom krivde zavezal, da bo družinam žrtev tragedije izplačal 2,7 milijarde dolarjev odškodnine. 
»Tako smo se odločili predvsem zato, da bi izboljšali odnose z zahodnimi državami in dosegli odpravo sankcij ZN, ki so Libiji povzročile ogromno finančno škodo. 
Kupiti mir je bilo veliko preprosteje in ceneje, zato smo tudi privolili v zahtevano odškodnino,« je v odmevnem intervjuju dodal libijski premier.

Pavel Telička, ki se je rodil v Washingtonu, kjer je bil oče v diplomatski službi, je že pri 21 letih postal funkcionar zunanjega ministrstva, kjer se je po padcu enostrankarskega sistema specializiral za evropske zadeve. 
Komaj tridesetletnega so ga imenovali za direktorja evropskega oddelka na zunanjem ministrstvu, leta 1998 pa je postal namestnik zunanjega ministra in glavni češki pogajalec. 
Januarja lani, komaj dva tedna po koncu pristopnega maratona (sredi decembra 2002 v Københavnu), se je Telička nastanil v Bruslju kot šef misije pri Evropski uniji.

Ko se je v letu 1963 stavba dograjevala, se je investitor odločil za daljinsko ogrevanje in v tem smislu gradnjo dokončal. 
Do danes ni v nobenem prostoru v stavbi niti enega kurišča na trda ali tekoča goriva, niti enih dimniških vratic ali priključka na dimniško tuljavo, še več, ker ni na voljo gradbenih načrtov, projekta, stanovalci sploh ne vemo, kje v zidovih naših stanovanj te tuljave so. 
Nikoli nam vrli dimnikarji niso tega skušali ugotoviti in nam poleg tega svetovati, da na primer za stanovanjsko enoto 70 m2 ne potrebujem šestih tuljav, ampak bi verjetno zadostovala ena (za vsak primer).

Zdi se vam, da je vse, kar pojmujemo pod Veliki brat, nekaj popolnoma drugega. 
Pa ni! 
Tako v prvem, kot tudi v tem primeru gre za neko zasebnost, ki naj bi bila smotrna (ne sramotna). 
Smotrna v tem smislu, da ta zasebnost ne gre na račun ali v škodo drugega. 
To je tudi smisel citiranega zakona. 
In tudi v primeru fizičnega varovanja drugih. 
Ali ste toliko kratkovidni, da ne znate »pogruntati«: kakršne koli nadzorne sisteme, kamere, vstopne kartice in ne vem kaj še vse izumite in inštalirate - če ima kdo namen storiti kakšno škodljivo dejanje, ga bo storil vsem tem nadzornim sistemom navkljub. 
Ga bo že (sistem ali njegovega »inštalaterja«) »okol' prinesel«. 
Medtem pa ste 95% tistih, ki nimajo zlih namenov, izpostavili sistemom, ki vdirajo v njihovo zasebnost. 
V bistvu jih s tem žalite. 
Žalite njihovo bistvo. 
Ker so vzgojeni v poštenjake oz. moralne ljudi, ki ne bodo storili lopovščine.

Bilečanska 5, Ljubljana

Posledice iraške vojne

Strokovnjaki domnevajo, da za temi akcijami praviloma ni nobenega velikega načrta, vodenega iz ene centrale. 
Moč Al Kaide ocenjujejo različno: po mnenju ZN je v njenih mrežah po svetu še kaka polovica od 20.000 mudžahidov, kolikor so jih izurili v afganistanskih taboriščih. 
A ne glede na razbitost Al Kaide delujejo skoraj nemoteno številne, v glavnem samostojne lokalne teroristične skupine, ki se povezujejo le občasno, druži pa jih skupno sovraštvo do Zahoda, predvsem Američanov, in njihovih eksponentov po svetu.

Morda so bile nekoč odločitve o vojni ali miru, napredku ali nazadovanju, sožitju ali sovraštvu stvar razuma in morale, ki naj bi ju jasno prepoznali vsaj najbolj modri in pogumni. 
Odločitev o tem, ali naj Evropska unija nekoč odpre svoja vrata tudi Turčiji, ne sodi v to lahko kategorijo težkih odločitev. 
Bliže je neznosni dilemi, ki je zahodni svet delila med hladno vojno, in vprašanju, ali je ideološko diktaturo laže ukrotiti z božanjem ali pa jo je treba prestrašiti in izmučiti do propada. 
Tudi pri Turčiji gre za življenjsko pomembne zadeve evropskega in mednarodnega prostora. 
Bo država, če jo EU še enkrat zavrne, zdrsnila v nevarni islamski fundamentalizem? 
Bo Evropa z morebitno klofuto Ankari islamizem vsega sveta še bolj potisnila v roke na vse pripravljenih teroristov? 
Bodo na koncu tudi v Turčiji triumfirali prav tisti, ki so se zaradi sovraštva do vsega zahodnega pripravljeni razstreliti na koščke?

Kakšno pot predlagate za rešitev problemov in ureditev položaja Romov v Sloveniji?

Zadnja primera sta se kmalu prelevila v šali. 
Obiskovalci pustnega rajanja so se nasmihali ob pogledu na mlajšega policista, ki si je zvedavo ogledoval masko, našemljeno v policaja. 
Od pravega so ga ločevale le pretesne hlače, maska je bila brez opasača in pištole, pendrek je držala kar v roki. 
Nekdo ju je celo nagovarjal, naj se vendarle rokujeta, saj je eden od njiju še novinec in se očitno ne poznata. 
Zaradi preglasne glasbe so policisti na pustni torek zvečer prihiteli v stanovanjski blok, vendar jim domnevni kršitelj ni odprl, saj da maškaram nikoli ne odpira. 
Zaman so bila prepričevanja, da gre zares. 
Z njim so se verjetno pogovorili naslednjega dne.

Podvojeno število predlogov izboljšav - Postopek za izdelavo specialnega jekla za navitja katalizatorjev

Kdaj bo mesto lahko končno dodelilo nasilno zasedeno stanovanje družini, ki je bila na njegovem javnem razpisu za socialne upravičence na prednostnem seznamu znana že pred dobrim letom, je težko napovedati, vsekakor pa se bo to zgodilo najpozneje v nekaj mesecih.

V klubu imajo precej dela še s pripravo festivalov. 
»S skupnim vsakoletnim ob zasedbi Metelkove, lani je bil prvič (in bo letos predvidoma spet) festival politično nekorektnega filma, naš je bil Gromki festival, tesno sodelujemo pri drugih mestnih festivalih, recimo Mestu žensk, Rdečih zorah, ki je sicer projekt Menzinega KUD Mreža, Ani Desetnici, ljubljanskem džez festivalu, dopolnjujemo se s Trnfestom (k nam se preseli post-dogajanje), letos bo velik festival za 1. maj ob prazniku dela in vstopu v EU, nekaj je ad hoc festivalov ...«

Jedro Gromke je Gromki kolektiv. 
Ima 25 do 30 'članov': svobodnjake, študente in brezposelne, je našteval strukturo kolektiva Morovič. 
»Sam sem recimo pisatelj, imamo sociologa, študente, povečini humaniste, pa ... pridružene člane, recimo študente z elektrofaksa in arhitekture, ki so v pomoč zlasti pri praktičnih delih.« 
To je pomembno, ker stavbo vzdržujejo sami. 
Zadnja leta se preživljajo večinoma samo z vstopninami in prodajo pijače, je še povedal; včasih jim je program sofinanciralo tudi ministrstvo za kulturo, zdaj ne več. 
»S harmonizacijo s tako imenovanimi evropskimi standardi in posledično megalomanizacijo kulture je takšne, kot smo mi, zradiralo ...«

Kmalu brez pustnih ministrov?

Lajko pa se zgodi, da bo Maribor v prihodnje ostal brez karnevalskih ministrov, saj ima Zavod za turizem očitno težave pri iskanju ustreznih kandidatov. 
Tako so za novo ministrico predlagali kar svojo delavko Majdo Slokan, ki je bila na sobotni prireditvi v Festivalni dvorani tudi izbrana, minister pa je postal glasbenik Boris Rošker. 
Poleg tega so nagradili najboljše posamične in skupinske maske. 
Med temi je prvo mesto osvojila skupina kante (za smeti), ki je med obiskovalci, tokrat jih je bilo manj kot prejšnja leta, povzročila precej smeha. 
Le župana Borisa Soviča pogled nanje morda ni spravil v preveč dobro voljo ...

Ob 8.30 uri so spet odprli tudi za tovornjake cesto prek Gorjancev med Metliko in Novim mestom, ki so jo bili prisiljeni zapreti zaradi snega, verige pa so za tovorna vozila v sneženju na tej cesti že tako vedno obvezne. 
Manjši zastoji so bili na več lokalnih cestah.

Irene Mislej o Galerie Imaginaire

Na kratko

Sporazum o sodelovanju v kulturi in šolstvu

Novo mesto

- Turistična zveza Dolenjske in Bele krajine je pripravila slavnostno podelitev priznanj najbolj gostoljubnim turističnim delavcem in kolektivom v lanskem letu. 
Akcija je potekala lani od septembra do konca leta v sodelovanju z lokalnimi glasili. 
V občini Dolenjske Toplice so bili za naj turistične delavce izbrani Majda Gazvoda iz Turistično informacijskega centra (TIC) Dolenjske Toplice ter Peter Kotar iz Zdravilišča in Robert Tekavčič iz Turističnega društva Dolenjske Toplice. 
V Mirni Peči sta bila nagrajena Slavka Rupena in Jože Žagar, oba iz tamkajšnjega Turističnega društva. 
V novomeški občini so priznanja dobili Marko Habjan iz TIC ter kolektiv hotela Krka in družina Vidic iz Turističnega društva Straža. 
V občini Šentjernej so si priznanja prislužili Tanja Pavlič iz tamkajšnjega TIC, Pavle Turk iz TD Šentjernej in Jože Simončič iz Kartuzije Pleterje ter turistična kmetija Krhin iz Gorenjega Gradišča. 
V Škocjanu sta bila za naj turistična delavca izbrana Tanja Kocjan iz TD Bučka in Jože Kaplar iz TD Škocjan. 
V občini Trebnje so izbrali Tatjano Bregar iz TD Čatež, Ruperta Goleta iz TD Šentrupert in Gostišče Opara iz Trebnjega. 
Naj turistična delavca v Žužemberku pa sta Mojca Pršina in Vlado Kostevc iz TD Suha krajina.

- Od danes pa do sobote bo v novomeškem klubu LokalPatriot potekal Infoteden. 
Študenti višjih letnikov fakultet bodo dijakom ob skodelici toplega napitka neformalno predstavili posamezne študije in druge informacije, povezane z njimi, od zapiskov do možnosti zaposlitve po koncu študija. 
Predstavitev bo danes in jutri potekala od 11. do 20. ure, v petek in soboto pa do 18. ure.

Irene Mislej o Galerie Imaginaire

Plečnikove tržnice kot scenografija življenja

Ljubljana

K. Ž.

Odtekanje fekalij ogroža podtalnico

Dobri, razumevajoči šolski minister Slavko Gaber, kakor ga je na nedeljskem sestanku označila poslanka Jerca Mrzel, bo že kaj storil, saj se tudi po njenem in njegovem izplača vlagati v ljudi, predvsem v mlade. 
A kako naj pomaga minister? 
Tako, da bo na Ojstrico pripeljal denar in iz doline še deset učiteljev? 
Ali tako, da bo privolil v devetletko, čeprav učencem ne bo dala tistega, kar mora? 
Da bo naredil kompromis in našel »nekaj vmes« ali pa tako, da bo oblast še kakšno leto počakala, ljudi pa bo glede šole omehčala kdaj pozneje?

Ljubljana - Na sedežu evropske komisije v Bruslju se do včeraj popoldne še niso odločili, kaj bodo storili z informacijskim centrom svoje delegacije v Sloveniji, bolj znanim kot Center Evropa. 
Kljub temu pa v evropski komisiji priznavajo, da se za center zanima tudi slovenska vlada, ki pa v proračunu sredstev zanj še ni predvidela.

»Vse, kar za zdaj zagotovo vemo, je to, da bo center nemoteno deloval do konca letošnjega leta. 
Kaj se bo z njim zgodilo potem, pa je še stvar dogovora med evropsko komisijo in slovensko vlado,« nam je včeraj povedala tiskovna predstavnica delegacije Tinca Štokojnik, ki meni, da bo vlada po vstopu Slovenije v povezavo dobila dodatno odgovornost za informiranje o Uniji. 
»V proračunu za morebitno vključitev v center za zdaj nimamo predvidenih sredstev,« je na vprašanje, ali bo najemnik prostorov na Dalmatinovi postal urad vlade za informiranje, odgovoril tiskovni predstavnik vlade Gregor Krajc .

Od virov blizu vlade in evropske komisije smo neuradno izvedeli, da se obe strani glede prostorov pogovarjata že nekaj mesecev. 
Z vstopom Slovenije v EU se bodo namreč sedanje delegacije v državah pristopnicah preoblikovale v predstavništva, pri tem pa naj bi v Bruslju ne bili pretirano navdušeni nad nadaljnjim financiranjem informacijskih centrov v novih članicah. 
Ti so namreč kvalitetnejši in zato dražji od tistih v sedanjih članicah. 
Ljubljanski Center Evropa, v katerem sta tudi knjižnica in konferenčna dvorana za 80 obiskovalcev, je lani obiskalo več kot 13.000 ljudi, štirje tam zaposleni pa so pripravili odgovore na skoraj 1200 obsežnejših vprašanj, ki so jih Slovenci lani naslovili na Center.

V programski koaliciji škriplje

Varnejše prečkanje Zasavske ceste

Kot smo že poročali, so predsedniki krajevne in pozneje četrtne skupnosti ter vodstvo šole več let opozarjali na nevarno križišče blizu vrtca in šole ter različne naslovnike pozivali, naj ga semaforizirajo. 
A zaman. 
Dokler se ni zgodilo tisto, česar so se najbolj bali. 
Avto je povozil otroka. 
Zdaj so se v MOL in Drsc zganili in brez večjih težav našli skupni jezik.

Razpis za letošnji (!) beneški arhitekturni bienale

Ministrstvo za kulturo je v uradnem listu 20. februarja 2004 objavilo ciljni razpis za zbiranje predlogov o izboru organizatorja predstavitve Slovenije na arhitekturnem bienalu v Benetkah, ki bo od 5. septembra do 7. novembra 2004. 
Na razpis se lahko do 22. marca prijavijo javne ali zasebne organizacije, ki izpolnjujejo splošne pogoje, objavljene na spletni strani ministrstva za kulturo. 
Okvirna vrednost razpisa je 6 milijonov tolarjev. 
Podrobnejše informacije o razpisu so na voljo na spletni strani www.kultura.gov.si.

J. Š. A.

J. Š. A.

Zofijini ljubimci, društvo za razvoj humanistike, v sodelovanju s Študentsko založbo iz Ljubljane prireja pogovor s publicistom Vinkom Ošlakom iz Celovca in sociologom dr. Andrejem Fištravcem ob izidu novega prevoda knjige Larryja Siedentopa Demokracija v Evropi, ki bo danes ob 18. uri v galeriji Media Nox v Židovski ulici 12 v Mariboru. 
Prof. Siedentop bo gost Študentske založbe do 4. marca, zato bodo pripravili še dva dogodka: 1. marca ob 10. uri bo njegovo predavanje na Mednarodnem forumu Pravne fakultete v Ljubljani, Poljanski nasip 2, naslednji dan, 2. marca, ob 18. uri, pa bo omizje z naslovom Bo Evropa prihodnosti res Evropa večglasja v Avditoriju Centra Evropa v Ljubljani na Dalmatinovi 4. 
Na omizju bo sodelovalo še pet znanih osebnosti iz slovenskega znanstvenega, kulturnega in političnega življenja; pogovor bo vodila novinarka Rosvita Pesek.

Krajinska arhitektura - izhodišče, merilo, kontekst

Pesniške razpoke

M. Z.

CD, Gallusova dvorana

Napoved, da pride k nam nekdanja Leningrajska filharmonija (sedanji Sanktpeterburški filharmonični orkester), sem sprejel z radovednimi občutki. 
Spored, ki je napovedal izvedbi dveh romantičnih simfonij, ki imata bližino nastanka petih let, pa me je (po intuiciji) zbegal, da ne rečem presenetil. 
Koncertni večer, na katerem se igrata zapored Dvoržakova Simfonija Iz Novega sveta in Čajkovskega Simfonija št. 5 v e-molu, ne upošteva osnovnega principa gradacije s kontrastom. 
Obe simfoniji imata v počasnem stavku znamenita solistična vložka: Dvoržak - solo angleškega roga, Čajkovski - solo (francoskega) roga. 
Rekli boste, da je ta primerjava lahko zelo zanimiva in po svoje atraktivna. 
No da: kadar gre za vrhunski orkester, takrat je pravzaprav vseeno, kaj ima takšen orkester na svojih pultih - tudi iz povprečne glasbe zna narediti poslušanja vredno, ušesom prijazno glasbo.

Simfonija št. 5 v e-molu, op. 64 (43 minut) Petra Iljiča Čajkovskega je delo, ki bi moralo biti orkestru domače. 
Dirigent Temirkanov pa z izvedbo ni presegel standardnih okvirov. 
Vsekakor ni šlo za zgledno interpretacijo, predvsem zato ne, ker orkester, ki šteje skoraj 90 članov, ne deluje prečiščeno, zvočno elegantno.

Kjer se steka evropsko vodovje (1)

Kot naročen se nama je približal mladenič, se predstavil za Marciusa in naju v angleščini nagovoril, ali morda potrebujeva pomoč ali nasvet. 
»Hočeva v Sulino, ladja je odpeljala ob osmih,« sem mu odločno povedal, kot bi nemara kaj zamudila. 
Začudeno naju je pogledal:

Nadaljevanje prihodnjič

»Najprej precedim sladko mleko in ga skisam. 
Nato ga posnamem in ga v loncu segrejem do določene temperature. 
Ko je dovolj ogreto, ga prelijem skozi cedilo,« hiti razlagati pripravo trničev. 
»Ko se ostanek na cedilu posuši, ga osolim in zgnetem. 
Iz mase pripravim kepe v obliki ... kaj pa vem, meni se zdijo še najbolj podobne hruškam, čeprav velja za trniče mnenje, da so videti kot ženske prsi. 
Ampak kako se je Humarjeva Zefka ujezila, ko je to nekoč pripomnila pastirica Kati! 
Ji je odvrnila, tega pa ne boš govorila, trnič je trnič in trnič bo ostal!« 
Ji je pa prav Humarjeva pripovedovala, da so nekdaj mladi pastirji s planine po koncu pašne sezone nosili trniče v dolino svojim dekletom - če so bili le še zaljubljeni vanje! 
Če ne, jim trničev niso prinesli. 
So jih pa zmeraj izročali v ... paru. 
Zakaj, Rezka Mali ne ve.

Pravi trniči so ornamentirani, pojasni mojstrica. 
Mnogi na planini ali pod njo sicer delajo podobne sirne kepe, a trniči to niso, so bolj ješča. 
So pa svojčas tudi trniče radi jedli in nekateri jih še danes, čeravno so zavoljo skorajšnjega izumrtja že davno prerasli kulinarično vrednost in so predvsem značilni spominek s planinskega trojčka (Velike, Male in Gojške planine). 
»Je pa to trd sir! 
Precej pogosto sem ga jedla kot otrok. 
Ves dan sem ga drobila. 
Danes jih pa moji zobje ne zmorejo več,« se zasmeje.

Nič čudnega, da bi jo imeli vsi najraje samo zase

Mateja Gruden

»Ker sem vedel, da ne bom mogel oditi s steklenicami vina, sem se odločil, da se prepustim tekmovalnem duhu in pri tem čim bolj uživam. 
Trg v Pauillacu je bil poln tekmovalcev, nekateri so imeli na sebi pravo tekaško opremo. 
Veliko jih je imelo plastične rogove, drugi so bili oblečeni kot klovni, čarovniki in podobno. 
Moški v zaporniški obleki (pižami) je pritekel do dveh policajev, ju potrepljal in stekel dalje. 
Nedaleč stran je stala napihljiva krava in se prijazno zaletavala v čakajoče tekmovalce.

Nihče ni natančno vedel, kdaj se je tek začel, vendar se je množica nenadoma začela premikati. 
Tekmovalci so se pognali v tek, se vedno znova zagozdili v ozkih mestnih ulicah in se nagnetli pri prvi postaji za pokušnjo vin. 
Končno smo prišli iz mesta. 
Tisti najbolj žejni so se ustavili in uživali v vinu. 
V duhovnika oblečen tekmovalec je slikal moža, oblečenega v šolarko, ki je lulal na trte. 
»Oui, to je namakanje,« je navdušeno zaklical drugi tekač. 
V Franciji je namakanje vinogradov sicer strogo prepovedano. 
Kot je pri maratonih v navadi, so bile okrepčevalnice s pijačo vsakih nekaj kilometrov; prostovoljci so ponujali pomaranče, kocke sladkorja in sušene marelice.

Joaquinu se danes ni več treba potikati po smetiščih, da bi nabral material za nove stvaritve. 
Znanci in neznanci od blizu in daleč mu prinašajo prazne pločevinke, plastenke in še kaj, kar bi sicer končalo na smetišču. 
Sivolasi gospod pa z veseljem poskrbi za nekakšno umetniško reciklažo in odpadkom vdihne novo življenje ...

Čajniki v pletenih ogrinjalih

»Plesenečenje«

V kakšni formi ste

Iz študentske prakse in denarne suše je nastal hotel, za katerega se je zamisel rodila pri bordelu najboljše vrste: Madame Regina. 
V dvanajstih sobah se pohištvo ujema s tistim v sobah ljubezni iz onega časa, toda nihče naj ne pomisli na motel za nekaj ur ali hotel za prostitucijo. 
Gre za hotelski kompleks, ki je samo želel obuditi ozračje iz hiš veselja in podariti malce žgečkljivosti. 
Pohvalo zasluži Claudio Camola za lokacijo in zamisel, izpeljano v njegovi gostilni La Piola, ki ponuja tradicionalne jedi Modene. 
Podobno hrano in atmosfero si gostje lahko privoščijo v najnovejšem gostišču Casablanca di Rimini, kjer postrežejo z odličnimi ostrigami in kuskusom. 
Nasproti je disko bar, preurejen s strokovnim posluhom. 
V tej četrti so ostale stare mize, na katerih so bile nekdaj naprodaj ribe, vse polno je lokalčkov, s stenami, obloženimi z brokatom in satenom ter baročnimi detajli. 
Tu se spogleduje, pije, pleše, vse je »trash-chic«, za kar gre zasluga imenitnim zamislim arhitekta Dema Ciavattija. 
Moda osvaja.

Lansko leto je bilo v Mlinotestu tudi leto naložb v posodobitev proizvodnih enot. 
Za naložbe v osnovna sredstva je Mlinotest namreč namenil kar dobro milijardo tolarjev. 
Letos načrtujejo nakup nove linije za peko kruha, za katero naj bi namenili približno 300 milijonov tolarjev. 
V Mlinotestu pravzaprav potrebujejo dve novi liniji, in sicer v Ajdovščini in Tolminu, vendar pa bodo zaradi gospodarnosti očitno posodobili le eno pekarno. 
Uresničitev naložbe bo odvisna tudi od dogovora za povezovanje v pekarski dejavnosti. 
David Nabergoj je na vprašanje o morebitnem prevzemu novogoriškega Peciva, o katerem je bilo v zadnjem obdobju mogoče slišati neuradne napovedi, odgovoril, da bi bila povezava nedvomno koristna za obe podjetji. 
»Mlinotest načrtuje širitve in tudi intenzivno išče partnerje za povezovanje. 
V Pecivu pa za zdaj, kot kaže, ni posluha za to in ne odziva na Mlinotestove pobude,« je povedal predsednik uprave.

V Mlinotestu se na razširjeni evropski trg pripravljajo tudi z novimi izdelki, predvsem v programu testenin. 
Poleg dosedanjih 6500 ton testenin, kolikor jih vsako leto naredijo, bodo že letos trgu ponudili dodatnih 500 ton posebnih vrst, med njimi obogatenih s kalcijem in tako imenovanih biotestenin z nemškim certifikatom. 
Nove testenine bodo namenjene predvsem italijanskemu, nemškemu in avstrijskemu trgu.

STA

Sod, ki ga je tedaj vodil Tone Rop, je Jankovića nastavil v NS Mercatorja - Priložnost za kandidaturo za predsednika uprave

Hrvaški pesnik, prevajalec iz slovenščine, teolog, filozof in župan, je napisal svojo drugo knjigo v slovenščini

Med slovenskimi lazaristi

Po končani maturi v Zagrebu, piše zdaj Brezinščak v svoji slovenski knjigi, se je s srcem kot pekočim dvomom preselil na slovenska tla v noviciat v Mirenski grad pri Novi Gorici. 
V lepem in mirnem primorskem okolju se je ob prebiranju Gradnikovih in Gregorčičevih pesmi predajal tudi vsakodnevni meditaciji biblijskih besedil. 
V tišini je molil in se spopadal s samoto bivanja. 
Vprašanje, kako združiti duhovniški poklic s svobodnim pesništvom, ga je vedno znova vznemirjalo. 
Vsaka ideologija, ki je dišala po totalitarizmu in zavirala razvoj notranjega jaza, se mu je upirala in jo je radikalno zavračal. 
Tudi sama vera, ki jo je prejel na kmetih, je počasi usihala in ustvarjali so se dvomi. 
Predajal se je novim in novim knjigam ter iskal Ariadnino nit, s pomočjo katere bi prišel iz labirinta negotovosti. 
V pismu pri vojakih ga je v tistih časih bodril tudi dr. Franc Rode, sicer njegov vzornik in predstojnik, da je samota povezana z bogastvom ustvarjalnosti. 
Vztrajaj v svojem »dvojnem« poklicu, mu je zapisal, kajti tudi bogovi so ti naklonjeni in muze te ljubijo Z dr. Antonom Stresom si je dopisoval v času njegovega bivanja v Parizu. 
Tema pogovora je bila osredotočena na človekovo eksistenčno stisko in boj med vero in nevero, ki da je prava pot do križa, do paradoksa smrti in življenja.

Dogodki na današnji dan:

Pustni karneval v Kölnu

Prav ta pestrost privabi v mesto nešteto obiskovalcev, tako da je v tem času v hotelih kar težko dobiti prosto sobo. 
Skupaj z domačini se odenejo v kostume in se za nekaj dni vživijo v svojo novo vlogo. 
Stari in mladi - brez izjeme in brez pomislekov. 
Če ne drugega, si starejše gospe na glavo nataknejo klobuk s živobarvnim perjem, gospodje pa okoli vratu svetlečega se metuljčka. 
Čez konec tedna se tako raja pozno v noč. 
Iz lokalov doni glasba, pred vhodi najbolj priljubljenih pivnic pa vsi, željni zabave, v vrsti čakajo na svoj trenutek.

Na pusta se v Kölnu razblini nemška zadržanost. 
In prav takrat je idealna priložnost za spoznavanje pravega značaja Kölnčanov, ki so do tujcev neverjetno odprti in tolerantni. 
To jim je podarila zgodovina, saj je bilo mesto v srednjem veku osrednja nemška trgovska metropola, kamor so drli trgovci, obrtniki in romarji. 
Zato pa bo morda nekoliko več težav z jezikom, saj je kölnsko narečje samosvoje in nerazumljivo celo samim Nemcem. 
»Enake težave imam kot ti. 
Četudi živim v Nemčiji, ničesar ne razumem,« je potarnala naključna sogovornica z nemške meje s Francijo. 
V Köln se je prišla s prijatelji zabavat za nekaj dni. 
»To počnemo vsako leto,« je povedala.

Mesto se počasi prazni in umirja šele proti sredini tedna, ko pusta simbolično zažgejo. 
A ne za dolgo, saj je mnogim pustnim skupinam priprava mask za prihodnji karneval osrednja skrb skozi vse leto.

Linda Volk

Dolg delovnik, slabe plače

Človek, ki zavije v prestižni hotel verige Ritz na kozarček vina, najbrž ne pričakuje, da se bo v njegovem kozarcu znašla žlahtna kapljica, ki je gost pred njim ni mogel spiti in jo je pustil v buteljki. 
A prav ta hud spodrsljaj je priznal vodja Ritzeve restavracije Simon Girling pred delovnim sodiščem v Londonu, piše The Guardian . 
V hotelskem apartmaju Trafalgar so vino prodajali v buteljkah in kar so petični gosti pustili, so vnovič postregli v kozarcih v hotelski restavraciji. 
»Včasih so stranke spile le polovico buteljke in preostanek smo nato odnesli v restavracijo, kjer smo vino stregli tudi v kozarcih,« je pojasnil Girling. 
Njegovo priznanje je zvabilo na plan zaslišanje nekega drugega nekdanjega Ritzevega uslužbenca, ki so ga obtožili, da je na hotelski račun prirejal razkošne večerje za prijatelje in iz hotelske vinske kleti kradel dragocena vina.

Bolečina iz sočutja je resnična

Kazenske minute: Acroni Jesenice 8, Zavarovalnica Maribor Olimpija 8 (+10).

Vrstni red po 4. kolu: ZM Olimpija, Slavija M Optima (-1) po 7, Acroni Jesenice 6, HIT Casino Kranjska Gora 1 (-1).

Toliko manj odprtega je glede končnice: v polfinalu bi se moštva tako kot doslej pomerila do dveh zmag, v finalu do treh, odigrala pa tudi dvoboj za 3. mesto. 
Manj uspešne ekipe 2. dela bi se medtem dvokrožno borile za obstanek, razen zadnjega po 1. delu, ki bi neposredno izpadel. 
Zadnje moštvo »spodnjega doma« 2. dela DP pa bi se nato v »play-outu« pomerilo s podprvakom lige 1. 
B.

Preostali rezultati - Lokomotiva Moskva : Monaco 2:1 (Izmailov, Maminov; Morientes), Celta : Arsenal 2:3 (Edu, Ignacio; Edu 2, Pires), Sparta Praga : Milan 0:0. 
Povratne tekme bodo 9. marca.

Nezveneči, a neugodni

Para polfinala pokala pokalnih zmagovalcev (prvi tekmi 13. ali 14. marca, povratni 20. ali 21. marca): Valladolid - Gorenje, Tusem Essen - Portland San Antonio.

G. N.

Ljubljana

Velika Nedelja

Hongkong

- Britanski olimpijski komite je šprinterja Dwaina Chambersa zaradi uživanja prepovedanih substanc kaznoval z dveletno prepovedjo na vseh atletskih tekmovanjih. 
Chambersa so ujeli pri uživanju dopinga prvega avgusta lani v Nemčiji, drugi izvid, opravljen lanskega 7. novembra, pa je bil prav tako pozitiven. 
Evropski rekorder v teku na 100 m si bo pravico nastopa na tekmovanjih pridobil 7. novembra 2005. 
V prisilnem premoru se bo preizkusil v ameriškem nogometu.

Vitrancu grozi nov sneg

Pogojna zaporna kazen zaradi spolnega nasilja

Ljubljančan je za zadovoljitev spolne sle zvlekel 17-letno dekle v stranišče lokala - Z ugrizi ji je povzročil rane

Cerknica

Zgodnje nedeljsko jutro, ko je bila še tema, je izkoristil predrznež, ki je vdrl v poslovne prostore v naselju Ladja pri Medvodah. 
Našel je nekaj denarja, prenosni računalnik in nekaj drage programske opreme. 
Lastnika je oškodoval za poldrugi milijon tolarjev.

Smrtna nesreča na štajerski avtocesti pri Zajasovniku - Umrl 25-letni Ptujčan

- Ameriški predsednik George Bush (na fotografiji) je v torek pozval k ustavni prepovedi porok med istospolnimi partnerji. 
Zavzel se je, da se v ustavi zakonska zveza definira kot zveza med moškim in žensko. 
Pozval je kongres, naj sprejme ustrezna ustavna dopolnila in jih pošlje v ratifikacijo zveznim državam. 
Predstavniški dom in senat morata ustavna dopolnila sprejeti z dvotretjinsko večino. 
Da bi začela veljati, jih morata ratificirati tudi dve tretjini od 50 ameriških zveznih držav. 
Tiskovni predstavnik Bele hiše Scott McClellan je pojasnil, da hoče ameriški predsednik narediti konec čedalje večji zmedi, ki je nastala, ko sta sodišči v Massachusettsu in San Franciscu odobrili izdajo več kot 3000 dovoljenj za poroke istospolnih partnerjev. 
Ameriška javnost sicer zelo nasprotuje zakonskim zvezam med homoseksualci, a zadnje raziskave javnega mnenja so pokazale, da ni enotna glede ustavnih spremembah, s katerimi bi prepovedali istospolne zakonske zveze.

New York - Sedanja ameriška administracija ima težave z vremenom. 
Predsednik George Bush je že na začetku mandata izrazil skepticizem do problema pregrevanja ozračja in ozonske luknje. 
»Porota še ni izrekla sodbe,« je bil odgovor na vprašanje, kakšna je politika njegove vlade do morebitnih drastičnih klimatskih sprememb.

