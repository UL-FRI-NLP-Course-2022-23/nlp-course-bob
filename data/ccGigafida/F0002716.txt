Čeprav Ron ne mara takih tipov, vidi na njih nekaj privlačnega. 
Zdijo se srečni. 
Lahkomiselni. 
Zakaj pa naj ne bi bili? 
Zlati otroci zlatega teleta. 
Brezskrbni Canaanci. 
Glavni, Guy Lobe, je iz New Canaana, Conneticut. 
Lobe je malo starejši in dela v Parizu. 
Namenjeni so v njegovo stanovanje na Ile St. Louis, kjer se jim obeta še več pijače in morda tudi druge, nedoločene dobrote. 

Končajo v Lobovem stanovanju, opremljenem z orientalskimi preprogami, starinami in viskijem, Lob pa ima pa celo nekaj trave, kar je tiste dni zelo vznemirljivo. 
Mislim, lahko si pokadil nekaj trave in bil tako zadet, da si lahko mirno ugotovil, da so vsi tvoji zadržki na sprehodu po ulicah. 

Zaradi Daisijinega novega seksualnega izpita je Ron malce ljubosumen, vendar to na tej stopnji njene rasti v kamniti posodi ni presenetljivo. 
Sploh pa ni toliko ljubosumen, kot zavida tem fantom, ki so imeli tisto, kar je treba, da Daisy privoli. 

»Nehajte s tem sranjem,« odreže ona. 
Fantje so sedaj že bolj skoncentrirani, in tudi ona vsega skupaj tega ne jemlje več tako za šalo. 
»In proč s tvojimi umazanimi rokami.« 

Kadar se Ron spomni na to epizodo, ima pranje denarja nov pomen. 

Prevedla Andreja Šalamon

