Pekre - Spominskega pohoda ob 11. obletnici pekrskih dogodkov, ki so bili uvod v poznejšo desetdnevno osamosvojitveno vojno, se je včeraj udeležilo več kot 50 ljudi, pridružili so se jim tudi pripadniki Slovenske vojske. 
Pot od nekdanjega 710. učnega centra Teritorialne obrambe do vojašnice generala Maistra in nazaj je skupaj prehodilo več kot 100 pohodnikov. 
Pohod so končali tik pred proslavo, na kateri je mariborski župan Boris Sovič poudaril, da so pekrski dogodki pokazali, da plebiscitna volja ljudstva ni bila dovolj, saj jo je bilo treba podpreti tudi z vojaško akcijo. 
Obrambni minister Anton Grizold je poudaril, da nas pekrski dogodki vedno znova opominjajo, da Slovenija še vedno potrebuje svojo vojsko, in se vprašal, kakšna usoda bi nas lahko čakala, če pred enajstimi leti ne bi bili pripravljeni na vojaški spopad. 
Robert Galun

Skoraj ni bilo novinarja ali drugega opazovalca dogajanja lani v Parken Areni sredi danskega glavnega mesta, ki bi si upal pomisliti, kaj šele napovedati, da bosta zmagovalca Evrosonga 2001 Tanel Padar in Dave Benton. 
Na prizorišče sta se skupaj z estonsko delegacijo pripeljala (skoraj 1000 kilometrov) z avtobusom. 
Vrnila sta se kot zmagovalca.

Kljub dokaj močnim in glasnim nasprotovanjem je prireditev bila, prizorišče pa je bila dvorana Saku (ime so ji dali po pivovarni, ki je primaknila največji del denarja za gradnjo). 
V tednu od 20. do 26. maja je bilo v Tallinnu več kot 600 novinarjev iz večine evropskih dežel, predvsem pa večine pomembnejših medijev. 
Nastopajoči so prišli iz 24 držav. 
Tako kot vsako leto so se že prvi dan bivanja v mestu, v katerem živi skoraj 400 tisoč ljudi, začeli pojavljati favoriti in vsi so čakali začetek vaj, da nastopajoči pokažejo, kaj bodo pripravili za nastop pred Evropo.

Slovenija v nobenem pogledu ni sodila med favorite (to so bili Švedska, Estonija, Velika Britanija, Francija, Rusija in Nemčija), gotovo pa so slovenske predstavnice, Sestre, dobile toliko pozornosti kot noben drug nastopajoči. 
S svojo pojavo ter profesionalnim odnosom do novinarjev in oboževalcev Evrosonga, ki jih po Evropi ni malo, so dekleta dokazala, da se nam jih ni bilo treba sramovati.

Nam bodo ukradli refošk?

Kje živi Ratko Mladić, vemo na sto metrov natančno, ne pa tudi, kje se skriva Karadžić, pravi komandant Sforja John Sylvester

Pakistan izvedel poskus z balistično raketo

Mu je pomagal čili?

Državni rekord Jolande Čeplak na 800 m

Kajak-kanu na divjih vodah

Med štirimi Slovenci v posamičnem finalu je šlo najbolje Borisu Benediku. 
Na posameznih stezah je zbral 265, 242, 257 in še enkrat 265 kegljev. 
Srebrna kolajna je bila zanj kot zlata. 
»Povlekel sem čisto na koncu, saj so me nekateri gledalci z nešportnim navijanjem prisilili, da porabim zadnje atome moči. 
Nič čudnega, da mi je takoj po nastopu zmanjkalo zraka in sem padel kot snop,« je mučne trenutke takoj po nastopu opisal naš junak, ki je na srečo kmalu prišel k sebi. 
Z. F.

Skrivnost tako izenačenih voženj bi bile lahko nove pnevmatike yokohama, ki so vsem tekmovalcem ponujale karseda izenačene razmere, prilagodljivejšii pa so bili, jasno, tudi višje uvrščeni. 
»V novih gumah je moja alfa romeo precej bolj drsela, sicer pa večjih težav s 'preobutvijo' nisem imel,« je povedal Aleš Hace, ki je v obeh vožnjah neuspešno naskakoval zmagovalni položaj. 
»Preveč mehak sem bil in premalo vztrajen. 
Če v prihodnje ne bom bolj grizel, se za dobre uvrstitve lahko obrišem kar pod nosom,« je še povedal član Deklevovega tekmovalnega tima, ki je v 2. vožnji vendarle pokazal zobe in s sijajnim manevrom švignil mimo dokaj nerazpoloženega Tomaža Kaučiča. 
»Tokrat sem imel jaz svoj dan, prihodnjič ga bo imel kdo drug. 
Sezona še zdaleč ni odločena, saj bodo na koncu pomembne malenkosti. 
Je pa res, da mi bo z vrnitvijo brata Matjaža na dirkaške steze še lažje,« je povedal dvakratni zmagovalec, ki ga je spodbujala tudi glasna in številčna navijaška skupina. 
Janez Porenta

Steze v dvorani Zrinjevac niso bile preveč radodarne, ko gre za izboljšanje svetovnih rekordov. 
Čemu?

Kaj bi vi še spremenili?

Da linč temnopoltih v Ameriki še vedno traja, je bilo omenjeno tudi na tretji svetovni konferenci o rasizmu (po komentarjih svetovnih medijev ni bila preveč uspešna), ki je potekala v prvih dneh lanskega septembra v južnoafriškem Durbanu. 
Podatki, ki naj bi potrjevali, da so v ZDA ljudje druge barve kože še vedno tako ali drugače linčani, pravijo, da je sodni sistem v ZDA še vedno rasističen, saj je med na smrt obsojenimi zaporniki, ki čakajo na izvršitev kazni, kar 43 odstotkov temnopoltih, čeprav predstavljajo Afroameričani le 15 odstotkov vsega ameriškega prebivalstva. 
Drugi zgovoren podatek: po ameriških zaporih je trenutno približno dva milijona zapornikov, od tega 60 odstotkov nebelcev, borci proti rasizmu pa trdijo, da so belci za enaka kazniva dejanja obsojeni precej bolj milo kot »obarvani«, kar naj bi te številke tudi potrjevale.

Tudi po tragičnem 11. septembru, ko (beli) Američani zaradi teroristične ogroženosti znova pikolovsko natančno preverjajo barvne odtenke kože ... in svojo voljo naroda, svoje sodnike, poroto in eksekutorje, svoj linč vsiljujejo vsemu svetu. 
Vlado Kadunec Prihodnjič: Ku Klux Klan

Prav tako nepričakovano, kot se je zgrudil, izjemno hitro okreva. 
Bujni, sicer kratko pristriženi rdeči lasje so mu na glavi zabrisali sledove operacije. 
Zdaj se že dobro počuti.

»Španci imajo vsa igralna mesta izvrstno pokrita. 
Večino Špancev dobro poznam iz italijanskega prvenstva oziroma iz svetovne odbojkarske lige. 
Rafael Pascual še vedno sodi med najboljše odbojkarje na svetu, kar je potrdil tudi v Rotterdamu. 
Poraz na domačem parketu s Španijo nam je skoraj dokončno zaprl pot na EP leta 2003 v Nemčiji in s tem tudi sodelovanje na OI leta 2004 v Atenah. 
Na drugem turnirju v Makedoniji in hkrati zadnjem EL elitne skupine tega dveletnega ciklusa, ki šteje tudi za kvalifikacije za EP, bi morali premagati vse tri tekmece: Španijo, Slovenijo in Makedonijo, kar pa bo skoraj nemogoče. 
V naši skupini niso dobri le Španci, tudi Slovenci so zelo nevarni, kar so potrdili v prvem nizu, ki so ga proti nam gladko dobili. 
Slišim, da imate v Sloveniji še nekatere visoke igralce. 
Vse ekipe, ki igrajo v elitni evropski odbojkarski ligi, so močne. 
Čas, ko smo zmagovali z 'levo roko', so minili. 
Če si Nizozemci želimo na pot stare slave, se bomo morali resneje lotiti tudi reprezentančne odbojke, ki je zadnji čas v senci klubskih uspehov.« 
Bojan Kavčič

Sodna ulica v Mariboru je bila te dni prizorišče zanimivega kroničnega dogodka. 
K 65-letnemu I. M. je namreč pristopila neznanka, ga potisnila ter mu slekla jopič, v katerem je imel denarnico z dokumenti in denarjem (približno sto tisoč tolarjev). 
Vse skupaj mu je vzela in izginila v noč, on pa k policistom.

Tolminski policisti so pred dnevi, ura je bila 23.30, ustavili voznico osebnega avtomobila. 
Po opravljenih postopkih so staknili glave in se čudili. 
Omenjena voznica - gospa v izkušenih letih - je namreč napihala nič manj kot 3,25 promila alkohola. 
Seveda so ji takoj prepovedali nadaljnjo vožnjo in ji odvzeli vozniško dovoljenje. 
Ukaz policistov je izpolnila brez besed (navsezadnje pri taki alkoholni podpori tudi težko govoriš).

Strmoglavilo tajvansko letalo, 220 mrtvih

Plačali smo 9000 tolarjev po osebi, od tega slabo polovico za vina in penine.

Samozadovoljstva ali zmagogazma pa si želi poslanec Jelinčič, predsedniški kandidat, ki bi rad svoje volivce (naklada res ne bo prav velika) šarmiral kar s knjigo o sebi. 
Resda je Zmago našel zelo dobrega pisca, mladega Dejana Steinbucha (bil je urednik Demokracije, zdaj je novinar na prostem trgu), ki je pri knjigi pripravljen sodelovati, vendar ne po zamisli šefa nacionalne stranke, ki si želi, da temni dogodki njegove preteklosti ne bi bili zapisani - recimo doušništvo, kraje v cerkvi, piromanska nagnjenja sorodnikov in podobne malenkosti, ki se slabo podajo kandidatu za predsednika države. 
Toda Zmago je izpeljal že bolj nemogoče naloge, zato mu bo prikrojen življenjepis lahek zalogaj.

V objektivu

»Včasih pač imam svoje mnenje.«

»Kaj?«

»No, lepa reč. 
Spet se ti je utrgalo. 
Tri napačne besede in postal bom kar bivši. 
Za prazen nič, res. 
Domnevam lahko, da me boš čez nekaj časa pred njim potem celo hvalila. 
'On je bil vsaj teslo, ti pa si copata', mu boš, recimo, rekla.«

Planinska vas nad Štorami se je nekdaj imenovala Svetje . 
Leži na nadmorski višini 683 metrov, asfaltirana cesta pa nas pripelje v njeno naročje, če v Štorah, ob cesti Celje-Šentjur, zavijemo v smeri kažipota na Svetino. 
Od Štor do vasi je še osem kilometrov vijugave, a slikovite poti. 
Levo in desno od nje je prava zakladnica kulturne dediščine.

Za cilj si je zastavila, da mora na večer zaslužiti po sto nemških mark. 
In jih večinoma tudi je. 
Nekoč je v klobuk padlo tristo mark. 
Takrat se je klobuk kar strgal. 
Sama meni, da ni dobro nastopati v turističnih mestih, kjer vsi preveč gledajo na vsak dinar. 
Najbolje je narediti predstavo za tiste, ki ostanejo v mestu in si vseeno želijo zabave.

»Vsako leto sem se vračala k prijatelju klovnu v Grenoble. 
On je šel zvečer spat, jaz pa nastopat, na vedno iste točke. 
Zanimivo, hodili so me gledat vedno isti ljudje. 
Zjutraj smo skupaj kupovali solato, zvečer so šli oni v lokal na pivo, jaz pa nastopat. 
Lastnica kavarne mi je nekaj malega plačevala, da sem plesala. 
Nekega večera me je prosila, naj plešem, tudi ko ansambel počiva. 
Ni problema, sem rekla, ampak potem mi dajte več denarja. 
Nekaj je dala, a je bila zelo skopa. 
Zato sem šla pozneje nastopat še na drugo stran trga, povedala sem lastniku, koliko mi plačajo pri sosedih, in plesala. 
Pozneje mi je pripovedoval član ansambla, kako se je gospa razburila, ko me je zagledala pri konkurenci. 
Ampak morala sem to narediti, ko je bila tako varčna. 
Najlažje je nastopiti pred lokalom, ko greš na koncu s klobukom od mize do mize. 
Če imaš okoli sebe krog gledalcev, po nastopu vsi odidejo, še posebej če nimaš partnerja, ki že med predstavo pobira denar,« je izkušena Eva.

Izdelovalci zdravil, pa tudi posredniki med njimi in porabniki, morajo težiti k temu, da vsako zdravilo, ki je ponujeno na trgu, ustreza trem temeljnim zahtevam: da je kakovostno, učinkovito in varno. 
Pri nas nad tem bdi urad za zdravila, ki izdaja dovoljenja za promet z zdravili, po njihovi registraciji pa je dolžan spremljati tudi pojavljanje stranskih učinkov, gre za t. i. farmakovigilanco, in ukrepati, če je potrebno. 
Po podatkih direktorja urada prof. dr. Stanislava Primožiča je bilo v zadnjih letih na slovenskem trgu v povprečju na voljo nekaj manj kot 3000 registriranih zdravil v vseh pojavnih oblikah.

Novembra zlata kolajna in dve srebrni na mednarodnem turnirju G-juda v Amsterdamu, zdaj nastop na evropskem prvenstvu

Na vzhodu se lahko z judom ukvarja vsakdo, ne glede na sposobnosti, v Evropi (Angliji) pa se je G-judo pojavil šele leta 1950, in to med slepimi. 
Ljudi s posebnimi potrebami je dosegel približno petnajst let pozneje v Franciji. 
Morda preseneča, da se je tovrstni judo spopadal s težavami celo na Nizozemskem, ki slovi po strpnosti do drugačnosti: »Otepala se nas je tudi državna judoistična zveza in nam grozila z izobčenjem. 
Filozofija juda temelji na miselnosti Jigore Kana, ustanovitelja juda, ki uči, da je judo način življenja. 
Nekdo je lahko velik tekmovalec in olimpijski prvak, a judo lahko enako doživljajo drugi ljudje, ne glede na starost ali sposobnosti,« je prepričan Ben Van der Eng, koordinator G-juda za Evropo.

kdo ju je pripeljal Paleontološki inštitut Ivana Rakovca ZRC SAZU dinozavre, obrtna razstava je prenos iz Galerije likovnih umetnosti Slovenj Gradec

posebnost so tudi plesalci, katerih mišičasta in že skoraj atletsko grajena telesa se razlikujejo od očem navajenih evropskih bodijev

Največji problem s Pelzerjem je vprašanje resnice: kaj se je res zgodilo in kaj je pretiravanje oziroma kar pesniška svoboščina. 
Kakor ugotavlja Geraldine Bedell v Observerju, je avtor materino krutost od ene do druge knjige spreminjal in stopnjeval. 
Decca Aitkenhead, komentatorka Guardiana, piše o »zločinu brezvrednosti v pisanju o samem sebi - lahko je pisati o sebi, skoraj nemogoče je pisati objektivno in dobro«. 
Po splošnem mnenju sta privlačnosti Pelzerjevih knjig dve: so kratke in dopuščajo možnost interpretacije na individualni ravni, kar pomeni, da je toliko razlag, kolikor je kupcev - s tistimi, ki jih prepoznajo kot izraz lastnih, vred - resničnih ali sugeriranih travm.

V Britaniji, kjer dela 110 tisoč duševnih terapevtov, je terapija večmilijonski posel, komentira Judith Words v časopisu The Daily Telegraph in opaža, da je širjenju trga za terapijo »naredi si sam« sledila sprememba jezika iz psevdožargona v preprostost.

Med 9. in 16. uro se v Logatcu ponuja priložnost vsem, ki jih mika spust v jamo, pa za to še niso imeli možnosti. 
Jamarsko društvo Logatec bo vsem brez izkušenj, a z dovolj poguma, omogočilo spust s vitlom 30 metrov globoko v Logaško jamo, vodniki pa jih bodo popeljali po horizontalnih rovih. 
Poskrbite za primerno obleko in obutev, čelade in drugo opremo posodijo jamarji. 
Simbolična vstopnina 1000 sit za odrasle, pol manj za otroke. 
Pot do jame je markirana iz logaškega drevoreda, starostnih omejitev ni. 
V spodbudo: najmlajši, ki se je spustil v Logaško jamo, je bil star tri leta.

V Ljutomeru so bodo ob 14. uri začele kasaške dirke. 
Na sedmih tekmah se bo pomerilo več kot sedemdeset kasačev, med njimi bodo tudi najboljši v Sloveniji. 
Prijeten nedeljski oddih za celotno družino.

Ameriškega predsednika Busha je za obisk v Rusiji pripravila tudi njegova svetovalka za varnost Condoleezza Rice, ki mu je za domače branje priporočila roman Dostojevskega Zločin in kazen. 
Sicer pa ne verjamemo, da bi take učne ure iz zgodovine odrešile Georgea W. Jr. vsaj rahle nevednosti: med obiskom v Rusiji v predsedniških, nekoč carskih prostorih v Kremlju se je tako občudujoče razgledoval, da je pozabil iz ust vzeti žvečilni gumi. 
To so kamere seveda ulovile, televizije pa veselo ponavljale ves dan. 
To še ni vse: ko je z očmi požiral krasote prostorov, ki so jih prenovili pod vodstvom Pavla Borodina, je bil navdušen tudi potem, ko so mu povedali, da je to tisti Borodin, ki so ga zaradi domnevnih nepravilnosti pri tem poslu na podlagi mednarodne tiralice aretirali v ZDA.

Pet minut pred tretjo uro so na gradu Kamen, njegova zgodovina sega v 12. stoletje, pri Begunjah zadonele fanfare. 
Svatje so se premaknili na kraj dogodka - poroke Petre Filipič in Iztoka Čopa (po olimpijskih igrah v Sydneyju je bil veslač križan v viteza gradu Kamen). 
Vse je pozdravil vitez v oklepu, ki ga je ročno naredil in posodil Iztok Vizovišek. 
Grajski par je stopil po priči in ženina. 
Še enkrat so zadonele fanfare in vstopilo je dete s cvetlicami ter jih posipalo po tleh. 
Potem je nevesto pred gospo Lambergerjevo (plemeniti Lambergerji so bili lastniki gradu), matičarko Alenko Bole Vrabec in Gašperja II. 
Lambergerja pripeljal njen oče. 
Ko je nevestin oče sedel med svate, se je začel poročni obred, po katerem je matičarka vse povabila k zdravljici na srečno in dolgo življenje mladega zakonskega para. 
Po prvi viteški poroki med ostanki gradu so imeli novinarji še nekaj minut za vprašanja in fotografiranje, nato sta imela Petra in Iztok končno popoln mir zase in za svojih približno petdeset povabljenih svatov.

