Projekt Euralien je eden glavnih dogodkov v poletnem sporedu kulturne prestolnice Evrope; kot osrednji del tridelnega projekta Dežela X, ki poteka od spomladi, da bi se oktobra zaključil z več razpravami intelektualcev iz različnih delov Evrope o ta čas najbolj izstopajočih skupnih temah, ima tako v »razmišljajočem delu« sporeda letošnje Evropske kulturne prestolnice še dodaten pomen. 
STA

Zavračanje muzejskih oblik

Sem strašni stari stalinist

V Kopru sta pred kratkim izšli dve številki revije Annales (10. in 11., 1997); v tej publikaciji objavljajo znanstvena dela s humanistično in družboslovno vsebino, predvsem pa se avtorji v reviji posvečajo multikulturnim in multietničnim odnosom, naravoslovnim (naravovarstvenim), ekološkim in biološkim vsebinam na območju treh držav (Slovenije, Italije In Hrvaške) ob severnem Jadranskem morju. 
V prvi številki je uvodnik napisal dr. Jože Pirjevec, sledi 30 izvirnih znanstvenih del skoraj štiridesetih avtorjev, ki pišejo o arheologiji, gospodarskozgodovinskih temah, migracijah idr. 
V enajsti številki pa se avtorji posvečajo flori in vegetaciji, ornitologiji, krasoslovju in geologiji, favni in ekologiji morja. 
J. Š. A.

Direktor Festivala Ljubljana Darko Brlek je pred začetkom poletnih prireditev izrazil svoj optimizem, ki se med drugim kaže v povečanem zanimanju za vse prireditve, tako da letos pričakujejo rekordni obisk: »Med 74 dogodki in več kot 3000 nastopajočimi umetniki iz 31 držav, so tudi zveneča imena, kot Lucia Aliberti, lord Yehudi Menuhin, Lazar in Pavel Berman, Pierre Amoyal, Jesus Alemanay, Jorge Ben Jor in mnogi drugi. 
Še posebej velja omeniti izvedbo Mozartovega in Verdijevega Requiema, Haydnovega oratorija Stvarjenje, gostovanje Moskovskega državnega simfoničnega orkestra, zbora Capelle Mihail I. Glinka iz St. Peterburga, komornega orkestra iz Mannheima ter Capelle Istropolitane iz Bratislave. 
Na programu so tudi tri operetne, dve operni in ena baletna predstava, žal pa med opernimi hišami ni ljubljanske, ki je gostovanje v letošnjem letu odpovedala. 
Ob dveh programskih novostih festivala - glasbenih delavnicah in I. mednarodni likovni koloniji - pričakujemo 50 tisoč obiskovalcev. 
V mestnem proračunu, ki še ni sprejet, je za program poletnega festivala predvidenih 60 milijonov tolarjev, ministrstvo za kulturo pa prireditev mednarodnega poletnega festivala ne financira. 
Celoten program festivala je brez osebnih dohodkov zaposlenih ocenjen na 150 milijonov tolarjev. 
Zavod bo razliko pokrival z vstopnino in sponzorskimi sredstvi.«

Obnovljeno Tartinijevo gledališče

