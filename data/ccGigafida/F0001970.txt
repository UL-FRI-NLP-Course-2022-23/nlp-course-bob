Med dijaki je bil tudi Jožef Ašič, poznejši znani zeliščar, pater Simon Ašič. 
Lojzek je najprej pet let študiral v domači samostanski gimnaziji v Stični kot privatist I. državne ali klasične gimnazije v Ljubljani. 
Dijaki so stanovali v tako imenovani 'stari prelaturi', kjer je danes Slovenski verski muzej. 
V spalnicah tudi v najhujši zimi ni bilo zakurjeno. 
Zato se je večkrat zgodilo, da so zjutraj, ko se je bilo treba umiti, ugotovili, da je voda v lavorju enostavno zmrznila. 

Pater Placid je moral pogosto potovati v Ljubljano po raznih gospodarskih poslih. 
Večkrat je v ekonomskih zadevah potoval tudi v inozemstvo. 
Poleg opata je imel glavno odgovornost za to, da so samostanska podjetja dobro delovala. 
Veliko dela je padlo nanj ob obnavljanju samostana. 
Restavratorska dela so pospešeno izvajali zlasti v letih pred 800-letnico stiškega samostana, ki so jo slovesno praznovali leta 1936. 
Dela so se nadaljevala tudi po obletnici. 
Obnovitvena in prenovitvena dela so opravljali zlasti v cerkvi in križnem hodniku.

1. 
Vihra druge svetovne vojne. 
Aprila 1941 je pomlad prinesla v deželo prvo zelenje in cvetje. 
Pater Placid je poskrbel, da je bila zemlja pravočasno zorana in posejana. 
V glavi je imel načrt, kako bo vse lepo potekalo naprej. 
Bil je v najboljših letih. 
Počutil se je mnogo bolj zdravega kakor v času šolanja. 
Toda prišla je vojna in prekrižala vse načrte.

Po dolgem Placidovem posredovanju sta se naslednje jutro vrnila iz Trebnjega kurat Kraljič in Groznik. 
Fliser pa da ima preveč masla na glavi in da je zaslužil smrt. 

Na kolodvoru so nas naložili na vlak in šli smo novim doživetjem nasproti. 
Enakomerno je vozil vlak proti Trebnjemu, kjer je bil sedež XV. 'komunistične divizije'. 
Tovariši stražarji nas niso pozabili, ampak so nas vso vožnjo obkladali z vsemi mogočimi psovkami, dobro zabeljenimi z laškimi kletvicami. 
Vsega tega smo malo slišali, vsak si je želel čimprejšnje smrti. 
V duhu smo videli vse načine dosedanjih pokolov in krvavih mučenj, ki so jih do tedaj že izvršili rdeči. 
- Moram pa pripomniti, da se nismo bali smrti. 
Pater Placid je med potjo omenil: 'Na jasnem smo si vsi, kaj nas v Trebnjem čaka. 
Edino, kar me moti, je, da bom padel pod kroglo Slovenca. 
Rad bi umrl, če bi me streljal badoljevec!'

Enako izpustnico [kakor jaz] so dobili tudi ostali štirje sojetniki, od katerih sta bila dva kmalu nato kljub amnestiji ustreljena! 
Res osel, kdor še verjame komunistični iskrenosti!« 
J. Nadrah, V službi domovine, 32-33. 

1. 
Pater Placid obdolžen, da je bil med ustanovitelji bele garde. 
Po padcu Italije so partizani nekaj časa, do nemške ofenzive, slavili zmago. 
Grčarice, kjer so bili zbrani slovenski četniki, so s pomočjo italijanskih vojakov in topov padle 10. septembra 1943. 
Vse ujetnike, ki jih je bilo okrog 150, so prepeljali v Kočevje in jih zaprli v grajskih celicah kočevskega Auerspergovega gradu. 
Turjak so partizani zavzeli 19. septembra 1943 s pomočjo italijanskih tankov in topov ter domačega izdajstva turjaškega gostilničarja Prajerja. 
Veliko ujetnikov, kolikor jih niso takoj pobili, so od tu odpeljali v Kočevje, nekatere pa v Ribnico. 
Pridružili so jim tudi ujetnike od drugod. 
»Konec septembra naj bilo v Kočevju zaprtih 758 ujetnikov, v Ribnici pa 350.« 
Tako navaja Ivo Žajdela, v: Ivan Lavrih, V primežu revolucije, Ljubljana 2001, 15. 
V Kočevju niso bili vsi zaporniki v gradu, ampak tudi v dijaškem domu, v opuščenih italijanskih barakah, v hiši pri železniški postaji in morda še kje. 

Če je bilo že v liberalnem taboru takšno nasprotovanje do cistercijanov, njihove posesti in naprednega gospodarstva, je bilo še mnogo večje med člani Komunistične partije in njihovimi simpatizerji, ki so želeli, da bi po ruskem zgledu samostan razlastili in ukinili ter razdelili njegovo premoženje. 
Tisti, ki so bili samostanu nevoščljivi, so hujskali proti njemu še druge. 
Nekaj tega prezira zaznamo v omenjenem Kozakovem članku, kjer piše: »Ogromno posestvo se je obdelovalo s stroji, v obrat so stopile mesarija, sirarna in žaga.« 

Je pa to sklicevanje na zanemarjanje poslopja popolnoma neutemeljeno in krivično, vendar pa dober dokaz, da so razne obdolžitve samostana neutemeljene, sicer bi se uspešneje nanje sklicevali. 
Vendar so nam take obdolžitve mnogo škodovale. 
Tako odvzem volilne pravice meni in še 5 sobratom, in sicer s sklicevanjem na najhujše zločine, ki jih vsebuje člen 4 § 4 zakona za volilne imenike, in na ugotovitve. 
Kakšne pa so te utemeljitve, se vidi iz tega, da je iz istih razlogov izgubil volilno pravico naš br. Robert Črnilec, ki je bil od 17. aprila 1941 vojni ujetnik v Nemčiji in se je vrnil v Stično šele 9. avgusta 1945! 
Ravno tako p. 
Benedikt Bolcar ni dobil volilne pravice iz istih razlogov, pa je bil v Hmeljčiču in tam partizanom vse in zaradi njih so ga Nemci dvakrat postavili pred puško, domobranci pa zaprli. 
Zdi se mi, da tako samovoljno odvzemanje volilne pravice spada med napake, ki jih je maršal Tito v svojem velikem govoru v Zagrebu tako ostro obsodil! 
Po pravici!« 

Od tega števila redovnikov, ki so bili ubiti zato, ker so bili duhovniki, je velik del umrl, ker so jih mučili in z njimi grdo ravnali. 
Med ubitimi so nekateri redovniki, ki so bili ponos vere in znanosti.

Podobno velja za pripadnike vaških straž, ki so se deloma naselili v stiškem samostanu, ko je v njihovi postojanki na Hudem zaradi povečanja števila zmanjkalo prostora. 
O vsem tem bomo več zvedeli pozneje.

1. 
Duhovniki in bogoslovci podpišejo posebno izjavo. 
Glede posebne izjave, ki so jo 23. septembra 1943 v kočevskih zaporih podpisali duhovniki To so bili France Malovrh iz Ljubljane, Jakob Mavec, Ivan Lavrih, Franc Malovrh iz Škocjana, Janez Bukovec in Tone Polda. 
Patra Placida ni bilo med njimi; takrat sploh še ni bil v Kočevju. in bogoslovci, Poleg omenjenih šestih duhovnikov je izjavo podpisalo dvajset bogoslovcev: Zvonimir Goršek, Avgust Jambrovič, Franc Jančar, Ludvik Jeza, Janez Medved, Karel Pečovnik, Franc Pezdiček, Rudolf Ropas, Jože Vesenjak, Ivan Volk, Franc Zagoršek, Alojzij Žagar, Jakob Franc, Karel Mauser, Andrej Pogačar, Leopold Potočnik, Franc Vidic, Janez Mrvar, Ivan Pekolj in Franc Starc; prim. Ferenc, Dies irae, 450-451. piše Stane Kos takole: »26 duhovnikov in bogoslovcev so v kočevskih zaporih zasliševali in poniževali. 
Stradali so jih, niso jim dovolili na stranišče, prisilili so jih, da so spali na tleh. 
Lačnim in nespočitim so prinesli v podpis izjavo (23. sept.), v kateri so ti izrazili obžalovanje nad svojim ravnanjem. 
Kasneje so podpisniki povedali, da so jih k podpisu po posameznih celicah prisilili. 
(…) 
Pridružili so jim nekatere duhovnike, ki so jih zajeli po drugih krajih in ki so tudi morali podpisati omenjeno izjavo.« 
Stane Kos, Stalinistična revolucija na Slovenskem 1941-1945, I, Ljubljana 19942, 333.

Cerkniški kaplan Boris Femc je v poročilu o kočevskih in ribniških zaporih, ki bo navedeno pozneje, zapisal: »V Stični sem pozneje vprašal Malovrha Franca ml.:

Sobe so se tako napolnile, da so bili nesrečni jetniki nabasani po njih kakor žveplenke. 
Ni čudno! 
V sobo, kjer je včasih stanovalo do 40 dijakov, so nagnali do 120 mož.

Komunisti so imeli namen vsak teden pobiti nekaj ljudi. 
Ker pa se je nevarnost naglo bližala Ribnici, niso imeli 'osvoboditelji' več časa. 
Zato so vse jetnike pobrali iz celic in jih poslali po skupinah od 15 do 20 v posamezne brigade z naročilom, da jih tam likvidirajo. 
Največ teh nesrečnih žrtev je pobitih na Mokrcu in na Mačkovcu. 
Jaz sem bil sobni starešina v jetnišnici in sem ohranil spisek še 64 žrtev, ki so jih pobili po brigadah. 
Po tem spisku so bili odpeljani iz ribniških zaporov v razne brigade tile fantje in možje: Turk Viktor, župnik v Begunjah pri Cerknici, (…).« 
Črne bukve, O delu komunistične Osvobodilne fronte proti slovenskemu narodu, Ljubljana 1944, 117-120. 

Med temi 64 žrtvami je župnik Viktor Turk omenjen na prvem mestu, ni pa na seznamu patra Placida. 

Sklenili smo, da bomo rožni venec molili v več manjših skupinah. 
In ko je ena skupina molila, je druga govorila tako na glas, da se molitev ni mogla slišati skozi vrata. 

Sodnik mi je prvi večer rekel, da gresta vera in OF lepo skupaj. 
Drugače pa je pokazal v dejanju. 

Prav ko je eden od naših sojetnikov pobožno bral iz knjižice in bil zatopljen v molitev, je prišel v sobo sodnik. 
Ko je videl fanta, je rekel zasmehljivo: 

'Ja, saj to je tisto. 
Zato smo podpisali, da bi lahko vsak pameten človek videl, da nismo resno mislili, ampak smo se iz te izjave norčevali. 
Celo Kraigherju ni šlo v glavo, da smo podpisali. 
In Mikuž sam je dejal: Da boste kaj takega podpisali, tega pa nisem mislil.' 
(…)

Dne 22. oktobra so zaporniki morali zapustiti sobo, v kateri je bil Boris. 
»Dali so nas k Dobrepoljcem. 
Pa komaj smo si izbrali prostore, so nas že začeli klicati. 
Vsakdo, ki je bil poklican, je moral iti po stopnicah navzdol v pritlično sobo, kjer je za mizo sedel komandant 'brigade' in v seznam delal znamenja. 
Navzoč je bil tudi 'sodnik' in nekaj tolovajev. 
Ne vem, ali naj to žalostno komedijo imenujem sodišče ali razglasitev sodbe ali kaj!

'Da.'

Triindvajset jetnikov je s svojo krvjo pordečilo misijonsko nedeljo. 
Kakor da so seme za prihodnjo slovensko misijonsko žetev. 
Na misijonsko nedeljo so po cerkvah brali priliko o kralju, ki je napravil svatbo svojemu sinu. 
Povabljeni pa na svatbo niso hoteli priti. 
Nekateri so celo zgrabili kraljeve »služabnike, jih osramotili in pobili.« 
Mt 22,6. 
Tako se je zgodilo tudi v gozdu pri Grčaricah s triindvajsetimi jetniki. 
Dve nedelji sta sklenili krog najtežjega obdobja njihovega življenja: cvetna nedelja 1941 in misijonska nedelja 1943, vdor okupatorja na naše ozemlje in grozovita smrt v gozdu pri Grčaricah. 

To navodilo so verjetno uporabili pri usmrtitvi 23 jetnikov pri Grčaricah. 
Ivan Lavrih takole poroča o njihovi poti v smrt: »Ker so se tudi Grčaricam začeli približevati Nemci in je 24. oktobra prav nad Grčarice večkrat prišel nemški aeroplan, se je bilo treba pripraviti za pot v gozd. 
Ker nas je bilo preveč, so se nas hoteli vsaj nekaterih iznebiti. 
Zato je zgodaj zjutraj prišel v sobo politični komisar in prebral imena triindvajsetih. 
Bilo je na nedeljo ob 8. uri zjutraj. 
Jetnike so postavili v vrsto pred župnišče, ravno pred našim oknom. 
Zvezali so jih z žico za roke, dva in dva in po sredi je bila vrv in so bili nanjo privezani. 
Ta postopek smo opazovali. 
Za nas je bilo jasno, da jih peljejo v smrt. 
Gospod Turk je enega partizana, ki ga je vezal, vprašal za duhovnika. 
Samo smejal se mu je in ni nič rekel. 
Videl sem župnika Viktorja Turka in patra Placida Grebenca iz Stične. 
Poklical sem Turka. 
Videl me je. 
Pater Placid se je obrnil proti oknu, spoznal me je, in rekel: 'Absolutio!' 
'Absolutio' pomeni spovedno odvezo. Jaz sem njemu in vsej koloni dal odvezo, po latinsko, celo formulo. 
Kmalu nato so kolono odpeljali proti gozdiču nad Grčaricami. 
Čim se je kolona začela pomikati od župnišča, je gospod Turk zavpil: 'Pod štengami!' 
Nisem vedel, kaj naj to pomeni. 
V veži župnišča so bile stopnice na podstrešje ali prvo nadstropje. 
Pogledal sem 'pod štenge', ko sem šel na stranišče, in tam našel majhen brevir, v njem je bila majhna štola in papir z raznimi imeni tistih, ki so jih partizani ustrelili in je bil župnik Turk z njimi zaprt. 
Imen je bilo 37. 

Tone Ferenc pojasnjuje o pomorjenih: »Gre za razne skupine jetnikov, in to za tiste, ki (še) niso bili obsojeni, in za one, ki so bili obsojeni na prisilno delo, pa tudi nekaj jetnikov iz kočevskega delovnega bataljona (npr. Franc Greif). 
Ker se ni ohranil seznam usmrčenih, poskušam po nekaterih znanih imenih usmrčenih ponazoriti celo skupino. 
Domnevam, da se je nekdo odločil usmrtiti tiste četnike in nekatere druge jetnike, ki še niso prišli pred sodišče, in pa nekaj oseb, izbranih iz kočevskega delovnega bataljona. 
Tisti četniki, ki še niso bili obsojeni, so bili: dr. Vinko Blažko, Ivan Greif, Gabrijel Jesenovec, Anton Murgelj, Boris Pertot, Rafael Reja, Mirko Sax, Ernest Šijanec, Marjan Urbanc, Srečko Vodnik, Anton Zrimšek, Rado Dubrović, Mirko Kemperle, Janez Mencinger, Aleksander Prešeren in Avgust Černigoj. 
Iz drugih skupin jetnikov so: Alojzij Grebenc (p. 
Placid) in Viktor Turk, iz delovnega bataljona pa: Franc Greif, Anton Purkart, Karel Plemelj, Stanko Andoljšek. 
Ustreljen je bil tudi Ivan Štalcer iz Grčaric. 
Torej skupaj 23.« 
Ferenc, Dies irae, 634; prim. abecedni seznam na str. 667, v katerem se pater Placid omenja na 5. mestu.

Sestra Gizela Grebenc se spominja, kako ji je očividka povedala, da so zapornike gnali med seboj povezane v verigo. 
Še ne sedemnajstletni fant je tej očividki, svoji sosedi, ki je za partizane peljala na vozu razne stvari, dejal: »Povejte mami, naj ne joka, ker nas je Grebenčev gospod lepo pripravil na smrt.« 
Iz teh besed lahko sklepamo, da je pater Placid tiste, ki so bili z njim natrpani v isti sobi, z nagovorom in molitvijo, predvsem z molitvijo rožnega venca, dobro pripravil na smrt. 
Podelil jim je tudi spovedno odvezo po skupnem obžalovanju grehov, ker se posamično najbrž niso mogli spovedati, saj zaradi natrpanosti tajna spoved grehov ni bila mogoča.

V Črnih bukvah je zapisano pričevanje duhovnika, ki je doživel in preživel Turjak in kočevske zapore ter se je skoraj čudežno rešil: »Zaradi prihoda nemških čet se je sodišče z ujetniki preselilo v Grčarice. 
Tu je 24. oktobra padlo od preostalih ujetnikov še triindvajset mož žrtev. 
Med njimi so znani: p. 
Placid Grebenc, cistercijanec iz Stične, Turk Viktor, župnik iz Begunj pri Cerknici, po rodu iz Toplic, dr. Blaško Vinko, notar. pripravnik iz Celja, Šijanec Ernest, aktivni kapetan, Pertot Boris, privatni uradnik iz Celja, dr. Grajf, zdravnik, in njegov brat, oba po rodu iz Maribora. 

O Placidovi smrti je nekdo obvestil ribniškega dekana, on pa je v župnišču obvestil očeta, oče pa je doma zaradi velike bolečine iztisnil iz sebe samo besede: »Zdajle mu bo zvonilo.« 
Tako ga je prizadelo, da je samo molčal. 
Vedno je nosil na glavi klobuk. 
Ko se je tistega dne pred večerjo odkril, so njegovi domači z grozo opazili, da ima čisto bele lase. 
V tistem času so bili doma poleg očeta in matere še Angela in Anica.

Nedelja, 13. avgusta, je bila za vso ribniško dolino eden največjih praznikov. 
Ta dan je privrelo ljudstvo iz vseh strani obširne ribniške doline. 
(…) 
Toliko ljudstva še ni bilo nikdar zbranega na ribniškem trgu kot ta dan.

3. 
Poročilo v Jutru. 
Tu je podanih nekaj odlomkov, ki dopolnjujejo in z druge strani osvetljujejo poročilo v Slovenskem domu. 
»Zločinski poboj pri Grčaricah dne 24. oktobra je moral biti strašen. 
Rekonstrukcija na podlagi lege trupel v skupni jami kaže, da so jih morilci razvrstili okrog jame ter jih strahovito mučili. 
Telesa mučencev so polna odprtin in podplutb, ki jih ni mogel izbrisati niti čas, v teku katerega so ležali v skupnem grobu. 
Nekateri imajo povsem izmaličene lobanje in čeljusti. 
Krčevito objeta telesa so znak, da so mnogi popadali v jamo samo v nezavesti, iz katere so se kasneje prebudili in se v nečloveški grozi oklepali teles svojih tovarišev v smrti. 
Grobišče samo je bilo pokrito s plastjo zemlje ter vejevjem, na katerem so ležale debele gruče kamenja in skal, ki naj bi preprečile, da bi se tisti, ki so pri mučenju še ostali živi, ne izgrebli iz zemlje. 
Okolica grobišča je bila polna najrazličnejših predmetov. 
(…) 
Ostanki oblek so kazali, da so se komunisti takoj po zločinu na samem mestu preoblekli. 
Vzeli so si boljše obleke umorjenih borcev, na kraju zločina pa pustili svoje.

Identifikacija trupel najdenih mučencev je bila silno težka. 
Pri njej so sodelovali: sestra pokojnega župnika Turka, sorodniki umorjenega Andoljška Janeza z Jurjevice pri Ribnici ter p. 
Placida Grebenca, največ pa sta k ugotovitvi identitete prispevala kaplan Lavrih ter neki domobranec.« 
Doprinesli so najvišjo žrtev za svoj narod in svoje prepričanje, v: Jutro, 20. 8. 1944. 

Tamara Griesser Pečar ugotavlja: »Med skupinami, ki so ustanovile OF, je bil, poleg KP, tudi del krščanskih socialistov, del Sokola ter skupina levičarskih intelektualcev. 
Pogajali so se tudi z nekdanjimi jugoslovanskimi oficirji, s predstavniki liberalne skupine 'Pravda' okoli Črtomirja Nagodeta in z drugimi. 
Vsekakor se niso mogli niti oficirji (razen manjše skupine okoli Jake Avšiča) niti 'Pravda' niti predstavniki Gosar-Šolarjevega kroga odločiti za pristop. 
Želeli so ohraniti svojo samostojnost. 
V vladi v izgnanstvu so videli zakonito jugoslovansko vlado in bali so se terorja OF.

Ko so aktivisti OF stiškega okrožja sklicali sestanek mož in fantov stiške občine od 16. do 50. leta, je politični komisar med drugim dejal: »Nič več nam ne morejo ukazovati razni žandarji, (…) niti ne farji iz stiškega 'kloštra'; zdaj ukazuje samo še narod, katerega predstavniki smo mi!« 
J. Nadrah, V službi domovine, 8.

4. 
Odlok Slovenskega narodnoosvobodilnega odbora o zaščiti slovenskega naroda in njegovega gibanja za osvoboditev in združitev 16. septembra 1941. 
Ta odlok dokazuje, kako je imelo partizansko gibanje pod vodstvom KPS že v letu 1941 izdelana vsa glavna načela, ki so jih uporabljali v boju z nasprotniki. 
Slovenski poročevalec, 1. oktobra 1941, št. 19. 

Kdor stopi neposredno ali posredno v stik z oblastniki okupatorjev ali z drugimi sovražniki svobode slovenskega naroda ali z njihovimi zaupniki zaradi uničenja ali trajne okrnitve njegove politične svobode in samostojnosti.

Drugi del tega odloka je vseboval pojasnilo, kako naj bi ščitili narodnoosvobodilno gibanje. 
Po tem naj bi s smrtno kaznijo kaznovali tiste, ki so okupatorju izdali tajnosti o gibanju ali pa so take informacije kjerkoli objavili ali širili; potem tiste, ki so izdali osebe, ki so sodelovale z OF; nadalje Slovence, ki so zbirali kakršnakoli sredstva proti narodnoosvobodilnemu gibanju in končno državljane, ki so izstopili iz gibanja. 
Posebna sodišča naj bi svoje odločitve izdala 'naglo, ustno in tajno' ter določala, katere osebe naj bi delovale kot izvrševalci kazni. 
Pritožbe o sodbah so bile izključene. 
Kdor se je lahko izognil kazni, naj bi se zagovarjal po osvoboditvi.« 
Griesser Pečar, Rožmanov proces, 85.

V Svetem pismu je Kajn ubil svojega brata Abela, tu pa je Slovenec ubijal brata Slovenca. 
V Ljubljanski pokrajini so se ljudje znašli med kladivom in nakovalom dveh totalitarizmov, komunizma in fašizma. 
Bili so zbegani. 
Poročilo sredi leta 1942 begunski vladi v London je zelo žalostno: »Narod grozno trpi na eni strani pod terorjem partizanov, na drugi zaradi maščevanja okupatorja. 
Prevladuje splošen obup. 
(…) 
Na deželi je ponekod pričela organizirana obrambna akcija proti postopanju partizanov. 
V nekaj krajih so se javili kmetje oblastem, zahtevali in dobili orožje in se sami branijo proti partizanskim oddelkom.« 
Dosje Mačkovšek, 157; nav. Okoliš, v: Zaveza, št. 26, str. 81. 

Če ne bi bilo pobijanja nedolžnih ljudi s strani partizanov in njihovih sodelavcev, vaške straže sploh ne bi nastale. 
Tako misli tudi Stane Okoliš: »Partizanski revolucionarni boj je nastanek odpora pogojeval, kajti v nasprotnem pogledu, kjer v danih primerih partizanske oblasti ni bilo, tudi odpora ni bilo.« 
Stane Okoliš, Ali se ne bi smeli upreti, v: Zaveza, št. 26, str. 92. 
V ozadju je bila zgrešena komunistična ideologija Marksa, Engelsa in Lenina, ki so učili, da je razrednega sovražnika treba uničiti. 
Kako daleč je ta nauk od Jezusovega nauka! 
On ni učil samo, da je treba ljubiti bližnjega, ampak je naročil: »Ljubite svoje sovražnike in molite za tiste, ki vas preganjajo!« 
Mt 5,44.

Nič ni odgovoril. 
Gospod Turk je pa nadaljeval:

1. da se damo pobiti (od tolovajev ali badoljevcev),

Stane Okoliš piše: »Tragika ljudi, ki so prijeli za italijansko orožje, je bila v tem, da so sovražili in nasprotovali italijanskemu okupatorju, a so bili zaradi neznosnih razmer in nezmožnosti protirevolucije, da se v pogojih okupacije ustrezno organizira, prisiljeni v dejanje, ki ga na narodnem nivoju niso odobravali. 
Prevladala je elementarna želja predvsem politično nezagrete večine po ohranitvi življenja in premoženja, ki jo je izkoristil okupator in ji dal izhod v vaških stražah. 
Revolucija je v ti. beli gardi dobila plodno polje propagandnega boja, ki se je preselilo na narodno področje in protirevolucionarni odpor obdolžila narodne izdaje.« 
Okoliš, Ali se ne bi smeli upreti, v: Zaveza, št. 26, str. 92.

5. 
Ali se je revolucija morala zgoditi? 
Če KPS v povezanosti s KPJ in Sovjetsko zvezo revolucije ne bi načrtovala in izvedla, bi šlo samo za osvoboditev izpod okupatorja. 
V tem primeru ne bi bilo nobenega razloga za ubijanje Slovencev. 
Za osvoboditev so bili z zelo redkimi izjemami vsi Slovenci. 
Pri organizaciji odpora zoper okupatorja KPS ne bi smela imeti vodilne vloge, saj je bila v veliki manjšini. 
Vse različne politične skupine bi se morale na demokratičen način dogovoriti za skupen nastop, in sicer v primernem času, da bi bilo čim manj žrtev. 
Prav tako bi bil potreben dogovor, da bo po zmagi nad okupatorjem nastopila demokratična in pravilno izvoljena vlada in parlament, ne pa diktatura proletariata, kar je isto kot diktatura KP. 

Bil sem obveščen tudi jaz, da naj se pazim, češ da preveč plešem okoli farjev, da jim postajam sumljiv. 
Začel sem se bati in se nisem upal spati doma. 
Tudi podnevi sem vedno gledal okrog sebe, če bom zagledal kje kaj sumljivega. 
Težki časi so se začeli. 
Bil sem nesiguren, tako podnevi kot ponoči. 

Saje na podlagi pričevanja Antona Zupanca piše: »Pater Placid Grebenc pa je istočasno hlinil naklonjenost do partizanov in svoje ljudi vrinjal v njihove vrste. 
Tako je Ivan Jakoš postal aktivist Osvobodilne fronte, skrivaj pa s pomočjo bivšega aktivnega oficirja Jožeta Nadraha delal za belo gardo in zanjo zbiral orožje. 
Med italijansko ofenzivo sta pater Placid Grebenc in Jože Nadrah (…) izdala Italijanom Franca Severja, 'ker je sodeloval s partizani, bil poveljnik narodne zaščite in prekopaval ceste'.« 
Saje, Belogardizem, 596, op. 69.

Glede 'središča belogardističnega delovanja za ta del Dolenjske' je treba upoštevati tudi to, kar je zapisal opat dr. Avguštin Kostelec Jušu Kozaku: »Pač dobro veste, da vojaštva nihče ne mara v hišo, da pa se ga ubraniti ne more.« 
Kostelec v pismu Kozaku 7. novembra 1946, 3. Videli smo, da je bilo moštvo vaške straže najprej samo na Hudem. 
Ko na Hudem ni bilo več dovolj prostora, se je del moštva preselil v samostan, kjer je bilo precej praznih prostorov. 

3. 
Zagovor patra Placida v štirih zapisnikih. 
Ali je pater Placid pri stiški vaški straži res imel takšno vlogo, kakor mu jo očitajo? 
Ali je res vodil vse priprave za njeno ustanovitev in je bil njen organizator, pozneje pa med najbolj dejavnimi sodelavci? 
Poglejmo štiri zapisnike, v katerih je odgovarjal na obtožbe. 
Za vse zapisnike iz takratnega časa velja, da jih je treba jemati z neko rezervo, ker je poznano, da so tipkarice same večkrat dodajale, kar je bilo komunistom v prid, zaslišanec pa jih je moral podpisati, ne da bi imel možnost, da jih prebere. 
Poleg tega se je dogajalo, da je zaslišanec kaj 'priznal' le navidezno ali pod pritiskom, ali pa je bil primoran podpisati vnaprej napisano besedilo. 
Dogajalo se je celo, da je zapornik moral podpisati prazen papir, na katerega je nato tipkarica natipkala zapisnik.

Ker sem videl, da BG moralno propada in da je popolnoma v službi okupatorja, sem se javno proti temu izražal. 
Ko so BG-isti, preoblečeni v partizane, šli trkat na vrata Šerek Alojzija iz Štorovja pri Stični in ga drugi dan pretepli ter izročili Lahom, ker jim je prejšnjo noč v dobri veri, da so partizani, dal piti žganja, sem celo šel intervenirat k Lahom in jih z 1 kg lastne kave podkupil, da so ga izpustili. 
Sedaj je doma. 
Prav tako je na mojo intervencijo bil po mnogih mojih prošnjah izpuščen Ceglar Anton iz Dobrave. 
Joškovi iz Metnaja so bili prav tako izpuščeni na moje posredovanje.

Posebej je pater Placid v zapisnikih odločno zanikal, da bi dal on ali stiški samostan pobudo za ustanovitev vaške straže, ali da bi jo celo organiziral in pri samem ustanavljanju kakor koli sodeloval. 
Ko je bila vaška straža že ustanovljena, se je obrnila na vodstvo samostana za razne nasvete. 
Opat dr. Avguštin Kostelec je naročil patru Placidu, ki je bil že itak določen za stike z zunanjim svetom, naj prevzame duhovno vodstvo, to je nadzor nad vaško stražo v moralnem pogledu. 
Tako je bil pater Placid kratek čas v tem versko-moralnem pomenu duhovni voditelj stiške vaške straže, a se je kmalu od nje odvrnil, ko je videl, da so vaški stražarji vedno bolj povezani z Italijani, da se vdajajo pijači in nemorali ter grdo ravnajo z ljudmi. 
Da je bila povezanost z vaško stražo na Hudem zelo rahla, kaže dejstvo, da je le dvakrat šel k njim maševat. 
Ohranil pa je že od prej trajajoče zasebne prijateljske zveze s komandantom Jožetom Nadrahom.

Pater Placid je na vaško stražo gledal kot na nujno samoobrambo, kot na sredstvo za ohranitev življenja nedolžnih Slovencev, tudi duhovnikov. 
Zaradi napak, ki jih je delala, pa je bil tudi do nje kritičen. 
Predvsem je kot globoko veren cistercijan na vaško stražo gledal kot na sredstvo za zavarovanje vere zoper brezbožni komunizem. 
Obsojal pa je napake, ki so jih delali posamezni pripadniki vaške straže, kakor tudi napake na strani OF. 
V Trebnjem je izjavil, da »mora komunizem obsojati, ker mu tako predpisuje njegova vera«.

5. 
Glede očitka, da sem odrekel zatočišče noseči ženi, Vam sporočam, da je res prišla k meni Fini Koščak in prosila za stanovanje v samostanu, češ da izven bloka ni varna. 
Mislim, da vsakdo lahko uvidi, da bo za nosečo ženo, posebno za primer poroda, pri vsaki družini bolje poskrbljeno kot pa v moškem samostanu. 
Da pa ji nisem ustregel morda iz političnih ozirov, razvidite lahko iz sledečega dogodka.

Vendar so nam take obdolžitve mnogo škodovale. 
Tako odvzem volilne pravice meni in še 5 sobratom, in sicer s sklicevanjem na najhujše zločine, ki jih vsebuje člen 4 § 4 zakona za volilne imenike, in na ugotovitve. 
Kakšne pa so te utemeljitve, se vidi iz tega, da je iz istih razlogov zgubil volilno pravico naš brat Črnilec Robert, ki je bil od 17. aprila 1941 vojni ujetnik v Nemčiji in se je vrnil v Stično šele 9. avgusta 1945 ! 
Ravno tako p. 
Benedikt Bolcar ni dobil volilne pravice iz istih razlogov, pa je bil v Hmeljčiču in tam partizanom vse in zaradi njih so ga Nemci dvakrat postavili pred puško, domobranci pa zaprli. 
Zdi se mi, da tako samovoljno odvzemanje volilne pravice spada med napake, ki jih je maršal Tito v svojem velikem govoru v Zagrebu tako ostro obsodil! 
Po pravici! 
Saj najbolj škoduje ugledu oblasti! 

Vsi, ki so bili med vojsko v Stični in ki objektivno pravično sodijo, gledajo samostan v drugi luči in morajo priznati, da je bil pravo ljudsko zatočišče. 
Ni je skoraj družine, ki se ne bi v eni ali drugi zadevi zatekla v samostan in za vsakega smo storili vse, kar je bilo v naši moči in nismo prav nič gledali na to, kakšnega mišljenja je kdo ali kakšnega naziranja. 
To je razvidno že iz zgoraj navedenih primerov: Lampret, Kavšek. 
Ravno tako so imeli v samostanu zatočišče: oba brata Simčič Dolfe in Minči kakor tudi Kovačič Janez, brat Kovačič Slavca, člana AVNOJ-a, in drugi. 
Vsakdo ve, da je opat neprestano interveniral za aretirane. 
Ko so izbruhnili prvi požari v maju 1942, je opat brzojavno rotil Robottija, naj ustavi požige, in je tako rešil 16 domov, ki bi jih Italijani po ukazu požgali. 
Ponovno je brzojavno prosil Robottija za talce dr. Šval Vilija in sedanjega majorja Šeme Jožeta iz Stične. 
V septembru 1942 je rešil internacije 34 mož in fantov, ki so bili že v vagonih za odgon v internacijo. 
Dosegel je to s tem, da se ni pustil odgnati, ampak vztrajal na komisiji do 10 zvečer in zastavil zanje svojo glavo.

Ker je bil Vaš članek objavljen v dnevnem časopisju in na ta način javnost napačno informirana, kar bi utegnilo imeti za samostansko družino težke posledice, moram zahtevati od Vas, gospod profesor, da objavite v istem časopisju, pod istim naslovom, popravek v smislu v tem pismu podanih Vam pojasnil. 
Ta popravek izvolite objaviti v zakonitem roku. 

opat

