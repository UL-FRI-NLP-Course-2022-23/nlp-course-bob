Murska Sobota - Ministrica za gospodarske dejavnosti dr. Tea Petrin je med včerajšnjim srečanjem z direktorji pomurskih podjetij in regionalnih gospodarskih in razvojnih ustanov napovedala realno možnost, da letošnja inflacija ne bo presegla 6 odstotkov. 
Poudarila je tudi, da je za gospodarski razvoj pomembno odpiranje delovnih mest, na katerih bodo zaposleni z veliko znanja ustvarjali dodano vrednost. 
Petrinova se je pogovarjala tudi z vodstvi soboške Mure in Radenske, obiskala pa je tudi radgonsko občino.

Za letošnje leto v Merkurju planirajo kar za 108 milijard tolarjev prodaje, to je skoraj dvakrat toliko kot lani. 
K tolikšni rasti bo predvsem prispevala priključitev Kovinotehne, načrtujejo pa tudi povečano prodajo tako v trgovskih centrih kot v veleprodaji. 
Tako nameravajo letos v gradnjo prodajnih centrov vložiti prek 3 milijarde tolarjev. 
V Ljubljani bodo zgradili nov center za oskrbo malih podjetij, center za prosti čas in opremo doma ter Big Bangov center za akustiko in belo tehniko. 
Največji tovrstni center bodo odprli v Mariboru. 
Podoben center za akustiko bodo odprli v Kranju. 
Nove prodajne centre pa bodo začeli graditi na Jesenicah, v Novi Gorici, Krškem, Luciji in Slovenj Gradcu.

Manjši delež predelovalnih dejavnosti

