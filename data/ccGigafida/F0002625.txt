Rojen: 7. 1. 2048

Lestvica tipnega zaznavanja: +3

Roberta Kola so skoraj dve leti vadili najboljši terenci, ekotehniki, topografi, trenerji, psihotehniki in tehniki. 
Vse preizkušnje je dobro prestal in niti za hip ni pokazal kakršne koli osebne slabosti. 
Kadar so naglo menjali razmere, se je pri priči znašel; celo na najhujše strese je odgovarjal preudarno in brez znakov duševne zmedenosti. 
Cuceloglu je dodal listi prostih asociacij tudi ime Ana. 
Kol ni niti trenil z očmi in reakcijski čas se ni podaljšal. 

S takšno filozofijo seveda ni mogel ostati pri podjetju Robot Corporation, kjer so vsi sanjali, da bodo izdelali nekakšnega mehaničnega nadčloveka. 
Da jim ga ne bi bilo treba odpustiti, je kar sam zapustil korporacijo in ustanovil majhno podjetje Robot Hit, ki je izdelovalo mehanične roke za invalide. 
Nosilec je moral v pravem zaporedju napenjati mišice nadlakti, s čimer je premikal mišice prstov in roke. 
Čeprav je posel cvetel, mu drobnjakarsko delo ni bilo všeč. 

Teleroboti prve generacije so hodili, prijemali predmete, govorili, šofirali, posnemali so skoraj vse, kar je počel njihov krmar v svoji kabini. 
Dodajali so jim nove in nove receptorje in izvršilne organe: za tip, vonj in celo bolečino. 
Cuceloglu je v šali dejal: "Dodajte jim še spolne organe; potem bodo zares popolni." 
Toda Nendel ni imel posluha za take šale. 
"Krmar naj spolne potrebe zadovoljuje doma," je odgovoril, "saj bi v telerobotih povzročale nepredvidene motnje, ki bi jih težko nadzorovali." 

"Kot nalašč za gverilsko vojskovanje," je pripomnil eden od vojaških strokovnjakov. 

