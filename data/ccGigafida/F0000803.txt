Ljubljana - V prostorih nekdanje Iskrine tovarne v Ulici Andreja Bitenca v Pržanu je v torek okoli 3. ure zjutraj v prostorih paketne distribucije izbruhnil požar. 
Tam je bil tudi avtomobil, ki naj bi po prvih obvestilih prvi začel goreti, z njega naj bi se ogenj razširil na kontejner, poln vnetljivih snovi, od tam pa naprej po objektu. 
Z ognjem se je spoprijelo 35 poklicnih in 30 prostovoljnih gasilcev, ki so na kraj prihiteli v rekordnem času s 16 posebnimi vozili, z ognjem na montažnih plastičnih konstrukcijah pa so se »tolkli« tja do 10. ure. 
Na kraj so prišli tudi preiskovalci, strokovnjaki iz policijske uprave Ljubljana, vendar za zdaj o vzroku požara še molčijo oziroma pravijo, da preiskava še teče, neuradno pa se že šušlja, da je šlo za požig iz maščevanja. 
Več na 11. strani. 
M. S.

Ljubljana - Zdaj že osmo (ponovoletno) srečanje vodstva Zavoda za zdravstveno zavarovanje Slovenije (ZZZS) s predstavniki medijev, zastavljeno kot celovita poslovna inventura, je tokrat izzvenelo drugače kot v prejšnjih letih. 
Zavod je namreč v finančnem načrtu za tekoče leto prvič predvidel izgubo: dobrih 9 milijard tolarjev.

Od naših dopisnikov

Kar 55 poslancev je glasovalo zanj, 13 proti njemu, šest glasovnic pa ni bilo veljavnih

Rupel je na predstavitvi izpostavil povezavo med državnim in humanitarnim interesom v slovenski zunanji politiki ter poudaril, da bi bilo treba v slovenski zunanji politiki potrditi humanitarne in humane vidike, na katerih je nastala slovenska država in kolikor je mogoče natančno opredeliti slovenski državni nacionalni interes. 
Med prednostne naloge zunanje politike pa je uvrstil vključitev v EU in Nato, večjo odprtost do sodelovanja z ZDA in njihovih naložb, večje odpiranje do Nemčije, Francije, Velike Britanije in Nizozemske, ki bodo odločale o naslednjem krogu širitve Nata.

Več na 2. strani.

