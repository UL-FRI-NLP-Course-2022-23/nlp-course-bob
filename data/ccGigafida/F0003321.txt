Že tradicionalno akcijo, poimenovano Pica kraljica, začenjamo drugače

Evropska ideja po balkansko

Dušan Grča

Danes, v nedeljo, bo Benjamin Barber govoril o konceptu soodvisnosti, Rene Passet o ekonomski in finančni soodvisnosti ter Mireille Delmas - Marty o globalizaciji pravic, je še zapisano na omenjeni spletni strani.

Čokoladni bonbon

Posel ne priznava meja, razdalj, kulturnih in jezikovnih razlik. 
A vendar je nenavadno, da izmed frankofonskih dežel prav Belgija skuša vstopiti v Slovenijo skozi glavni vhod, prek poslov. 
Dobro, Nemci, naš tradicionalni zunanjetrgovinski partner, so se izmozgala v vzhodni Nemčiji in žilavega zalogaja še niso prebavili. 
Avstrijci pri nas kupijo kaj malega, večinoma pa le dajejo lažne informacije o namenih in z njimi preizkušajo odziv politike in javnosti. 
Italijani največ poslujejo na Primorskem, kjer se počutijo bolj domače. 
Nemcev torej od nikoder, Francozov še manj, Američani bi najprej od nas radi denar za oboroževanje in nato za članstvo v Nato, potem bodo pa videli ... 
Zakaj prav Belgijci, tisti tihi ljudje blede kože in z rdeče-belimi avtomobilskimi registracijami, ki poleti v Dalmaciji sede v senci in prebirajo debele knjige z nerazumljivimi naslovi in še med seboj poredko spregovorijo kakšno grleno besedo?

Diplomacija kot podnajemnica

Beograd najbolj skeli zgodba iz Londona, ki so jo po besedah jugoslovanskega veleposlanika Vladeta Jankovića po nepotrebnem zakuhali v Sarajevu, ker po njegovem pobirajo »oderuško najemnino za stavbo, ki jo je že v 19. stoletju kupila tedanja Kraljevina Srbija«. 
Mirjana Živković, pomočnica direktorja za premoženjsko-pravne zadeve jugoslovanskega zunanjega ministrstva, pravi, da so bili tudi zavoljo spremenjenih razmer prisiljeni zapreti 13 veleposlaništev v diplomatsko manj zanimivih državah, kot sta denimo Gvineja in Tanzanija.

En dan po tem, ko je v Indiji svojo mirovno misijo zelo optimistično sklenil Colin Powell, je Indija javno pozvala Pakistan, naj obrzda svoje teroriste, sicer se bodo odnosi med državama nevarno poslabšali. 
Lal Krišna Advani, številka dve v indijski vladi, je dejal, da govori pakistanskega predsednika Perveza Mušarafa niso dovolj: »Videti moramo, ali se bo končala infiltracija teroristov čez meje, ali bodo prenehali dobivati orožje in zatočišče. 
Indija se bo o svojem nadaljnjem ravnanju odločila na podlagi takih odgovorov.«

V Washingtonu menijo, da se bo znesek gibal okrog 400 milijonov dolarjev. 
V naslednjih desetih letih naj bi prispevali 14,6 milijarde dolarjev. 
Nekaj afganistanskih predstavnikov pa je dejalo, da bi za obnovo potrebovali vsaj trikratnik te vsote. 
Današnji dan bo Powell preživel na srečanjih z japonskimi in mednarodnimi predstavniki.

Peking - Prvo na Kitajskem klonirano tele, katerega zarodka niso uvozili iz druge države, je umrlo v petek zvečer, in sicer le malo več kot uro po rojstvu. 
Mlado govedo Weiwei, težko 62 kilogramov, se je rodilo s carskim rezom v pokrajini Šandong na vzhodu Kitajske pod strogim nadzorom članov kitajske znanstvene akademije. 
STA

Marka je vendarle marka. 
Negotovost po uvedbi evra je primerjal s časom po Titovi smrti, ko je nekdanje Jugoslovane skrbelo, kaj bo s SFRJ - ali bodo prišli Rusi ali Američani. 
»Zaradi tega magičnega papirčka s podpisom guvernerja Bundesbanke smo najhujšim sovražnikom prodajali bencin in strelivo,« je dodal.

Zmagal le na sodišču ...

Rickardsson je bil najhitrejši že na prvi progi in prednost ohranil tudi pri končni razvrstitvi. 
Za njim se je po prvi vožnji uvrstil Avstrijec Lukas Grüner, ki je premagal Koširja, a je slovenski favorit na koncu pridobil trinajst stotink prednosti. 
»Zelo zanimivo je bilo spet tekmovati v klasičnem veleslalomu. 
Z drugim mestom sem spet dobil dragocene točke v skupnem seštevku. 
Še posebej sem vesel Knafljevega uspeha, ki se vrača v staro formo,« se je veselil srebrni s SP v tej disciplini, ki je na italijanskem snegu obogatil svojo zbirko letošnjih »stopničk«. 
Knafelj, ki je bil po prvi preizkušnji 18., je izkoristil sebi ljubo trdo progo in velike razdalje med vratci, kar je povzročalo precej težav specialistom za paralelne discipline. 
»Drugi nastop se mi je povsem posrečil, škoda le, da nisem podobne predstave pokazal že v prvem,« je obžaloval Knafelj, ki je za zmagovalcem zaostal za 1,82 sekunde, in dodal, da mu bo ta rezultat gotovo dal polet v naslednjih tekmah. 
Že danes bo nastopil v paralelnem veleslalomu.

Velenje - Gregor Komac, Petra Dermastija in Biljana Todorovič so se med posamezniki uvrstili v osmino finala mednarodnega prvenstva Slovenije v namiznem tenisu za člane. 
Posebno pohvalo si zasluži Komac, ki je bil najprej uspešen v petkovih kvalifikacijah, včeraj pa je bil boljši od enega najboljših evropskih mladincev Nemca Christiana Süssa in Slovaka Jaromirja Trukše, zmagovalca 1. 
OP Slovenije v Velenju. 
Danes se bo Komac ob 9. uri v osmini finala pomeril z Madžarom Lehlom Demeterjem, ki je poskrbel za največje presenečenje, saj je bil s 4:3 boljši od 1. nosilca Rusa Maksima Šmireva (63. na svetu). 
Vsi drugi slovenski igralci - Gregor Škafar, Mitja Horvat, Janez Petrovčič, Gregor Kocuvan, Saša Ignjatovič in Žiga Jazbec - so izpadli že v 1. kolu. 
Najbliže napredovanju je bil Petrovčič, ki je proti Valižanu Ryanu Jenkinsu vodil s 3:1 v nizih, nato pa imel v 5. nizu 4 zaključne žogice (10:7 in 13:12), v 6. nizu eno (10:9), v 7. pa tri (10:8 in 11:10), a Preserec tega ni izkoristil. 
Pri članicah kaže pohvaliti tudi Martino Safran, ki se je v osmini finala odlično upirala 1. nosilki Madžarki Petri Lovas. 
Med dvojicami sta se v polfinale uvrstila para Dermastija-Helena Halas in Todorovič-Safran. 
Uroš Šemrov

Ruhpolding - Pika na i več dni trajajočemu živahnemu biatlonskemu dogajanju na Bavarskem je bila nedvomno sinočnja večerna tekma pod žarometi, ob kateri je 15.000 gledalcev neizmerno uživalo, na vrhu pa pozdravilo Norvežanko, poročeno s Francozom, Liv Grete Poiree, očitno najresnejšo tekmico prej nedotakljive Magdalene Forsberg. 
Do popolne veselice je manjkala le še nemška uvrstitev na stopničke. 
Seveda pa so bili tako posebej razposajeni tudi norveški navijači - še nikdar jih ni bilo v Ruhpoldingu toliko kot letos - cmok pa se je zataknil v grlu Slovencem. 
Z medlim 44. mestom kot našo najboljšo uvrstitvijo včerajšnjega večera ...

Od našega poročevalca

Živahno petdnevno dogajanje v osrčju Bavarske, kjer se je na biatlonskih tekmah od srede do včeraj skupaj zbralo že prek 50.000 gledalcev, se bo danes končalo: ob 10.15 z moškim zasledovanjem, uro pozneje še z ženskim. 
Počitka pa ne bo, saj je že v torek uradni trening v Anterselvi, prizorišču zadnje tekme prestižne nemško-italijanske turneje kot tudi zadnjega testa pred najpomembnejšim nastopom leta: OI februarja v Salt Lake Cityju.

Berchtesgaden - Sonja Nef vzroke za poraze redkokdaj poišče zunaj sebe, v Berchtesgadnu pa je bila po četrtem mestu jezna kot ris. 
Pa ne le zato, ker je po poldrugem letu ostala brez zmagovalnih stopničk, temveč zaradi proge, za katero je dejala, da ni vredna imena svetovnega pokala. 
»Prav na nobenem delu ni bilo mogoče pokazati pravega veleslalomskega znanja,« je bentila prva poraženka šestega veleslaloma sezone.

Te dni mineva natanko 35 let od prvih tekem v tem svetovnem pokalu, ki ni postal pojem le v športnem svetu, marveč tudi vzor za mnoge tekmovalne nize - v smučanju samem, a tudi v drugih panogah. 
Prvo preizkušnjo v tem okviru so opravili 5. januarja 1967 v Berchtesgadnu (na istem pobočju, na katerem so včeraj tekmovala dekleta v veleslalomu). 
Bil je slalom, v katerem je zmagal Avstrijec Heini Messner, za katerega je to ostalo tudi edino prvo mesto v tej konkurenci. 
Na štartu je bilo 78 tekmovalcev iz 15 držav. 
Killy je zasedel 4. mesto, med našimi pa je bil najboljši Peter Lakota - kot 46. 
Dan pozneje so tekmovali še v veleslalomu, ki se je končal z zmago Francoza Mauduita, najhitrejši med našimi, Andrej Klinar, pa je bil 58.

Njegov profil Norega bombaša je kasneje zaslovel kot eden najbolj natančnih v zgodovini.

Ste bili kdaj panker, poslušali pank in plesali pogo, divji bojni ples simpatičnih bitij, utopičnih idealistov, ki so prepričani, da je osebni izraz edini pomemben, da so pojmi, kot so moč, oblast, kapital, sistem, red, družbena pozicija, stratifikacija, segregacija ... popolnoma odveč in škodljivi, kolikor se jih znotraj družbe tudi da definirati.

kaj kolo SUV

Luka Dekleva Humar

Vino 1

Vino 3

- Na spletnih straneh Sklada za izgradnjo nove pediatrične klinike z naslovom www.trzinka.si/skladpk med zapisi dogodkov v letu 1997 najdemo tudi naslednjega: Glede na to, da je bila v juniju podpisana pogodba z Birojem 71 in partnerji za pripravo idejnega načrta in ostalih načrtov in je rok za izvedbo šest mesecev, je pričakovati, da bi v naslednjem letu lahko začeli priprave na gradnjo. 
Če bo šlo vse po načrtih, bo nova bolnišnica za hudo bolne otroke iz vse Slovenije zgrajena do leta 2003.

- Minister za zdravstvo prof. dr. Dušan Keber se februarja 2001 sicer ni želel pridružiti tistim, ki so že večkrat »napovedali« začetek gradnje, kljub temu pa je bil optimističen in izjavil, da je »prepričan, da se bo gradnja začela letos«.

Vloga preste v svetovni politiki

Mitja Meršol

Besedilo Milena Zupanič, fotografije Blaž Samec

Poliestrska plošča, v katero je položena žival, nastane namreč z večkratnim ulivanjem tanjših plasti. 
Pred ulitjem naslednje plasti se mora prva skorajda posušiti. 
»Ne preveč in ne premalo,« pravi Lado Škrjanec, ki se je pri izdelovanju 1600 plošč v slabih treh desetletjih tega postopka res že dodobra naučil. 
Vse ne uspejo, tako da jih je v resnici ulil mnogo več. 
Večinoma ima samo po en primerek vsake vrste živali, le tako številčnih, kot so majski hrošči, mušice, nekateri pajki, ima več. 
Tudi škorpijonov ima več. 
»Ko so prijatelji in znanci izvedeli, kaj delam, so mi začeli prinašati razne živali, mrtve in žive. 
Imam škorpijone iz Dalmacije, pa tudi iz Iraka, Irana in Tunizije. 
Kmet iz sosednje vasi mi je prinesel dve komaj skoteni podgani, dobivam kuščarje, žabe, kakšne posebne pajke. 
Najbolj sem ponosen na živalice, ki jih ne vidiš vsak dan, takšni so komaj izleženi pajki, mravlja v različnih stopnjah razvoja od jajčeca do odrasle živali, na še neposušeno poliestrsko ploščo sem ulovil vinske mušice, ravnokar izležene komarje.«

»Res sem večkrat na glas razmišljal, da bo treba počasi nehati. 
Če izvzamem lepe strani, je zraven veliko stresa in žrtvovanja samega sebe. 
A vsakič znova se v meni zasidra motiv, ki je močnejši od dejstva, da za te dirke žrtvujem zasebnost.« 
Miran Stanovnik ima zanje prav poseben motiv. 
»Biti čim boljši tudi v slabših okoliščinah! 
In se približati tisti meji, ki je še na razmeroma varni strani. 
»Bolj se ji bližam, bolj sem zadovoljen. 
A slediti meji in ostati na varni strani - to je prava umetnost.« 
Vedno mu ne uspe. 
Lani počena medenica. 
Da bi končal dirko? 
Ni govora! 
Mazohizem? 
»Ko rečem, da ni možno nadaljevati, takrat res ni mogoče. 
Vsak, ki me pozna, ve, da druge poti ni bilo. 
In tega ne delam zaradi sponzorjev, ampak zaradi sebe, zaradi svoje vesti.« 
Verjame v znamenja, ki ga bodo pravočasno opozorila, da mora odnehati. 
Morda bo to poškodba. 
Morda pa le tisti klic, ki bo povedal, da so v življenju druge stvari, ki tudi izpolnjujejo in zadovoljijo človeka. 
Tudi takega garača, kot je Miran Stanovnik.

Soseda je namreč z izposojenim termometrom merila vročino otroku v debelem črevesu in tudi vrnila neumitega in nerazkuženega. 
Mislim, da je v tem primeru res vsak komentar odveč...

Zmožnost učinkovitega lajšanja bolečin in drugih simptomov pri nekaterih kroničnih in akutnih boleznih je ena od uporabnih lastnosti marihuane, ki so jo v zdravilstvu uporabljali že dobri dve tisočletji pred našim štetjem. 
V minulih desetletjih so uporabo marihuane v medicinske namene uvedli v številnih državah po svetu, med drugim v Kanadi, v nekaterih državah ZDA, v Švici, na Nizozemskem, v Avstriji, Nemčiji, Veliki Britaniji, Belgiji. 
Ponekod se na uvedbo možnosti zdravljenja z marihuano še pripravljajo ali je še na ravni preizkušanja. 
In medtem ko je ponekod mogoče kanabis ali njegov koncentrat v obliki tablet dobiti že z receptom, pacientom pa je dovoljeno celo gojenje indijske konoplje za lastno medicinsko uporabo, se morajo bolniki v Sloveniji, tisti, ki marihuano že uporabljajo za lajšanje zdravstvenih tegob, ponjo podajati na črni trg.

Ker je že dolgo znano, da kajenje marihuane ali zaužitje njenih izvlečkov blagodejno učinkuje med drugim pri zmanjševanju tresavice in krčev ter povečevanju apetita pri multipli sklerozi, da kanabis blaži slabost in bruhanje pri kemoterapiji, da pomaga lajšati bolečine pri artritisu in migreni, da preprečuje izbruh astmatičnih napadov, pomaga pri lajšanju prehrambnih težav obolelim za aidsom in še marsikaj, so se po svetu razvila dokaj močna gibanja bolnikov in strokovnjakov za uveljavitev marihuane v medicinske namene. 
Med njimi je tudi Združenje za medicinsko marihuano (ACM - Association for Cannabis as Medicine), ki so ga leta 1997 ustanovili splošni nemški, švicarski in avstrijski zdravniki, pacienti, farmacevti in drugi, ki se zavzemajo za uveljavitev kanabisa kot zdravila. 
Med člani združenja - zdaj ima več kot 700 privržencev - so v letih 1997/98 izvedli anonimno anketo, ki je pokazala, da številni uporabljajo marihuano za lajšanje težav pri multipli sklerozi, poškodbah osrednjega motoričnega sistema, aidsu, raku, kroničnih bolečinah, epilepsiji, depresiji, artritisu, astmi in drugih boleznih, nam je povedal zdravnik Franjo Grotenhermen, predsednik IACM - mednarodne organizacije s sedežem v Kölnu, ki je nastala leta 2000 in združuje izključno strokovnjake, medtem ko lahko pacienti postanejo njihovi pridruženi člani.

V mešanici različnih arom niti izkušen strokovnjak za parfume praviloma ne prepozna več kot štirih posameznih sestavin. 
Arome se ne seštevajo matematično, ampak se prekrivajo, druga drugo nevtralizirajo ali se glede na odmerek spreminjajo iz smrdljivca v dišečo snov. 
V belem sauvignonu z Loire je molekula, ki v koncentraciji 0.0001 smrdi kot mačji urin, razredčena za stokrat pa po ribezu.

Siromašna kuhinja

Britanski železniški koncern First Great Eastern, ki obvladuje železniški promet južne in jugovzhodne Anglije, je v sredo oznanil, da bo na svojih železniških postajah že v kratkem uvedel ukrepe zoper naraščajoči vandalizem. 
V večernih in nočnih urah, ko v bližini ni policistov, ki bi varovali prodajalce kebaba in vozovnic, bodo med peroni po novem odzvanjale najbolj osladne melodije Beethovna in Mozarta, začenši z Malo nočno glasbo . 
Koncernu po besedah njegove predstavnice za tisk ne gre za to, da bi vandale, ki so že po definiciji brez posluha, prevzgojili. 
Terapevtskega učinka ni. 
Edino, kar zares šteje, je, da se ob klasični glasbi čim prej poberejo s postaje.

http://www.nationalpost.com

Jaša Drnovšek

založba Goldmann Verlag, 1992

In zdaj tisto najbolj zanimivo - v zadnjih dveh desetletjih smo priča izredno zanimivemu obratu v kulinariki in prehranjevalnih navadah. 
Ko je razviti svet (z nami vred) po drugi svetovni vojni stopil v nekakšno družbo izobilja, so jedi velikih praznikov, ki so bile včasih v najboljšem primeru na krožniku le v nedeljo, postale del vsakdanjika. 
Tisti, ki so v mladosti izkusili pomanjkanje ali celo lakoto, so to dojeli kot blagoslov. 
Kar ozrite se okrog in poglejte ljudi, ki so doživljali drugo svetovno vojno ali prva suha leta po njej - skoraj ga ni, ki ne bi vsak dan vsaj enkrat jedel meso. 
Začelo se je zaradi lažjega dostopa do te hrane, potem je moč navade naredila svoje. 
Toda zaradi načina življenja takšnih jedi in sestavin danes ne potrebujemo v takšnih količinah kot včasih. 
Zato se situacija prav humorno obrača. 
»Vladajoči razred«, se pravi tisti, ki ima znanje, zavest in višji standard, se večinoma prehranjuje brezmesno in z ribami, ljudstvo pa z mesom. 
»Šnicl« ima pri marsikom že kar negativni prizvok. 
Ali zgodovina začenja nov krog? 
Mogoče, vendar je še nekaj zanimivosti, ki tudi to teorijo postavljajo na glavo. 
Nadaljevanje prihodnjič ...

Nobelov nagrajenec za ekonomijo prof. dr. Joseph Stiglitz, ki je bil sredi decembra le nekaj dni po podelitvi visoke nagrade na obisku v Sloveniji, kjer je imel predavanje na ljubljanski ekonomski fakulteti, je bil gost slovesne večerje, ki sta jo uglednemu gostu v čast v restavraciji JB priredila direktor Ljubljanske borze dr. Draško Veselinovič in magistra Mili Kus, direktorica borznoposredniške družbe eBrokers, ki v naši državi zastopa investicijsko družbo The Brookdale Group, kjer je profesor Stiglitz (z njim sta pripotovala tudi predsednik uprave dr. Howard Golden in njegov namestnik Andrew Weiss) predsednik nadzornega sveta. 
Mili Kus je bila rojena v Kanadi slovenskim staršem, v Torontu je vodila Slovensko posojilnico in hranilnico, leta 1993 se je kot strokovnjakinja za privatizacijo preselila v Slovenijo, postavila na noge družbo eBrokers in si za namestnika omislila Davorja Dubokoviča, brata fotografskega mojstra Dejana Dubokoviča. 
Je pa Mili med počitnicami na otoku Ižu spoznala domačina Slavka, ki zdaj kot njen mož komaj čaka, da se v Sloveniji konča privatizacija, saj bo takrat žena še zadnjič napolnila kovčke in se preselila v Dalmacijo.

Je bil pa decembra v Washingtonu krščen tudi mali Slovenec Aleksander Aron, ki sta mu srečo namenila že legendarni slovenski bančni strokovnjak pri Svetovni banki dr. Boris Pleskovič in šestnajst let mlajša Barbara Kenda (v prijaznem pismu je zapisano, da je razlika v letih po mnenju dr. Pleskoviča idealna, saj je bila tudi Jacqueline Kennedy Onassis šestnajst leta mlajša od Johna F. Kennedyja). 
Dr. Barbara Kenda živi v Ameriki že več kot deset let, tam je dosegla najvišje akademske naslove s študijem arhitekture, letos pa jo je doletela še posebna čast, saj je dobila mesto znanstvenice v Dumbarton Oaksu, oddelku univerze Harvard v Washingtonu. 
Potem se bo vrnila na svoje stalno delovno mesto na arhitekturni oddelek Univerze Notre Dame. 
Dr. Kendova, ki je tudi odlična smučarka in pianistka, je naredila potezo za zgled. 
Ni namreč pozabila, da ji je pred desetletjem dr. Jože Bernik (kandidat za predsednika države na volitvah pred petimi leti) kot takratni predsednik Svetovnega slovenskega kongresa odobril denar za nakup letalske vozovnice do Amerike. 
Denarno pomoč je povrnila v upanju, da jo bodo spet dali kakšnemu mlademu slovenskemu znanstveniku.

Novi minister za evropske zadeve in nekdanji VOPS (tako je imel skrajšan naziv kot vodja ožje pogajalske skupine Republike Slovenije za pristop k EU) dr. Janez Potočnik je deloven mož in asket od glave do pet, saj si vsako jutro nabije energijo s posebnim tibetanskim telovadnim programom, izjemno rad ima odbojko, za rahlo slabost pa mu štejejo dokaj strastno igranje taroka, kar pa je že dobri vojak Švejk označil za prednost dobrega politika, ki se mora izkazati takrat, ko ima v rokah slabe karte. 
Sicer pa je dr. Janez Potočnik verjetno tako uspešen pogajalec, ker je rojen v Kropi, kjer kovaški izdelki nikdar ne nastanejo zlahka. 
Ženo Jožico si je našel v bližnji Kamni Gorici, živi pa v Ljubljani, bolj moker kot suh, kajti s hišo, v kateri živi in jo je kupil od podjetja Reality, so same težave, saj v kleti stalno zamaka. 
Zanimivo, da je bil eden od odločilnih mož v podjetju Reality Domen Kordež, brat predsednika uprave kranjskega Merkurja Bineta Kordeža, ki je bil rojen v Kropi istega leta (1958) kot dr. Janez Potočnik.

Točno na današnji dan pred letom dni (20. januar 2001 je bila sobota) je nadzorni svet SKB banke sprejel odločitev o strateškem partnerju. 
Izbrali so francosko banko Société Générale, zato je kmalu zatem prva slovenska bankirka predsednica SKB banke Cvetka Selšek dobila v upravo banke še Francoza Bernarda Koeniga. 
Ta se je po vzoru svojega sonarodnjaka in soimenjaka nekdanjega predsednika uprave družbe Revoz Bernarda Coursata takoj začel učiti slovenskega jezika, tako da je zbrane goste (med številnimi finančnimi in bančnimi ugledneži je bil tudi Rudi Gabrovec, ministrski svetnik za področje gospodarstva, nekdaj šef Ljubljanske banke v New Yorku, ki se spozna tudi na odlično kulinariko, saj redno obiskuje imenitno gostilo Pri Majdi v Ospu) na ponovoletnem sprejemu banke pred dnevi v ljubljanskem hotelu Slon nagovoril v razumljivi slovenščini. 
Zanimivo, da je uradni jezik v SKB banki angleščina, nad prevodi pa skrbno bdi anglistka (kot prevajalka je spoznala že številne ugledne tuje državnike, saj dela tudi za državni protokol) Marta Biber Slapar, ki ima v Ljubljani z možem Janezom šolo za tuje jezike Lingo, kjer je med najbolj marljivimi učenkami (trenutno francoščine) prav predsednica uprave SKB banke Cvetka Selšek.

Veliko je bilo že napisanega o svetovnih religijah, a obstaja tudi nekaj manj znanih, neverjetnih dejstev. 
Hindujci so nekoč verjeli, da prinaša nesrečo, če se moški poroči v tretje. 
Zato so se pogosto v tretje poročili z drevesom in ga potem sežgali. 
Tako je bil moški spet prost in se je lahko poročil še četrtič. 
Indijci in Indijke, ki si želijo otroka, pa svoje želje zašepetajo v uho sveti kravi.

Če Anglež ne razume, kar mu pravite, bo rekel, da » nehajte govoriti v grščini«. 
Grk bi o taki stvari dejal, da mu nehajte praviti po kitajsko. 
Kitajec, nasprotno, bi rekel, da se mu vaše besede » zdijo kot Budov strežaj - tri metre visok, katerega glave ne more doseči«. 
Poljak bi se pritožil, da » posluša turško pridigo«, Francoz pa bi potarnal, da mu » nehajte govoriti v stari hebrejščini«. 
Jud bi dejal, da »nehajte trkati po čajniku«.

Na gladko mizo v krogu razporedimo vse črke abecede in številke od 1 do 9. 
V sredino položimo listka z napisanima DA in NE, med njiju poveznemo tanek kozarec. 
Sodelujoči se komaj zaznavno dotikajo njegovega roba z blazinico sredinca, z mezinci se dotikajo drug drugega. 
Po kratki koncentraciji kozarec zadrhti in se premika (ko smo zastavili vprašanje) od črke do črke ter tako napiše odgovor.

Pri tem načinu spiritiziranja nikoli ne smemo klicati določene osebe. 
Zato, ker ne vemo, na katerem nivoju je trenutno, v kakšnem stanju - in ali se ni morda že ponovno utelesila. 
Predvsem ne sodelujmo pri eksperimentih pod vplivom alkohola ali kakih drugih pomiril ali poživil. 
Poskus vam bo uspel, če boste prej prižgali svečko, potem pa, ko boste že naredili razumski vakuum (da ne boste mislili na nič), preprosto počakali, da se bo oglasil kdo, ki želi sporočiti kaj resnega. 
Sam se bo predstavil in povedal, zakaj išče možnost stika s to razsežnostjo. 
Ne jemljite spiritizma kot igrico, zavedajte se, da lahko z vztrajnim poskušanjem, da bi pripeljali nekoga v naš svet, povzročite zelo neprijetne občutke njemu - pa tudi sebi. 
Kak pa je videti bolj kvaliteten stik z entiteto?

Štiriindvajsetletna Šakira, ambiciozna kolumbijska popikona z latinsko očarljivostjo, ima vse potrebno za svetovno zvezdnico. 
Ne le da nastopa z velikani popglasbe Michaelom Jacksonom, Carsonom Dalyjem in drugimi, ampak se pojavlja tudi v branih revijah ( Newseek, Time, People, Cosmopolitan ali Talk ). 
»Kot duh sem, ki je vsepovsod pričujoč.« 
Po albumu, nagrajenem z grammyjem ( Donde estan los ladrones? ), je zapeljiva lepotica izdala še različico v angleščini ( Laundry Sevice ). 
Pralnico je ob pomoči zanesljivega slovarja »prevedla« sama, nadaljnje znamenje njenega skokovitega razvoja pa je njen nadpovprečni življenjski slog, pravijo posmehljivci. 
Pobarvana svetlolaska pravi, da najraje potuje z letalom, kajti takrat lahko opravi vse, česar na Zemlji ne zmore. 
Namreč, je, spi, piše in razmišlja.

Miha Velikonja, doma iz Gorice, dvaintridesetletnik, je svoje dekle Jesenko našel v Ljubljani. 
Usodna pa je bila še ena obojestranska strast - motorji. 
Jesenka, tridesetletnica, pravnukinja glasbenice profesorice Vide Hribar Jeraj, ki bo četrtega maja dopolnila slavnostnih sto let, je prej delala kot zdravstvena tehnica v zobni ambulanti. 
Miha, resen fant, ima kar dve podjetji: turistično agencijo, ki dela s polno paro od spomladi do jeseni, in podjetje za vodenje računovodstva.

Sladoledar, ki smuča gol do pasu!

Prepričali smo se dva dni pozneje na vrhu Fertazze. 
»Leta 1989 sem doživel hud trk na smučišču pri Arabbi. 
Za četrt ure sem izgubil zavest. 
Odtlej sem imel težave. 
Avgusta 1991 sem na lepem brez razloga padel v nezavest in popolnoma oglušel na desno uho. 
Zdravniki so odkrili krvni strdek v moji glavi. 
Zabičali so mi, da ne smem več ne smučati ne plavati, da ne smem v gore in da moram jemati zdravila. 
Bil sem ves omotičen in sploh nisem mogel normalno hoditi. 
Kako leto sem se bolj plazil kot bil na nogah. 
Potem pa sem se takega življenja naveličal in sklenil, da raje umrem živ kot na postelji. 
Nekega mrzlega dne sem se odpravil pripravljat drva pred hišo. 
Po daljšem zadrževanju na mrazu sem ugotovil, da se počutim bolje. 
In tako sem začel stopnjevati lastno zdravstveno terapijo. 
Začel sem hodit nag v gozd, pred kakimi šestimi leti pa sem spet stopil na smuči. 
In zdaj počnem vse ravno nasprotno od tistega, kar so mi zabičali zdravniki. 
Ne jemljem več zdravil, vse dneve smučam visoko v hribih, do 15. oktobra sem še plaval v bližnjih jezerih, kjer ima voda le nekaj stopinj Celzija,« je sredi januarja za Nedelo na 2100 metrih nadmorske višine mirno, skoraj pol ure in brez kurje polti pripovedoval Emanuele Fattorel. 
Mraz mu koristi, je prepričan. 
Nosi rokavice, saj se njegove dlani hitro ohladijo. 
Toda prsni koš si natre s snegom. 
Navkljub temu je njegovo telo toplo, medtem ko druge zebe v puhovkah. 
Tako pomanjkljivo oblečen brez zadrege smuča na 20 stopinjah pod ničlo. 
Njegov rekord je minus 29.

