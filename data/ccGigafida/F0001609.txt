1869 Rodil se je ameriški arhitekt Franc Lloyd Wright, oče funkcionalne arhitekture (umrl leta 1959).

Foto Primož Zrnec

Črna štorklja se v ujetništvu le redko razmnožuje, v naravnem okolju pa ji je pred leti grozilo celo izumrtje. 
Mladič črne štorklje (Ciconia nigra), ki se je v ljubljanskem zoološkem vrtu na začetku maja zvalil paru te izredno redke in zaščitene ptice, je včeraj, žal, poginil. 
Ugotovili so, da je imel zlomljeno krilo, vzroka za zlom pa ne vedo. 
Mladiča z materjo smo fotografirali minuli petek, ko so gnezdo pobožali prvi sončni žarki. 
Za kratek čas se je že postavljal na svoje noge in radovedno pogledoval proti ribniku v obori. 
Zanj sta še vedno skrbela starša, ki sta mu v gnezdo prinašala hrano in pazila, da se mu kakšen vsiljivec ne bi preveč približal. 
Konec meseca bi bil malček že dovolj velik, da bi se tudi sam odpravil na lov za kakšno ribico v bližnji bajer. 
V zoološkem vrtu jim je seveda žal za njim, tolažijo pa se s tem, da so zdaj ugotovili, kateri samec in samica sta voljna za paritev. 
Zanimivo je, da je mladič črne štorklje prav tako bel kot so potomci njene bele sorodnice, zato jih je skoraj nemogoče ločiti, je povedala Irena Pavlin, ki v zoološkem vrtu skrbi za ptice. 
P. Z.

Celinski travniki so ohranjeni, na kraških pa ne pasejo več - Nad gozdno mejo v Alpah blizu sto rastlin na sto kvadratnih metrih

Kaj sploh je travnik? 
Botaniki ga opredeljujejo kot poljedelsko površino, ki je daljše obdobje porasla s travami in drugimi zelmi in jo redno kosijo. 
Angleški publicist Noel Kingsbury je v svoji knjigi The New Perennial Garden (Novi vrt trajnic) zapisal, da so najlepši travniki na revni zemlji. 
To potrjuje že prej navedena misel o slikovitih kraških travnikih, dodatno pa jo utrdi ugotovitev prof. Wrabra, da je »najbogatejša travniška združba pri nas najbrž združba vedno zelenega šašja v Alpah nad gozdno mejo. 
Tam lahko na sto kvadratnih metrih najdemo kar blizu sto vrst rastlin.«

Akrobat in lisica

Če odromate na spletno stran časopisa, ki ga držite v rokah (http://www.delo.si/), lahko z nje vsak dan poberete okleščen izvleček v elektronski obliki. 
Ko datoteko prenesete na svoj računalnik, vidite, da ima končnico PDF (kratica za Portable Document Format ). 
Poskusite jo odpreti in če se novice ne bodo prikazale, marveč boste lahko le prebirali obvestilo o napaki, potem vam manjka poseben program za branje tovrstnih datotek. 
Program se imenuje Adobe Acrobat Reader in dobite ga na naslovu http://www.adobe.com/prodindex/acrobat/readstep.html. 
Nič vam ni treba plačati, pa ga lahko poslej veselo uporabljate. 
Dostikrat vam bo prišel prav: ameriška birokracija ima v tej obliki v uporabo in ogled postavljene razne obrazce, tudi pri nas najdete v tej obliki precej zakonov, da o »plonklistkih« ne govorim.

Pri Adobu pravijo, da ima čitalnik že več kot štirideset milijonov uporabnikov, kar obliko PDF postavlja za upoštevanja vreden standard na tem področju.

Zakaj Indijanci niso pokorili Evrope

Diamond je diplomiral iz biokemije na Harvardu in doktoriral iz filozofije na Cambridgeu. 
Na Harvardu je tudi predaval, od leta 1966 pa je bil profesor na kalifornijski univerzi UCLA. 
Je znanstveni sodelavec več drugih ustanov, lani pa je dobil Pulitzerjevo nagrado na najboljšo knjigo v kategoriji general non-fiction.

Kot razlaga, so nalezljive bolezni, ki so pobile veliko Indijancev, izbruhnile na gosto poseljenih območjih. 
Takih je bilo v Evraziji neprimerno več kot v Ameriki. 
Gosto naseljenost je omogočilo udomačevanje rastlin in živali, domače živali pa so bile prenašalke bolezni, iz katerih so se razvile epidemije gripe, ošpic ali tuberkuloze.

Domače živali in rastline so dajale veliko več kalorij na hektar kot divja okolica, kjer večina rastlinstva in živalstva ni užitna. 
Gostota kmetov bi lahko bila deset do stokrat večja kot lovcev. 
Domače živali so zrevolucionirale promet in kmetijsko tehniko. 
Posledica presežka pridelkov sta bila razredna, centralizirana družba in razcvet obrti. 
Obrtnikom se ni bilo treba več ukvarjati s pridelavo hrane zase, temveč so se lahko »posvetili izboljšavi pisave, mečev in topov,« pravi Diamond. 
V gosto naseljenih in številnih družbah so se izumi hitro prenašali in ni bilo nevarnosti, da bi bilo znanje in spretnosti pozabljene.

Oblekel tudi hišo v Benetkah

