Zahteve enih in drugih so si torej diametralno nasprotne, vendar se v eni nevralgični točki ujemajo. 
Oboji želijo spremembe v zvezi z najvišjim organom upravljanja, to je pri obeh televizijah televizijski svet. 
Češke novinarje moti, da je njihov devetčlanski svet sestavljen samo iz predstavnikov, ki jih predlagajo parlamentarne stranke, čeprav sami neposredno ne smejo biti njihovi člani, slovenske pa, da njihov svet, čeprav sestavljen večinoma iz predstavnikov civilne družbe, nikomur pravzaprav ne odgovarja za svoje odločitve, še najmanj civilnodružbenim ustanovam, ki so jih v svet delegirale.

Brane Maselj

Glavni usmerjevalec pristopnega procesa sodi, da imajo kandidatke še nekaj problemov pri izpolnjevanju političnih kriterijev, pri čemer je posebej omenil položaj Romov, vtem ko na ekonomskem področju hitro napredujejo. 
Verheugen, ki je med značilnostmi naslednje faze širitvenih pogajanj posebej poudaril diferenciacijo kandidatk in možnost dohitevanja hitreje napredujočih držav, se je zavzel za večjo elastičnost pristopnega procesa, ki bi jo lahko dosegli s prehodnimi obdobji.

