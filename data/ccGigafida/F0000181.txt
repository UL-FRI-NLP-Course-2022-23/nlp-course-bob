Bluza

Krilo na pas

UVOD

Na začetku velja omeniti, da je zasluga gospe Ksenje Khalil, nekdanje tajnice Zveze kulturnih organizacij v Črnomlju, da sem se najprej leta 1986 in ponovno leta 1990 lotila zbiranja gradiva o oblačilni kulturi srbskega prebivalstva v Bojancih, Marindolu, Miličih in Paunovičih, kjer se je večina ljudi ob popisu iz let 1890 in 1981 (Sta to pravi letnici?) opredelila za srbsko narodnost (Hudelja 1982: 73, cit. po: Dražumerič 1987: 214, 215). 
In da sem dopolnila podatke o noši v bližnji Perudini pri dveh in v Žuničih pri eni pravoslavni družini srbskega izvora. 
Moja zahvala velja še sodelavkama te knjige, akademski kiparki Evi Lenassi, ki je risala rekonstrukcijske skice in deloma tudi kroje po originalnih oblačilih, in akademski slikarki Jani Dolenc za rekonstrukcijske slike moške in ženske pražnje in delovne noše po ustnih pričevanjih in ohranjenih oblačilih. 
In ne nazadnje Javnemu skladu Republike Slovenije za kulturne dejavnosti oziroma samostojnemu strokovnemu svetovalcu za folklorno dejavnost dr. Bojanu Knificu, ker se je zavzel za izdajo tega dela. 
Obenem je kot urednik tudi skrbno prebral rokopis in dodal tehtne pripombe, ki sem jih v celoti upoštevala. 
Zahvaljujem se vsem, že v prvem delu poimensko navedenim zasebnikom in sodelavcem ustanov, ki so mi kakor koli pomagali pri nastajanju te knjige. 

V Stanojevićevi enciklopediji iz leta 1925 piše predvsem za Marindol, da je »brežuljasti kraj u Hrvatskoj, oblast primorsko – krajiška, srez Karlovac /…/ naselil v prvi polovici 16. stoletja general Lenković z Uskoki z Velebita, od katerih je bila polovica pravoslavnih«, in da obsega davčna občina tri vasi: Marindol s 157 prebivalci in ljudsko šolo, Milić-selo z 99 in župnijo ter Paunović-selo z 48 prebivalci (Stanojević 1925–1929: 786). 
Za časa Vojne krajine je Marindol spadal obenem z Žumberkom k slunjskemu polku, čeprav je bil od njega povsem ločen (Stanojević 1925–1929: 786).

Vraz se je spomladi leta 1841 mudil pri Uskokih na območju Hrasta in Drag nad Metliko. 
V prispevku Put u gornje strane je na kratko opisal tamkajšnjo moško in žensko nošo in posebej opozoril na moško obutev v Hrastu (Baš 1984: 95). 
S tem pa je zamejil eno od različic uskoške noše pod Gorjanci, katere opis prav tako upoštevamo le kot primerjalno gradivo. 

Z gojenjem rastlinskih predivnic so v obravnavanih vaseh pridelali oblačilne surovine in z njihovo obdelavo poglavitno blago – laneno in konopljino platno za moško in žensko obleko. 

V franciscejskih katastrskih protokolih se poučimo o k. o. 
Bojanci, da so v tridesetih letih 19. stoletja v manjših količinah pridelovali lan in konopljo (FKZ). 
Po ustnih pričevanjih pa so, vsaj v prvi polovici 20. stoletja, pogosteje sejali konopljo kot lan. 
Gojenje predivnic je začelo močneje zamirati že po prvi svetovni vojni, ko so le redkokje še pridelali nekaj več lanu ali konoplje, kar sklepamo tudi po podobnih pričevanjih, da so »[v] Bojancih, na primer pri Radkotinih sejali lan in konopljo še leta 1921. 
Vsega skupaj so pridelali za en voz.« 
(Vrlinič *1913) Na nekaterih kmetijah so s konopljo ali lanom posejali dva ara in pridelali – glede na letino – okoli 200 snopičev, ručic (Vrlinič *1925). 
Gojenje predivnic je zamrlo šele po letu 1960. 
V času raziskovanja so se le še starejši ljudje spominjali pridelovanja in predelovanja predivnic. 
Večinoma so ves potek le pičlo opisali, na primer da so v Miličih še okoli 1955. sejali konopljo in lan, sejali so maja, popukali avgusta, s sekiro odsekali glavice in korenine, zvezali v ručice in peljali do Kolpe, da so se v vodi namakale nekaj časa. 
Potem so jih pripeljali domov, razprostrli po travniku, da so se bilke osušile. 
Osušen lan in konopljo so stolkli na tukači. 
V pozni jeseni so ga terice otrle s trlicami. 
Ko so bili poljski pridelki pospravljeni, so začele presti. 
Predle so tudi med letom, kadar je le bilo nekaj časa, tudi na paši. 
Večinoma so predle same, nekatere pa so – podatek velja za čas pred drugo svetovno vojno – nosile v predenje na Hrvaško, na primer v Brajce. 
Po dogovoru so jim plačali z denarjem ali pa povrnili s kakšno drugo uslugo. 
»Dala sem ji denar ali pa sem ji spletla nogavice iz svoje volne.« 
(Milič *1920)

Bojanci 2: 032, 033, 037

Bojanci 2: 043

Industrijsko blago

Poraba industrijskega blaga se je do druge svetovne vojne in zlasti po njej občutno povečala. 
Mlajše so začele opuščati belo, iz domačega platna narejeno nošo v desetletju po prvi svetovni vojni. 
Pred drugo svetovno vojno so nedeljsko opravljena dekleta nosila na primer že krajše, nekako do sredine meč krojeno krilo iz tankega belega bombažnega platna, pod pasom drobno nabrano, bluzo pa iz rožnatega krepdešina. 
Predpasnik je bil navadno iz umetne svile in vzorčast, na primer na beli podlagi so bile rdeče in zelene drobne rožice. 
Obrobljen je bil s kupivno čipko ali pa z ozkim naborkom, granerjem. 
Poleg belih so bile v navadi tudi rožnate nogavice, štumbe. 
Med vojnama so bili moderni nizki črni čevlji na pašček. 
Navadno so bile ženske pokrite z belo bombažno ruto, ki je imela vzorec iz temnejših rožic. 
Zavezale so jo naprej, pod brado (Vukčević *1926).

In še o industrijskem blagu v neposplošenem opisu dekliške noše v Bojancih med letoma 1930 in 1933: »Moja sestra Ana je ob nedeljah k maši nosila skuto na pas iz belega bombažnga platna, šifona. 
Pod pasom je bila nabrana. 
Spodaj je imela okoli 25 cm visok rob. 
Bluza z rokavi je bila iz rumenkastega krepdešina, pod vratom je imela pentljo, mašno. 
Do pasu segajoč predpasnik, virtuk, je imel na svetli svileni podlagi drobne temnejše rožice. 
Pokrita je bila z naprej zavezanim rumenim robcem. 
V črne nizke čevlje je imela obute kratke rožnate nogavice.« 
(Vrlinič *1925)

Po koncu druge svetovne vojne so se vsakdanje opravljene starejše ženske že večinoma odrekle beli noši, če izvzamemo nekatere v oblačilni tradiciji zakoreninjene oblačilne sestavine in kroje. 
Podobno kot so ravnale mlajše že pred desetletji. 
V Bojancih, na primer, so nosile malo nad gležnje segajoče krilo iz temno modrega ali črnega, vendar drobno vzorčastega bombažnega blaga, tiskanine, belo, v pas krila zataknjeno bluzo z dolgimi rokavi iz enakega, večinoma pa drugače vzorčastega bombažnega blaga. 
Belo spodnje krilo, dolinko, na pas. 
Pisan, šarast predpasnik, virtuk, iz tiskanine ali klota, krojen na pas. 
Telovnik, zubun, ročno pleten iz bele domače volne. 
Belo ruto s temnimi pikicmi ali temnejšo vzorčasto ruto, zavezano pod brado. 
Nogavice, štumbe, strojno pletene iz rjavega ali črnega bombaža. 
Opanke, opajnke, iz črnega gumija s paščkom. 
Nedeljska obleka se ni dosti razlikovala, le da je bila snažna. 
Za vratom pa so še lahko imele ogrlico, džendar, z rdečimi koraldicami (Vukčević *1926; Vrlinič *1921).

V okviru tkalske dejavnosti ima posebno mesto tkanje volnenih predpasnikov, pregač, torbic, torbačkov, in okrasnih brisač, otiračev. 
Račič pristavlja k opisu »gorjanske tare«, da “Uskoki imenujejo statve, na katerih tko pregače in torbe, ‘ t a r a’ , to je 180 cm visoko stojalo, ki je 90 cm široko in ima obliko okvira, ki je dvakrat predeljen” (Račič 1951: 148), in da je “gorjanska tara najstarejša tkalska priprava pri nas”. 
(Račič 1951: 149)

Z že pozabljeno tkalsko dejavnostjo je bilo povezano tudi izdelovanje torb v Bojancih, ki je omenjeno že v viru iz leta 1842 pri opisu moške noše v okraju Krupa: »Moškim rabi na daljših poteh četverokotna torba, imenovana torbica, ki je izdelana iz usnja in ovčje volne in ki visi na jermenu čez ramo, njen pokrov je preprogasta tkanina, okrašena z rdečimi in modrimi resicami … 
Te torbice izdelujejo v Bojancih iz popolnoma domačih snovi in včasih v mični obliki.« 
(Baš 1984: 88) Izdelovanje torb je potrjeno tudi v prispevku iz leta 1970 (Filipović 1970: 200), v izročilu pa le v osamljenem podatku (Vrlinič *1920). 

Posplošeno povzeto: Če upoštevamo nekaj izjem, tkanje domačega platna že pred drugo svetovno vojno ni bilo več namenjeno ženskim in moškim oblačilom. 
Glede na kontekst in členitev po aktualnosti mislim, da je boljši naslednji besedni red: Če izvzamemo nekaj izjem, potem se za ženska in moška oblačila domače platno ni več tkalo že pred drugo svetovno vojno. 

Hlače, gaće

Pozimi iz sukna, okrašene s črnim trakom

Iz belega sukna, zimsko in letno oblačilo

Pištola, kubura

Slika 30: Vsakdanja moška obleka. 
Miliči, okoli leta 1938.

Hacquet je razmeroma natančen opis in upodobitev vsakdanje oblečene »Uskokinje« umestil na »vzhodne Gorjance« in posebej omenil preprostejšo ali, kot pravi, udobnejšo žensko nošo na območju takratne graščine Šrajbarski turn oziroma Leskovec. 
S tem je opozoril na eno od različic ženske noše na Dolenjskem. 
Med sestavnimi deli noše, ki jih omenja Hacquet, je poleg morebitnega nakita in opank še najbolj značilen in tudi opazen predpasnik iz raznobarvne volne, nosile pa so ga na gorjansko-žumberškem območju kot tudi pravoslavne Srbkinje v Bojancih, Marindolu, Miličih in Paunovičih. 
Hacquet ga je opisal kot volneno preprogo z dolgimi resami: »Ženske nosijo na glavi zvitek ali turban iz platna. 
Lasje so spleteni v dva dela, ki visita spredaj čez telo in sta ozaljšana s številnimi koralami in medeninastimi gumbi, kar pogosto ni majhna teža. 
Okras na glavi in na vratu so novci, gumbi ipd. 
Nosijo grobo srajco, ki sega čez kolena in je spredaj odprta. 
Ta srajca je na rokavu in okoli vratu vselej vezena z zeleno, rdečo ali modro volno. 
Spredaj imajo predpasnik, neke vrste volneno preprogo, okrašeno z resami, čez in okoli telesa volnen pas, čez golenice pa nosijo, tako kakor moški, nogavice, povezane z volnenimi trakovi, opremljenimi s čopi. 
Na nogah opanke, prav tako kakor moški /…/ Pred 15 leti sem v nižjem gorovju, ki pripada graščini Šrajbarski turn, še videl udobnejšo žensko nošo. 
Ženske so imele na glavi zvitek, na katerega desni strani je bil raztegnjen platnen rog, čevelj dolg. 
Ker niso ženske poleti imele na sebi drugega ko srajco, ki je bila pod pazduhama in spredaj odprta, je to tako zelo jezilo ljubo sramežljivo duhovščino, da je tako dolgo preganjala to divje in revno ljudstvo, da si je omislilo drugačno nošo.« 
(Baš 1984: 31)

Leta 1866 se v Glasniku le nekoliko krajevno opredeljeno poučimo o ženski noši v okolici Hrasta ali iz Hrasta. 
Navratil je namreč, medtem ko se je bližal Hrastu, srečal starejšo in mlajšo žensko. 
Uvodoma je bilo omenjeno, da je bržkone opisana različica noše, ki je bila znana pri žumberških Vlahinjah. 
In tudi noša, ki ni skrivala nekaterih skupnih potez z žensko nošo na obravnavanem območju, če izpostavimo samo pečo, pregačo in belo brezrokavno sukneno suknjo: »Starejša ženska je imela na glavi belo pečo, po robeh z rdečimi in zelenimi nitmi prešito, spredaj (po prsih) na obeh straneh pa jej je visela po ena kita s koraldami prepletena. 
Obe kiti lepih črnih las sta jej bingljali izpod peče. 
Prepasana je bila z rdečim pasom. 
Izpod njega je pa mahal na sprednji strani čudno narejen pisan volnat zastor, ki mu pravijo ti ljudje pregača. 
Bela srajca jej je imela spred tako široke rokave, da je bilo videti rok do komolca, bila je pod vratom pisano prešita, ter jej je segala do kolen. 
Vrh dolge srajce ni imela drugega oblačila, razen pregače pa pasa. 
Pozimi nosijo žene – nekatere tudi poleti – belo suknjo (zobun). 
Od kolen do postolov (čevljev) so se jej pa videle višnjeve suknene tesne hlačice. 
Zato jašejo te ženske prav po moški. 
Res sem znal neko bogato, ki je prijahavala v Metliko na konji kakor kak možak. 
Mlajša ženska se je nosila ravno tako, kakor starejša, samo da jej je štrlela na glavi namesto peče – rdeča okrogla kapica, in da jej je mahala zadej (po hrbtu) le ena kita z vpletenimi biseri in morskimi koraldami, kakršnih sicer pri nas ni videti. 
Tako se nosijo dekliči pri teh ljudeh. 
Rdeča kapica na ženski glavi je znamenje deviško in loči dekliči od žen.« 
(Navratil 1866: 15, 16)

Pas, tkanica, tkaničak

Obuvalo, 

Ob delovnikih in nedeljah so bile poročene ženske pokrite s pečo, povezačo. 
Pražnje so bile vezene tako, da so razmaknile niti na blagu s konico vretena in jih nato obšile. 
Povezačo so na glavo namestile tako, da so jo preganjeno v trikot pomaknile na čelo, nakar so levi in desni vogal prekrižale nad vogalom, ki je padal na tilnik, in ju zavezale z vozlom na zaglavju. 
Vogala sta potem štrlela vsaksebi. 
Za delo so imele vedno opasan predpasnik iz kupivnega blaga, navadno iz črnega klota.

Ob nedeljah je nosila kaniček, ki je imel na robu prišite kovance, cvancike. 
Okoli vratu pancjere z dvema vrstama cekinov. 
Na koncu pa našit velik dukat. 
K vsakdanji obleki je imela namesto kanička kanico. 
Tkana je bila iz črne in zelene pa tudi rdeče in modre volne, redko rumene.« 
(Vukčevič 1925) (slika 38)

Ohranjene in po izročilu opisane srajce s konca 19. in prve četrtine 20. stoletja se po videzu nekoliko razlikujejo. 
Njihov osnovni kroj je v glavnem enak, ker so bile krojene scela, to je na ramenih neprerezanega kosa platna (slika 40). 
Prednji del pa je od vratu navzdol nekako do žličke prerezan. 
Na hrbtni strani ovratne odprtine so imele srajce s konca 19. stoletja položene gubice. 
Pri srajcah, ki so bile krojene v prvi četrtini 20. stoletja, je zadaj na sredini položena le okoli pol centimetra široka dvojna gubica (slika 41). 

Slika 40: Moška srajca iz domačega platna. 
Bojanci, prva četrtina 20. stoletja (Vrlinič *1919).

Bojanci 3: 057

Slika 45: Moški telovnik. 
Bojanci, druga polovica 19. stoletja (SEM).

Vse do leta 1970 nimamo podatkov o tem, da so na obravnavanem območju k bojanski noši nosili tudi škornje (Filipović 1970: 201). 
Kar se niti ne zdi nemogoče, če vemo, da so leta 1841 omenjeni kot obuvalo Uskokov v Hrastu (Baš 1984: 95). 
Arsenović pa jih je v tretji četrtini 19. stoletja naslikal pri moškem iz Stojdrage v Žumberku (Gjetvaj 1985: 32). 
V navadi so bili tudi visoki čevlji, čižmi. 
Vendar nismo mogli ugotoviti, kdaj so jih začeli nositi. 
Po prvi svetovni vojni so jih vsekakor že nosili (Vrlinič *1902).

Slika 52: Narokvice, zašáknice. 
Bojanci, zadnja četrtina 20. stoletja (pletla Milka Vukčević, Bojanci).

SESTAVNI DELI ŽENSKE NOŠE

V osemdesetih letih prejšnjega stoletja najdemo skuto še v drugi vlogi, ko se je iz vrhnjega spremenilo v spodnje krilo: »Skuto nosim zdaj od zdola,« (Bunjevac *1898) nam je razkrila skoraj devetdesetletna Marindolčanka leta 1986.

Slika 64: Vsakdanje krilo na pas, skuta, iz domačega platna. 
Miliči, pred drugo svetovno vojno (Milič *1913a).

1842: »/…/ vse ženske pa predpasnike iz ovčje volne, ki so tkani kot preproge« (Baš 1984: 88).

S poimenovanjema pregača in virtuk so – vsaj v zadnji četrtini 20. stoletja – poleg starejših tudi nekatere mlajše ženske natanko ločile predpasnike dveh vrst, ki so se razlikovali po videzu in zlasti materialu, iz katerega so bili narejeni. 
Z besedo pregača je bil označen samo iz raznobarvne volne ročno tkan predpasnik, z besedo virtuk pa sprva iz domačega, pozneje pa iz kupivnega barvastega ali vzorčastega platna na pas narejen predpasnik. 
Praviloma je le pregača obenem s skuto in rokavci predstavljala pravo staro nošo, ki se je uveljavila kot »narodna noša« žensk srbskega porekla v obravnavanih krajih. 
To potrjujejo tudi podobni odgovori na vprašanje, če se spominjajo kakšne ženske v domači ali drugi vasi, ki je še hodila oblečena v nošo, češ: »Stara mati iz Marindola, ona je še nosila ob nedeljah pregačo pred prvo svetovno vojno.« 
(Čavič *1909)

Obutev: nogavice – čarape, štumbe, in čevlji – lape, lapice, šlape, pošve, opanke,opajnke, opanjke, čižmi 

V izročilu so večinoma opisane nogavice, ki so bile v navadi med svetovnima vojnama pri pretežno starejših v bojansko nošo oblečenih ženskah, na primer:

V Marindolu kot »ročno pletene nogavice iz domače volne« (Bunjevac *1898), »ročno pletene nogavice, štumbe, iz bele ali črne domače volne, ki so segale nad koleno in bile podvezane s podvežnjo, iz rdeče volne sesukanim trakom, ki je imel na koncu rdeč čopek iz enake volne« (Vrlinič *1918), »fuzeklni so bili lahko iz domače modro pobarvane volne (Čavič *1909). 

Po sicer pičlih podatkih o ženskih obuvalih, ki se zvrstijo od leta 1689 do 1838, sklepamo, da so na gorjansko-žumberškem območju nosile predvsem opanke, pozneje pa tudi drugačne čevlje. 

Lape (Filipović 1970: 209; 7, 29, 33), lapice (Vukčevič *1927), šlape (Vukčević *1926; Ć: 1888: 209) in tudi pošve (Filipović 1970: 209) sestavlja do členkov ročno gladko pletena nogavica iz domače volne (Vukčević *1926). 
Nekatere že povsem sodobno oblečene ženske so jih ob koncu prejšnjega stoletja nosile samo doma. 
Bile so narejene že iz industrijsko predene volne (Vukčević *1926) (slika 75).

1689: »Glavo si ovijajo, kakor kaže podoba, prav čedno z dolgo in ozko ruto iz pisanega platna.« 
(Rupel 1951: 125)

V starejših pisnih virih je predvsem za gorjansko-žumberško območje nekajkrat omenjen pas, ki je bil ročno tkan iz tanko spredene rdeče pobarvane domače volne. 
Tkanico so si ženske zapele okrog pasu. 
Ali kot je bilo podobno povedano že leta 1784, da nosijo »čez in okoli telesa volnen pas« (Baš 1989: 31), leta 1841, da se prepasujejo z rdečim pasom (Baš 1984: 96), in leta 1866, da je bila ena od obeh »Uskokinj« prepasana z rdečim pasom (Navratil 1866: 15).

Bojanci izbor: 052

Kakor koli že je z izvorom okrasnega pasu, tkaničak so k pražnji noši poleg deklet nosile tudi poročene ženske, zlasti ob slovesnih priložnostih. 
Kljub prizadevanjem pa nisem mogla ugotoviti, ali so ga nosile tudi ob navadnih nedeljah. 
Okrasni pas je bil, če ga je ženska le premogla, vidnejši dodatek na različnih prireditvah med svetovnima vojnama (sliki 89 in 90).

Slika 89: Prikaz pražnje oblečene ženske s tkaničkom. 
Paunoviči, leta 1920.

Slika 90: Spodnje krilo, dólinka, iz strojno tkanega bombažnega platna. 
Bojanci, prva četrtina 20. stoletja (lastnica Milke Vukčević, Bojanci).

Spodnjice, gege

Vsaj po prvi svetovni vojni so bile spodnje hlače še redke. 
Starejše ženske jih še pred drugo svetovno vojno niso nosile. 
Morda le nekatere, če so jih na primer dobile iz Amerike (Vukčević *1926). 
Na prve spodnje hlače so znani tudi podobni spomini: »Prvič ko sem imela menstruacijo, mi je mama kupila spodnje gaće.« 
(Milič *1920) 

1784: »Lasje so spleteni v dva dela, ki visita spredaj čez telo in sta ozaljšana s številnimi koralami in medeninastimi gumbi, kar pogosto ni majhna teža. 
Okras na glavi in na vratu so novci, gumbi ipd.« (Baš 1989: 31)

Leta 1990 so se starejši ljudje še spominjali, da so še med svetovnima vojnama imele samske in poročene na splošno spletene lase v eno, redkeje dve kiti. 
Kita jim je večinoma segala do pasu, redko dlje, izjemoma skoraj do pet. 
S štirinajstimi leti, navadno po končani šoli, so si deklice namestile kito malo pod temenom tako, da so jo ovile v boto in spele skupaj z lasnicami. 
Nekatere so si pomagale tudi drugače (Vrlinič *1921a). 
»Moja sestra je okoli leta 1935 nosila boto in baroke. 
Za kodrce, baroke, je iglo za pletenje segrela na ognju in nanjo ovila lase.« 
(Vukčević *1926) (slika 93)

Narodne noše – obdelane 2219

Podobno kot na celotnem slovenskem ozemlju je na splošno s pomanjkanjem denarja povezana varčnost obvladovala obleko otrok od rojstva naprej. 
Začelo se je s plenicami, krpami, ki so jih matere še sredi 20. stoletja krojile iz starih platnenih oblačil, moških srajc in hlač, ženskih zgornjih in spodnjih kril in rjuh. 
»Prvi otrok se je rodil leta 1947, niti ene krpe nisem kupila. 
Naredila sem jih iz starih platnenih gač.« 
(Vrlinič *1925)

V obdobju svetovne gospodarske krize ob koncu dvajsetih let prejšnjega stoletja, ko je še bolj kot pred tem manjkalo denarja in ko je »bojanska noša« že izgubila veljavo, so nekatere matere pobarvale domače platno za dekliško obleko. 
»V šolo sem šla leta 1927. 
Bila je kriza. 
Mama je pobarvala konopljino platno v rdečo barvo in sešila obleko z rokavi in majhnim okroglim ovratnikom. 
V pasu sem jo zvezala s svitnjakom.« 
(Vrlinič *1921)

Po končani osnovni šoli se je poleg materine povečala tudi dekliška skrb, da so bile ob nedeljah čedno oblečene. 
V prvi četrtini 20. stoletja je bil še vedno čas, ko so bile oblečene »po bojansko«, vendar ne v celoti, ker je vzorčasti predpasnik iz umetne svile ali bombažnega blaga že zamenjal volneno pregačo. 
V zori prve svetovne vojne, leta 1914, so bila nekatera dekleta, med njimi tudi Sava Radojčič iz Bojancev, oblečena v nošo, ki jo je sestavljala: košuljica iz belega domačega platna, na sprednjem delu vezene rdeče obrobljene luknjice. 
Skuta iz belega domačega platna, na spodnjem robu okrašena z belo ročno kvačkano čipko. 
Spodnje krilo, dólinka, iz belega domačega platna, z belo ročno kvačkano čipko na spodnjem robu, ki je tu in tam pokukala izpod vrhnjega krila. 
Predpasni, virtuk, iz pisanega, rumenkastega svilenega blaga z drobnimi rdečimi rožicami, krojen je bil le nekoliko čez boke, v spodnji tretjini pa z naborkom in našitim žepom na desni strani. 
Zavezan zadaj v pentljo s trakoma iz enakega blaga. 
Peča, povezača, kvadratno krojena ruta iz belega bombažnega platna, na vogalu, ki je padal po hrbtu z belovezenimi luknjicami, zavezana pod brado. 
Ogrlica, džendar, iz rumenih korald. 
Nogavice, čarape, iz bele domače ročno pletene volne. 
Čevlji, cipeli, na vel avke, nizki, zavezani s trakom (Radojčič *1929). 

Za krst so tudi tukajšnje matere otroka čedno uredile. 
Vsaj leta 1990 so nekatere še vedno skrbno hranile krstno odejico, »puštar za otroka nest h krstu«, in se tudi neredko pohvalile, da so ga same izvezle: »Pripravila sem puštar, ki sem ga malo izvezla, in prav tako vezeno plahtico, ki sem jo pogrnila čez otroka. 
Trije, v letih 1970 do 1973 rojeni otroci so bili za krst tako opravljeni.« 
(Vrlinič *1919)

Slika 101: Nevesta s srednje kmetije s kriljakom. 
Bojanci, okoli leta 1914.

Po prvi svetovni vojni so postajali moderni venci iz belih voščenih cvetlic in tudi že s pajčolanom, ki so kraljevali na glavah nekaterih nevest še po drugi svetovni vojni. 
»Jaz sem imela za poroko že drugačen venec s šlajerjem. 
Moja mama pa je dala poročni venec v cerkev. 
Zdaj, ko pop poroča, da ta venec nevesti na glavo.« 
(Milič *1920)

Posojanje poročnega venčka in tudi poročne obleke je potrjeno še v drugih opisih. 
Poročno obleko leta 1927 v Marindolu rojene in leta 1947 v Miliče poročene neveste so sestavljali: bluza in krilo iz debelejše krem svile, ki jo je poslal nevestin oče iz Amerike. 
Bele bombažne nogavice, črni sandalasti čevlji. 
Venček z dolgim pajčolanom do spodnjega roba skute, ki je bil kupljen v Karlovcu, pa je bil izposojen (Vukčevič *1927) (slika 103).

Še pred desetletji pa je bila živa navada, da sta se ženin in nevesta medsebojno obdarovala z nekaterimi oblačili tik pred poroko. 
Pred prvo svetovno vojno je glede vrste nakupa veljalo nekakšno nenapisano pravilo, da je ženin nevesti za poroko kupil čevlje, nevesta pa ženinu srajco (Vukčević *1926). 
Vsaj še po drugi svetovni vojni je bila navada, da je ženin oblekel darovano srajco za poroko (Vrlinič *1938). 
Po ne tako redkih pričevanjih sodeč, se je, glede na gmotne možnosti, vrsta in število oblačilnih daril precej razlikovala. 
Ženin in nevesta, ki sta se poročila leta 1928 v Paunovičih, sta si darovala naslednja oblačila: nevesta je darovala ženinu pet srajc, spalno srajco in tri pare nogavic, ženin pa nevesti blago za krilo, bluzo, predpasnik, nogavice, poročni prstan in že za zaroke tudi zaročnega (Vidnjevič *1909). 
»Leta 1932 sem kupila ženinu belo košuljo pri Štrku na Vinici, kravato, nektan, čarape in gače. 
Ženin pa je na Vinici kupil prstan zase in zame. 
Zdaj gredo kupit skupaj. 
Kupil mi je tudi čevlje, jaz sem šla z njim. 
Zdaj kupi samo še prstan, čevljev pa ne več (Milič *1913b).

Po drugi svetovni vojni: Leta 1929 je nevesta, ki se je poročila iz Marindola v Miliče, tašči darovala bluzo, predpasnik, skuto in rjuho, tastu pa poleg srajce in nogavic tudi otirač (Vukčevič *1927).

Radodarnejše neveste so otiraču primaknile še par ročno pletenih volnenih nogavic. 
»Najmanj šestkrat sem bil džever, med drugim Šnajdaru, Jankici, Ljubomiru. 
Poleg mene je bil še en džever. 
Tako je bilo na vsaki svatbi, da sta bila dva dževera. 
Snaja mi je dala otirač in čarape.« 
(Vrlinič *1902). 

Potemtakem vloga otiračev ni utihnila niti pri samem poročnem obredu. 
O tem dvoje, deloma različnih pričevanj, od katerih prvo pravi, da je zvezal (Kdo? 
Pop?) roki z otiračem samo nevesti, drugo pa, da jih je tudi ženinu. 
»Vsaka mlada je dala popu tudi en otirač in je z njim zvezal roke samo nevesti. 
Tudi meni je tako zvezal.« 
(Milič *1920) »V cerkvi je župnik dal nevesti, in če se ne motim tudi ženinu, na glavo krono. 
Ena od nevestinih prijateljic mu je dala otirač. 
Nakar sta si ženin in nevesta podala roki, duhovnik pa jih je zvezal z otiračem, ga nato razvezal, vzel otirač in tudi krono.« 
(Vukčevič *1927) 

Zoper coprnice pa naj bi človeka varoval kos narobe obrnjene obleke, zato so še med svetovnima vojnama nekateri »[č]loveku, ki je šel na pot, svetovali, da je treba imeti kakšen kos obleke narobe oblečen, da ga ne bodo coprnice« (Milič *1923).

Zunaj posplošenih podatkov se za posamezne kmetije poučimo, iz katerih virov so črpale denar za davke in različne, med njimi tudi oblačilne nakupe, na primer: Na srednje veliki kmetiji v Miličih so pred drugo svetovno vojno prodali eno kravo na leto za 700 do 800 dinarjev in po 5 do 8 juncev po 75 do 80 dinarjev. 
Za davek so na leto plačali 25 dinarjev. 
Večino hrane so pridelali doma. 
Kupovali so samo sladkor, sol, petrolej, olje, obleko in čevlje. 
(Vrlinič *1921a). 
»Med drugo svetovno vojno je sestra plačala za vuneni rubac 90.000 kun, za moške naratke pa 12.000 kun. 
Prodala je vole in mi kupila rubac.« 
(Vukčevič *1927)

Na kmetijah, ki so imele gozd, so poleg živine občasno prodali tudi nekaj lesa. 
»Na srednje veliki Lukičevi kmetiji v Bojancih so med svetovnima vojnama prodali po eno govedo na leto, okrog pet ovc ali jagnjet in dvakrat na leto po štiri prašičke. 
Prodali so tudi nekaj lesa. 
Medtem ko je še za časa Avstrije srednje dobra krava stala 55 forintov, dninar pa je zaslužil 1 florint 20 krajcarjev (to je dve kroni), bi podobno kravo lahko prodal v stari Jugoslaviji za 700 dinarjev, na enodnevni dnini pa bi zaslužil okrog 20 dinarjev.« 
(Vrlinič *1902). 

Ženske, ki so hodile na dnino, na primer ob žetvi, so morale delati za pražnjo bluzo dan in pol, ker so pred drugo svetovno vojno zaslužile na dan po deset dinarjev. 
Četrt kilograma sladkorja je stal 4 dinarje (Vrlinič *1919). 
Potemtakem je bilo treba delati cel dan za malo več kot pol kilograma sladkorja! 
»Leta 1939 sem zaslužila, če sem cel dan kopala, deset dinarjev na dan, ob žetvi v Preloki in Bojancih pa po petnajst dinarjev na dan. 
Meter šifona enojne širine je bil sedem do osem dinarjev, svile pa osem do devet dinarjev.« 
(Milič *1920) »Četrt kilograma sladkorja je stalo 4 dinarje.« 
(Vrlinič *1919).

Nakupovalni roki

Deklice, ki so spoznale, da jim mati ne more kupiti niti rute, ker preprosto ni imela denarja, so se trudile, da so same nekaj zaslužile. 
»Leta 1938 sem ves teden kopala v Bojancih, od sončnega vzhoda do zahoda, da sem si kupila kiklo, bluzo, robec, da sem se oblekla za petrovo. 
Blago je bilo po petnajst dinarjev meter.« 
(Milič *1920)

Pomanjkanje denarja in varčno ravnanje z njim sta narekovali skromno oblačilno porabo in raven in tudi skrbno ravnanje zlasti s pražnjo obleko. 
»Obleko sem si zelo čuvala. 
Ko sem prišla od maše domov, sem si jo takoj zložila in dala gor navadno obleko, eno nedeljo eno, drugo nedeljo drugo.« 
(Vrlinič *1921)

V času, ko je bilo samoumevno, da so vsakdanje opravljeni moški in ženske nosili zakrpano, če že ne raztrgano obleko, so veljala bistveno drugačna merila za pražnjo obleko. 
»Za vsak dan sem nosila krpe in obleko iz grobega platna. 
Za lepše, če sem šla v cerkev ali Karlovac, Črnomelj, pa sem imela dve do tri boljše skute in bluze.« 
(Milič *1920)

Na koncu velja še omeniti, da se je oblačilna raven kazala tudi v privzemanju sodobnejše oblačilne mode in obratno, saj je na voljo kar nekaj pričevanj, ki govorijo v prid temu, da so revnejši vaščani dlje časa nosili belo ali prehodno nošo, tako ženske kot moški. 
In da je bilo takšno oblačenje v prvi četrtini 20. stoletja prej izjema kot pravilo. 
»Marka je okrog leta 1910 še nosila skuto, povezačo in pregačo za vsak dan. 
Bila je sirota.« 
(Vrlinič *1902) »V. J. in R. sta bila bolj siromašna in sta še hodila oblečena po starem okrog leta 1915. 
Nosila sta belo košuljo, ki je imela po prsih na vsaki strani prešiti po dve gubici, dva poruba, in ob vratu na vsako stran po en bel trakec, pantlik, za zavezovanje srajce pod ozko ovratno obrobo. 
Hlače, lače, so bile tudi iz domačega platna, med nogami so imele velik tur, zavezovale pa so se s trakom, svitnjakom, dalje telovnik, zubun, iz domačega belega sukna je segal nekoliko čez pas, imel je tri žepe, enega zgoraj na levi in po enega spodaj, zapenjal se je s tremi gumbi. 
Opasana sta bila s pasom, čemerjem, iz rdečkastega usnja, ki so jih kupovali v Karlovcu. 
Obuta pa v nogavice, čarape, ki so bile doma pletene iz bele domače volne, in v opajnke na ulake.« 
(Vrlinič *1902) 

V istem mrakobnem ozračju je leta 1909 rojeni Kosta Kusić iz Ponikev na hitro popisal nošo svoje stare mame. 
To je obleko, ki prav tako ne skriva sorodnih potez z nošo Bojančank, češ da je nosila namreškano skuto iz domačega platna, košuljac na prešite gubice tajke, porubice, belo in vezeno pečo, povezačo, pregačo in s srmo okrašeno tkanico (Kusić *1908).

Viri in literatura

Drakulič, Ana 

*1915b v Bojancih. 
Perudina 1.

Dražumerič, Marinka in Marko Terseglav

1971 Krajevni leksikon Slovenije. 
Ljubljana.

1995 Krajevni leksikon Slovenije. 
Ljubljana. 

Kusić, Kosta 

1996 Uskoška pesemska dediščina Bele krajine. 
Ljubljana. 

*1909 na Perudini. 
Paunoviči 2.

*1913, Bojanci 36.

Vrlinič, Ivanka

1993 Pasovi in sklepanci. 
Ljubljana.

2004 Pokrivala – Headwear. 
Ljubljana.

