pogovarjala se je S.
P.

Nosili smo jih pred petindavajsetimi leti, vendar takrat nismo imeli drugega. 
Ni bilo izbire. 
Vsi smo nosili enako, smrklje in stare mame, vse smo imele enako dolga krila malo nad koleni, smešno, vendar ni bilo izbire. 
Danes lahko vsak zase najde tisto, kar mu ustreza. 

Če prav razumem, bi se človek moral postaviti pred ogledalo in se videti in sprejeti takšnega, kot je?

Kakšne barve bi mi svetovala?

Obstaja teorija o pomladnih, poletnih, jesenskih in zimskih tipih ljudi. 
Zase vem, da sem zimski tip človeka. 
To je tip sneguljčice, se pravi svetla polt, temni lasje, kontrasti. 
Za druge ljudi to ni lahka naloga ugotoviti, vendar bi ti lahko spadala v tip sneguljčice. 
To pomeni, da rabiš čiste in močne barve, npr. tale rdeča, ki jo imaš na sebi, modra, smaragdno zelena, črna in bela. 
Vsekakor pa ne nosi rjave ali pastelnih barv. 
(Zanimivo, zares nosim take barve, pastelnih in rjave pa nisem nikoli in nikdar marala, op. S.
P.) 
Te stvari so dokazane in obstajajo celo šole za to. 
V Sloveniji ima moja prijateljica studijo za to. 
Žal pa je tako, da se v butiku najbolje prodajajo črni in rjavi usnjeni izdelki. 
Črna barva je vedno moderna, dobro se kombinira z ostalimi barvami in je ni potrebno menjavati iz sezone v sezono, saj so usnjene obleke precej drage. 
Tudi svetlješi velur se slabo prodaja. 
Umaže se pač, čiščenje pa je drago. 
Športne jakne še prenesejo, če so malce zamazane, kostim pa ne. 

