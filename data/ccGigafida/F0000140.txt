Veliki pok Vzhodne Evrope

Šok terapije Jeffreyja Sachsa

Ekonomski interesi gospodarsko razvitih držav so prišli v Sloveniji prvič do izraza pri izvedbi denarne reforme oktobra 1991. 
Šlo je za znameniti spor okoli zamenjave tolarskih »bonov« z jugoslovanskimi dinarji, ki je nastal med skupino domačih ekonomistov (Veljko Bole, Jože Mencinger, Ivan Ribnikar, Marko Kranjec) in skupino Sachsovih svetovalcev. 
Prvi so bili zbrani v Banki Slovenije (BS), drugi okoli tedanje Demosove vlade Lojzeta Peterleta. 
Na pobudo Peterletove vlade je skupina harvardskih ekonomskih svetovalcev Jeffreyja Sachsa (Pleskovič, Jaramillo, Lipton) v začetku leta 1991 pripravila gospodarski program, ki je vseboval mešanico Sachsovih radikalnih reformskih ukrepov, uvedbo fiksnega deviznega tečaja in hitro konvertibilnost tolarskih »bonov«.

Postopna politična in gospodarska stabilizacija je v tranzicijskih držav odprla tudi finančne kanale zasebnih tujih kreditorjev (razni konzorciji zahodnih bank), ki so izdatno financirali njihovo hitro gospodarsko rast in jih v nekaj letih spremenili v najbolj zadolžene države na svetu. 
Po mednarodno primerljivem kazalcu zadolženosti (celotni zunanji dolg v razmerju z bruto družbenim proizvodom) je najbolj zadolžena država v tranziciji Madžarska; njen celotni zunanji dolg dosega kar 73 odstotkov ustvarjenega BDP. 
Med gospodarsko razvitejšimi vzhodnoevropskimi državami ji sledijo Rusija (38 odstotkov), Češka (37 odstotkov), Poljska (36 odstotkov) in Slovaška (33 odstotkov).

Za slovenske finančne razmere je najbolj poučna nekaj dni stara borzna zgodba iz Varšave, kjer se je poljski borzni indeks v prvih mesecih letošnjega leta približal vrednosti 19.000 točk, v začetku septembra pa se je spustil pod 12.000 točk. 
Poljski finančni strokovnjaki ocenjujejo, da je z varšavske borze v zadnjih tednih pobegnilo okoli 1,5 milijarde dolarjev tujega kapitala, ki so ga tujci vložili v delnice in državne vrednostne papirje. 
Masovni umik tujih investitorjev je povzročil veliko povpraševanje po ameriških dolarjih in samo v mesecu dni dvignil ceno dolarja za okoli 12 odstotkov. 
Pod pritiskom hitrega umika tujega kapitala je poljska centralna banka izgubila več kot milijardo dolarjev deviznih rezerv, vrednost domačega zlota pa je bila prisiljena spustiti na doslej najnižjo vrednost.

Na nevarnost slovenske različice poljske borzne zgodbe je že pred meseci v državnem zboru opozoril guverner BS France Arhar, ko je pred poslanci pojasnjeval razloge za sprejetje skrbniških računov pri trgovanju z vrednostnimi papirji. 
Arhar je tedaj posvaril, da so lahko tuje naložbe v vrednostne papirje zelo kratkoročnega značaja, saj so lahko danes v delnicah, jutri že v tuji valuti, tretji dan pa odidejo iz države. 
Po njegovem mnenju so lahko hitri umiki tujega kapitala usodni za tolar in nadaljnji potek strukturnih reform, ki so odvisne predvsem od dolgoročne stabilnosti tolarja: »Če bo šlo slabo slovenski valuti, se bodo prihranki takoj premaknili v drugo varno zavetje, ki se v Sloveniji še vedno imenuje nemška marka. 
Brez stabilnega tolarja in varčevanja v domači valuti pa si ni možno predstavljati izvedbe pokojninske reforme.«

Zlom ruskega finančnega sistema, ki je začel vse bolj ogrožati tudi finančno stabilnost ostalih tranzicijskih držav, ponovno obuja reformske dileme iz Williamsonove knjige Ekonomsko odpiranje Vzhodne Evrope: ali naj vzhodnoevropske države nadaljuje z izvedbo radikalnih reformskih programov ali naj reforme upočasnijo in jih prilagodijo nepredvidljivim gospodarskim okoliščinam? 
Iz ruske prestolnice so v zadnjih dneh prihajale vesti, da bo v državi zavladala »ekonomska diktatura«, ki bi najbolj spominjala na reformske ukrepe iz propadle šok terapije. 
Hkrati so v Rusiji in drugod po Vzhodni Evropi vse glasnejši kritiki, ki opozarjajo na pretekle napake zahodnih reformatorjev. 
Gospodarsko razvitim državam predvsem očitajo, da so v tranzicijskih državah poskušale prehitro uveljaviti logiko finančnega liberalizma in iz njih iztržiti čim večjo kratkoročno finančno korist. 
Nedvomno gre za glavno pomanjkljivost radikalnih reformskih programov s šok terapijo.

Na drugi strani so bile šok terapije politično in psihološko najprivlačnejša reformska pot za novoizvoljene oblasti v bivših komunističnih državah, ki so v radikalnih reformskih spremembah videle veliko priložnost, da bi že v nekaj letih dosegli blaginjo gospodarsko razvitih zahodnih držav. 
Gre za t. i. tranzicijski sindrom prezgodnjega povečanja blaginje, ki je povezan z velikimi ekonomskimi pričakovanji vzhodnoevropskega prebivalstva.

Že lanska finančna kriza na Češkem je pokazala, da je upočasnjena gospodarska rast posledica naraščajočega proračunskega in trgovinskega primanjkljaja, ki ga je spodbujala predvsem povečana poraba prebivalstva in države. 
Vse gospodarsko pomembnejše tranzicijske države so imele v zadnjih letih proračunsko in plačilno bilanco globoko v rdečih številkah; najgloblje je padla Rusija, kjer je primanjkljaj državne blaganje v zadnjem obdobju dosegel za evropske razmere rekordnih 10 odstotkov bruto družbenega proizvoda.

Slovenska tranzicijska zgodba

Oblastniki so namreč nekakšni nepoboljšljivi romantiki, je nedolgo tega dejal Eduard Radzinski, znani ruski pisec in zgodovinar. 
Svet okoli njih je lep in rožnat. 
Opazujejo ga namreč zgolj skozi prizmo navidezne vljudnosti in servilnosti ljudi, ki jih obkrožajo, grobe realnosti, ki se začenja že onkraj praga vladnih palač in razkošnih zasebnih dač, pa običajno ne vidijo. 
Takšen nepoboljšljiv »romantik« je seveda tudi Viktor Černomirdin. 
Če bi bil v teh burnih septembrskih dneh kljub vsemu izbran za premiera, bi Rusija s tem pristala na še en nesmisel. 
Postala bi namreč ena redkih držav s predsednikom vlade, ki so mu kljub grobim napakam v ekonomski politiki znova zaupali krmilo že na pol potopljene gospodarske barke.

Njegova odločitev to pot ni bila slaba. 
Bolj primernega kandidata, kot je Jevgenij Primakov, v teh kriznih časih praktično ni bilo mogoče dobiti. 
Ruski zunanji minister, ki je poldrugo leto starejši od Jelcina (29. oktobra bo dopolnil 69 let), je bil namreč v vseh dosedanjih političnih bojih med dumo in Kremljem povsem nevtralen, njegova pomembna odlika pa je tudi v tem, da ne goji predsedniških ambicij. 
V nasprotju s Černomirdinom, ki bi premierski položaj zagotovo izkoristil predvsem kot nekakšno odskočno desko za naskok na Kremelj, zaradi ozkih osebnih političnih interesov pa bi znova zapostavil gospodarsko usodo Rusije. 
Opozicija je naklonjena Primakovu predvsem zaradi njegovih dokaj trdih stališč do Zahoda, zaradi česar ga je vodja komunistov Genadij Zjuganov že razglasil za moža, ki bo vsekakor znal braniti nacionalne interese. 
Prejšnje vladne garniture z Gajdarjem, Černomirdinom, Kirijenkom na čelu so po njegovem namreč Rusijo zgolj razprodajale Washingtonu in Zahodni Evropi.

Novi ruski premier, za Černomirdinom in Kirijenkom že tretji v tem letu, se je na politično površje dokončno zavihtel za časa Mihaila Gorbačova, ko je postal njegov glavni zunanjepolitični svetovalec. 
Kot osebni znanec in prijatelj iraškega predsednika Sadama Huseina je tik pred izbruhom zalivske vojne kar nekajkrat obiskal Bagdad in poskušal preprečiti najhujše. 
Takrat mu ni uspelo, zato pa je ruska diplomacija pod taktirko Jevgenija Primakova v zalivsko krizo toliko uspešneje posegla letošnjo pomlad, ko ji je Sadama Huseina vendarle uspelo prepričati, naj pristane na kompromis z Američani in z inšpekcijo OZN. 
S tem je Zaliv rešila pred novim spopadom, so takrat samovšečno oznanjali v Moskvi.

