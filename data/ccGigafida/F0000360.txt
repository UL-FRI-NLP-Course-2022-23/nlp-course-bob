Ljubljana - Pred desetletji je JLA imela navado vsako leto pripraviti dan odprtih vrat svojih vojašnic in državljani, predvsem tisti mlajši iz osnovne šole, so se teh priložnosti kar veselili. 
Lahko so se plazili po vojaški mehanizaciji, prvič od znotraj videli tank, nekateri pa so se celo peljali z vojaškim terencem. 
In nič več.

Borut Pahor je v imenu poslanske skupine ZLSD povedal, da tujina zaradi naših napak in nedoslednosti Slovenije ne upošteva več kot enakopravne partnerice, ampak vse bolj kot nekakšno drugorazredno državo, ki nima nobenega pravega odnosa do lastne državnosti in suverenosti. 
Omenil je nedavno podporo resoluciji za svet brez jedrskega orožja in dejal, da Slovenija očitno sama sebe ni sposobna dojemati kot relevantno partnerico v mednarodnih odnosih. 
»Diplomatski predstavniki Slovenije v tujini ne nastopajo kot predstavniki suverene in samostojne države, ampak prilagajajo svoja dejanja za dosego nekakšnih trenutnih všečnosti vsakokratnim sogovornikom,« je dejal Pahor, »naši diplomatski predstavniki bi morali v tujini precej bolj varovati dostojanstvo naše države, saj se je do zdaj že prevečkrat pokazalo, kako malo je potrebno, da Slovenija upogne hrbtenico.« 
Na koncu je dejal, da se bo moral zunanji minister precej bolj zavedati svoje odgovornosti in prenehati s kratkotrajno všečnostjo, »kajti ob taki politiki na daljši rok ne bomo všeč prav nikomur več«.

P. M.

Dosedanje razprave in oba posveta (prvi je bil poleti na Brdu, drugi včeraj v Ljubljani) pa so osredotočene predvsem na četrti, zadnji del zasnovanega zakona, ki ureja plače. 
Za zdaj, kot je dejal minister Bandelj, gre le za poskus prevedbe veljavnih plačnih sistemov na skupni imenovalec. 
Tudi plače v javnem sektorju naj bi bile sestavljene iz osnovne plače in dodatkov. 
Teh je kar nekaj: za delovno uspešnost (največ do 30 odstotkov), delovno dobo, stalnost, periodični dodatek (od štiri do največ deset odstotkov za odlično ocenjeno delo), položajni dodatek (koordinacija dela, vodenje, največ do 20 odstotkov), dodatek za delo v manj ugodnem času (dežurstva, deljen delovni čas, nočno delo, itd.), za častni naziv (10 odstotkov osnove plače), za specializacijo, magisterij, doktorat (od 8 od 15 odstotkov) in za dodatek za mentorstvo (8 odstotkov).

Kot pravi Marinček, bo delo, ki ga je prevzel, poskušal opravljati po najboljših močeh Dopoldne na ministrstvu za obrambo, popoldne na ministrstvu za znanost

Ljubljana - Minister za znanost in tehnologijo s pooblastili ministra za obrambo Lojze Marinček se je včeraj na obrambnem ministrstvu seznanil z najožjimi sodelavci in dejavnostmi, ki potekajo ta hip, so sporočili z obrambnega ministrstva. 
Marinček bo danes na seji vlade že nastopil v funkciji obrambnega ministra.

Na Hipokratovi tehtnici

Torej: promocija zdravja na Slovenskem živi bolj ali manj na papirjih, vsaj na državni ravni, kjer odgovorni še niso povsem dojeli, kaj prinaša vztrajno trepljanje po ramenih navidezno zdrave populacije, ob marljivem izgovarjanju na tranzicijske težave seveda. 
Posledice skrbnega odrivanja številk in dejstev, ki nimajo svojega mesta zgolj v ministrstvu za zdravstvo, ampak prav v vsakem vladnem resorju posebej, še zlasti pa v tistih, ki »stavijo« na razvoj gospodarstva in s tem družbe kot celote, so več kot jasne. 
Samo lani je bilo na področju bolezni srca in ožilja hospitaliziranih 32.282 bolnikov, trend hospitalizacij narašča. 
Stroški za zdravljenje so se povzpeli na 28 milijard tolarjev (od tega je nekaj manj kot 12 odstotkov šlo za hospitalno zdravljenje, dobrih 6 za ambulantno, več kot 8 pa za zdravila na recept …), kar pomeni, da je bilo za bolezni, ki bi se jih v veliki meri dalo preprečiti, porabljena petina denarja za zdravstvo.

Kmalu izhodišča za pogajanja na pomlad

Sestal se je svet vlade za socialno varnost

