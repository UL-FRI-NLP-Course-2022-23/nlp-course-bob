Peter Žerjavič

UDK:

Hrvaška vlada se je v četrtek odločila za rešitev spora o meji na morju s Slovenijo predlagati mednarodno arbitražo. 
Natančneje, ustreznim službam je naložila, naj začnejo intenzivne priprave za prenos odločanja o mejnem sporu na mednarodne pravosodne institucije. 
Glede na to, da je Hrvaška nevarno blizu parlamentarnim volitvam, gre za dokaj nenavadno potezo vlade. 
Parlament o tem ne bo več razpravljal, ker je že razpuščen, novi pa se bo s tem ukvarjal, če se bo s predlogom o arbitraži strinjala nova vlada. 
Slovenski uradni odzivi so bili skeptični. 
Zunanje ministrstvo je takoj izpostavilo predvolilni kontekst te poteze in tudi predsednik republike je predvsem ugotavljal, kako težko je s Hrvaško priti do kakršnegakoli dogovora. 
Sicer pa Slovenija načelno arbitraži ne nasprotuje, zatrjujejo v zunanjem ministrstvu. 
Ni pa to tako preprosta reč. 
Navsezadnje morata tudi o arbitraži državi doseči dogovor, ki mora zelo natančno določiti vse podrobnosti o arbitraži in uveljavitvi arbitrove presoje. 
Kakor stvari stojijo, bo že za tak dogovor potrebnih nadaljnjih nekaj let.

Številka:

Če morda v taki življenjski poti ni prepoznati celo niti podobe velikega reformatorja, je bila dosedanja Koizumijeva vrednost v vlogi hudobnega dečka, ki je prepoznal probleme zaostalosti in znal zavpiti na ves glas takrat, ko so osiveli veterani menili, da je še čas za tišino. 
Na notranjem področju ga vedno bolj kritizirajo, da ni šel daleč v obljubljeni reformi strankarske strukture, a je vprašanje, ali se po tolikih desetletjih LDP sploh lahko reformira ali pa bo največja Koizumijeva zasluga ravno v tem, da bo svojo stranko popeljal proti izhodu iz političnega monopola. 
Ko gre za japonski mednarodni položaj, ga kritiki obsojajo, saj je poskušal biti Tony Blair Daljnega vzhoda, in namesto da bi gradil novo zavezništvo s prvo veliko sosedo, LR Kitajsko, z jasnim ciljem, da bi od Pekinga dobil podporo za stalno članstvo v varnostnem svetu OZN, se je poskušal držati zunaj azijskega povezovanja, oprt na ZDA.

No, Koizumi je dobro ocenil, da njegova družba po hladni vojni, v kateri so bili storjeni drugačni zločini, ni pripravljena na novo razmišljanje o svoji genocidni preteklosti, v kateri se mnogi niso niti rodili, brez tega pa ni mogoče računati z zanesljivim partnerstvom v večstranskih forumih in institucijah. 
Verjetno imajo prav tisti, ki razočarano ugotavljajo, da bo težko našel pot iz japonske krize in malodušja. 
Nekateri se bojijo tega, ker v eni roki drži meč z rezilom nacionalizma in frustracije, in če bi se pokazalo, da je trenutno gospodarsko okrevanje zgolj začasno, bi mu na to roko lahko sedlo skrajno desno krilo, ki bi odgovor poiskalo v krepitvi vojaške industrije z vsemi političnimi posledicami, ki jih lahko ta prinese. 
Drugi pa zaupajo v to, da v drugi roki nosi krizantemo, simbol cesarskega sorodstva s Soncem in stremljenja k popolnejši obliki obstoja.

Tudi če s te dlani ne bo takoj prišla rešitev za današnje japonske dvome, bo Koizumi ostal zapisan v spominu po tem, da je uporniško potrgal nekaj cvetnih listov z nedotakljivega cveta in tako spustil veter sprememb, naj prinese vsaj jasnejša vprašanja, če že ne popolnih odgovorov.

Citirani:

Moj čut za solidarnost s sodniki ne gre tako daleč

So nemški sodniki manj občutljivi za kritike na račun svojega dela?

Po mojem pa sta za zaostanke pomembna vsaj še dva razloga. 
Prvi je, da so normativi bili in so še danes postavljeni prenizko. 
In zadnji razlog je, da nad delom sodnikov preprosto ni nobene učinkovite zunanje kontrole. 
Napačno je stališče gospoda Zalarja, češ da je dovolj, da predsednik sodišča opravlja nadzor nad delom sodnikov, potem napiše poročilo ter ga pošlje ministrstvu. 
Vse to, kar zdaj pišejo predsedniki sodišč, vsa ta številna poročila, o katerih govori tudi sodni red, so skoraj nekakšna persiflaža tega, o čemer je govoril že Brecht: naredimo plan, če ta ne bo deloval, bomo naredili novega. 
In ta novi plan seveda spet ne deluje. 
Prav to se dogaja skoraj vsak dan.

Ne. 
Niso ne boljši ne hitrejši. 
Gre preprosto za to, da stvari sprejmejo takšne, kot so, in se jim prilagodijo, saj morajo biti za to usposobljeni. 
Ko pride davkoplačevalec na sodišče, ga ne zanima, kakšne probleme ima sodnik z novim zakonom. 
Tudi zdravnik ne reče bolniku, ki ga obišče: danes vas ne morem sprejeti, pridite čez dve leti, takrat mi bo šlo verjetno bolje. 
Državljan želi hitro rešitev, saj storitev sodstva plača dvakrat. 
Prvič s tem, ko plačuje davke, in drugič, ko plačuje takse in prispevke, ko pristopi k sodišču.

To je res. 
Slovenski sodniki so nadpovprečno izpostavljeni reševanju nesodniških opravil. 
Toda, vprašajmo se, ali je v tem vsa resnica. 
Če pogledamo normative, ki jih je postavil sodni svet, potem vidimo, da mora okrajni civilni sodnik na leto rešiti 180 zadev. 
Če postavim zdaj zelo fiktivno, da se z njimi ukvarja samo polovico svojega delovnega časa, potem lahko rečemo, da teh 180 primerov reši v šestih mesecih, v drugih šestih mesecih leta pa se mora ukvarjati z administrativnimi ali ne vem kakšnimi drugimi zadevami. 
Zdaj pa poglejmo okrajne sodnike v Münchnu. 
Ti morajo rešiti 550 zadev na leto, v resnici jih v povprečju rešijo 700. 
Če ti številki prepolovimo in pričakujemo, da bi se tudi nemški sodnik moral polovico svojega časa ukvarjati z administrativnimi posli, še vedno dobimo številko 275 oziroma 350. 
Če poenostavimo, nemški sodnik bi moral v Münchnu v pol leta rešiti 275 oziroma 350 zadev, v Ljubljani pa le 180. 
Skratka, nesodniška opravila so problem, še zdaleč pa ne takšen, ki bi pojasnil vse.

Na to težko odgovorim, kajti primeri so zelo različni. 
Rad bi odgovoril bolj na splošno. 
Sem sodnik pritožbenega sodišča. 
Ko zadevo dobim, jo že prvi dan temeljito preštudiram, tako po njenem obsegu kot pomenu. 
Potrudim se jo pripeljati tako daleč, da je čim prej razpisana ustna obravnava. 
Od vsega začetka poskušam intenzivno usmerjati stranke v tisto smer, za katero menim, da je nujna in da bomo tako čim prej rešili spor.

Tretja naloga predsednika sodišča pa je, da mora kot predstojnik slediti rezultatom svojih sodnikov in disciplinsko ukrepati, če ti rezultati niso dobri. 
Na tem področju je bilo v Sloveniji v zadnjem času zelo veliko storjenega.

Kapitalska družba ima že novega predsednika in Jože Lenič ji zdaj služi za svetovalca. 
Predsedniške posle je predal nasledniku Borutu Jamniku. 
Pri tem je bilo nekaj težav, ker je bil Lenič prepričan, da mora posle predati, kajti država je družbo ustanovila, da bi množila kapital. 
Lenič je s kapitalsko družbo še v rednem delovnem razmerju in po pogodbi mu tri mesece pripada plača predsednika. 
To je dobro, kajti ker službo pač že ima, je delovno mesto v zavarovalnici zanj skoraj kot priboljšek, ena od možnosti pač, od katere ni odvisen kakor nesrečniki, ki dan za dnem iščejo prihodnost na seznamih »delo dobi«. 
Lenič je torej od 1. novembra predsednik uprave zavarovalnice Triglav, a tam še ni v službi, je pa še v delovnem razmerju s Kapitalsko družbo, in čaka, da mu bo svet agencije za zavarovalni nadzor podelil zavarovalniško licenco, ki jo predsednik uprave v zavarovalnici že kar mora imeti. 
Čeprav menda to tudi ni nujno, a tudi ni pričakovati, da bo Lenič licenco dobil, dokler se ne bodo pravniki dogovorili, ali izpolnjuje štiriletno merilo in koliko v primerjavi z zavarovalnico velja domžalski občinski izvršni svet. 
Zavarovalniški posli so vedno zapleteni, in ko človek misli, da jih razume, ga udari odbitna franšiza.

Katarina Fidermuc

Stvarna:

Zbirno:

Vsa dejstva govorijo v prid tezi, da smo ljudje tisti (sicer hkrati tudi izumitelji), ki zavirajo hitrejši razvoj, saj je naša sposobnost sprejemanja novosti omejena tako v tržnem smislu (za nakup novosti pač potrebujemo čas, saj običajno pomenijo spremembo v ustaljenem načinu življenja) kakor v organizacijskem (nove tehnologije zahtevajo drugačen način organizacije in dela ter pogosto tudi nove relacije moči v podjetjih in v družbi). 
Temeljni izziv inovativnosti torej ni v pomanjkanju izumov, ki so pogosto v začetni fazi prosto na razpolago, temveč v sposobnosti njihove komercializacije, kar pa ni tehnološki, temveč organizacijski izziv. 
Tudi v Sloveniji lahko zasledimo izjemno število dobrih idej in tehnoloških rešitev, ki pa le redko dosežejo raven uspešne komercializacije.

Številka:

Stran:

Po nekaterih analitikih ravno ta moment močno pripomore k ohranjanju in obstanku industrij v bogatih državah. 
Kajti ker se število industrijskih delavcev zmanjšuje, postajajo skupni izdatki za delovno silo vse manj pomembni za uspeh v poslovanju. 
Prav po računih Nacionalnega združenja ameriške industrije pomenijo izdatki za delovno silo le enajst odstotkov stroškov proizvodnje v teh dejavnostih. 
Ker se tendenca nadaljuje, je očitno, da bodo izdatki za delovno silo v industrijah bogatih držav igrali vse manjšo vlogo pri odločanju, kje postaviti proizvodnjo. 
Po tistem, kar je slišati od velikih tovarnarjev, kaže, da je pri vlaganjih na Kitajskem, na primer, prisotnost na velikem in rastočem trgu vsaj tako pomemben motiv, kolikor je to tudi izkoriščanje tamkajšnje poceni delovne sile.

Dragiša Bošković

Vir:

UDK:

Rubrika:

Osebe:

»Mogoče pa ne bo vojne,« sem neprepričljivo zagotovila Omariju, ki je povedal zadnje novice s terena: general Saadi je inšpektorjem obljubil, da bo naslednji dan začel uničevati rakete. 
Sadam Husein je dal intervju ameriški televizijski mreži CBS. 
»Ne bo vojne?« je zbegano vprašal Omari. 
»Ne, to pa ne. 
Vojna mora biti!« je pribil iraški novinar, kakor da se mu bo svet zares podrl šele, če vojne ne bo. 
Zanj je bila - tako kakor Barbari za mesto, katerega prebivalci po vseh pripravah zjutraj ugotovijo, da niso prišli - očitno nekakšna rešitev.

Diari je vprašal, ali vem, o čem pojejo muzikanti. 
Nisem vedela, dokler mi ni prevedel besedila. 
»Zlato boš dobil nazaj, če ti ga bodo ukradi. 
A domovino, če ti bodo ukradli domovino, jo boš za vedno izgubil.«

»Namen operacije je Iračanom dati državo nazaj,« mi je pred tednom dni zagotovil predstavnik ameriške civilne uprave, ki je kot dež govoril o vsem razen o tem, koliko je star in kje spi. 
V tej reportaži bo mojemu gostitelju v bagdadski »zeleni coni« za velikim betonskim zidom, za petimi zvitki bodeče žice in tremi vojaškimi nadzornimi barikadami, ime Mike. 
Po moji skromni oceni se Mike še ni rodil leta 1979, ko je Sadam Husein prevzel oblast. 
Ko sem marca sedela na istem črnem usnjenem sedežu, na katerem se je ameriški mladenič samozavestno razkomotil pred enim tednom, je v kongresnem centru nasproti hotela Rašid zasedal iraški parlament. 
Čakali smo na poslance, ki so soglasno prepovedali proizvajanje oborožitve za množično uničenje.

Tri dni so ga zasliševali. 
Dva častnika in en prevajalec. 
»Kakšno zvezo imaš s teroristi?« je vprašal prvi. 
»Nobene,« je odgovoril Mohamed. 
»Hočem domov. 
Moja žena je v skrbeh. 
Jo lahko vsaj pokličem? 
Veste, kakšne so ulice dandanes. 
Prepričana je, da so me ubili, zato da so mi vzeli avto.« 
Vojaški častnik je vprašal o viskiju. 
»Svoboden človek sem. 
Lahko spijem kozarček, ali pa viski lahko pijete samo vi?« mu je dejal Mohamed. 
Libanonski prevajalec je prevedel nekaj drugega. 
»Američanu je rekel, da govorim z njim kot z okupatorjem,« pravi Mohamed, ki se spomni le udarca v teme in bruhanja po mizi preiskovalnega častnika.

Tisto noč, ko so muzikanti v Findžanu peli o izgubljeni domovini, mi ni bilo jasno, da bodo Iračani z brutalnim režimom izgubili tudi državo. 
Findžan je v šestih mesecih izgubil veliko strank. 
Inšpektorjev že dolgo ni več. 
Američani jedo v svojih menzah v zeleni coni. 
Tujih diplomatov je malo, zato tuji in arabski novinarji pridejo redko. 
Po invaziji je iz restavracije odšel tudi narodno zavedni band. 
»Kje pa je muzika?« sem vprašala natakarja in pokazala na prazni oder. 
»Tam,« je odgovoril natakar in pokazal na zvočnik v kotu, pod stropom. 
Ko smo sedli k mizi, je pritisnil na gumb in zaigral je tisti plastični klavir, ki zimzelene melodije navadno igra v velikih trgovinah in v dvigalih. 
Sinatrova My Way nikdar ni tako lepo sodila k zbirki arabskih predjedi kakor tisti petek, ko me je Mike prepričeval, da je v Irak prišel zato, da ga bo vrnil Iračanom.

Avtor:

Zbirno:

Geslo:

Mraz kot objekt znanosti

»Ljudje vidijo, kaj se dogaja drugje po Rusiji. 
Izkušnje iz Čečenije so preveč grozne, da bi kdo pomislil na nacionalizem,« trdi premier Republike Saha Jegor Borisov. 
Po njegovih besedah v Jakutiji nihče ne razmišlja o neodvisnosti. 
»Brez Rusije si življenja nihče ne zna niti predstavljati,« je prepričan predsednik jakutske vlade. 
Po mnenju Borisova, ki je jakutske nacionalnosti, so k temu pripomogle tudi klimatske razmere: »Pri nas pretežko živimo, da bi se kregali med sabo.«

Po volitvah so morali ustavo spremeniti in iz nje izbrisati vse moteče elemente republiške suverenosti. 
Tudi izkop diamantov, ki ga je Jelcin s tajnim ukazom postavil pod republiško okrilje, je spet v pretežni meri pod nadzorom centra. 
Država ima zdaj v lasti 37 odstotkov Alrose, republika 32, zaposleni 23, osem odstotkov pa je v lasti osmih republiških regij. 
A v primerjavi s socialističnimi časi, ko republika razen plač rudarjev ni imela nič od dobičkov od prodaje dragocenih kamnov, je zdaj bolje. 
»Po letu 1992 smo v Jakutiji odprli 33 takih tovarn za obdelavo diamantov, z Alroso pa imamo dogovor, da nam na leto proda za 180 milijonov dolarjev neobdelanega kamna,« je razlagala Natalija Vihorjeva iz republiškega gospodarskega ministrstva. 
Skupaj z direktorjem podjetja Daimond iz Jakutska Viktorjem Makarovom nas je vodila po delavnicah, kjer so za stružnicami in brusilnimi stroji sedeli mladi Jakuti in obdelovali dragocene kamne. 
Za en sam kamenček, ki bi ga laično oko zamenjalo za drobec stekla, bi moral delavec s povprečno plačo 400 dolarjev delati več let. 
»Poleg tega, da so pošteni, je pomembno to, da imajo ostro oko, dobro roko in občutek za geometrijo,« je svojo delovno silo opisoval Makarov. 
»Poglejte si tole,« je dejal, ko mi je v dlan položil kamenček, manjši od najmanjšega stotina. 
»Za tega bomo na trgu dobili od 90 do 100 tisoč dolarjev, ko pa bo del nakita, bo cena seveda še neprimerno višja,« je bil ponosen direktor.

Gre seveda za zakon o grobiščih, ki ga je državni zbor sprejel 19. junija 2003. 
Sporen pa naj bi bil napis na spomeniku Žrtve vojne in povojnih usmrtitev, kot se je odločil zakonodajalec, prof. Hribar pa meni, da bi bil napis Žrtvam vojne in revolucije »... edino pravilni, dejanskemu stanju stvari in resničnemu spominu ustrezni napis«.

Za partijsko članstvo je bil Kardelj v Črnomlju februarja 1944. leta veliko bolj teoretičen. 
»Trenutno smo v okviru buržoazne revolucije, zavzemamo pa položaje, ki nam bodo s koncem vojne omogočili takojšen prehod v proletarsko revolucijo ... 
Smo v položaju, ko ni nujen revolucionaren prehod, temveč je mogoča za izvedbo ciljev proletarske revolucije reformistična pot ... 
Za nas je važno, da bo reakcija razbita na narodno-osvobodilnih pozicijah ...«

Vse to se dogaja pred 22. junijem, ko naj bi se »na poziv Kominterne« pričela »revolucija«. 
S tem pa nikakor ne želim zmanjševati krivde za rast Bele garde, ki jo je povzročilo partizansko sektaštvo spomladi in poleti 1942. 
Kidrič je o tem zapisal v svojem poročilu 14. decembra 1942 tole: »Naši so pretiravali glede likvidacij in predvsem glede načina likvidacij. 
To se je dogajalo posebno v partizanskih enotah, kjer se je uporabljajo tudi mučenje sumljivih civilistov. 
Stvari so prišle v javnost in precej pomagale resnični beli gardi.« 
(Poročilo sekretarja IOOF, Jesen 1942, str. 578, dokument 208)

Dr. Miloš Stare, ki je bil v Sloveniji politični vodja SLS, pa je to in tako stališče vodstva SLS v emigraciji imenoval »veleizdaja«. 
Zato so se tudi odločili, da kljub pozivom zaveznikov in lastnega političnega vodstva v emigraciji vztrajajo pri kolaboraciji z nemškim okupatorjem. 
Emigrantski vodja dr. Krek je preko Mihailovićeve radio postaje sporočil, da so se zavezniki odločili, da domobrancem ne bodo dali statusa vojnih ujetnikov, ampak jih bodo obravnavali kot prostovoljne veleizdajalske kolaborante z nacifašističnim okupatorjem in jih bodo zato vračali nazaj v Jugoslavijo v roke Titovi armadi. 
Emigrantski zgodovinar Janez A. Arnež o vsem tem izredno dokumentirano in podrobno poroča v knjigi SLS 1941-1945 . 
Zato je tudi razumljivo, da je celotno domobransko politično in vojaško vodstvo emigriralo v Argentino, Ameriko in Avstralijo, medtem ko so zapeljano in prevarano moštvo prepustili usodi oziroma JLA in Ozni.

Napis na spominskih obeležjih Žrtve vojne in povojnih usmrtitev seveda ne pove vse bridke resnice, ki so jo žrtve odnesle s seboj v hladni grob. 
Pokojniki so žrtve dveh grehov in zmot: kolaboracije z okupatorjem in prevare lastnega vodstva z ene strani ter zaničevanja svetosti življenja in poštenja z druge. 
Pravičnosti in pieteti hkrati ne moremo zadostiti, pa če napišemo Zločin z veliko ali z malo začetnico. 
Pomembno je, da stoji spomenik - kot večni opomin bodočim generacijam. 
Tem generacijam moramo pa tudi povedati skrbno raziskano in dokumentirano zgodbo o veličastju osvoboditve in sramoti zmote.

UDK:

Začetek nečesa je zame težji od doseganja cilja oziroma poti proti njemu. 
Adrenalinski človek sem, kljub svoji sistematičnosti in organiziranosti. 
Običajno me motivirajo spremembe, novi izzivi, predvsem pa vedoželjnost, ki je po mnenju mojih prijateljev zame zelo izrazita lastnost. 
Nikoli nisem pisala dnevnika, pač pa včasih, za svojo dušo, pišem o svetu zunaj skozi prizmo svoje notranjosti. 
Brez filtrov, ki nam jih je razvilo življenje. 
To so intimne izpovedi mojega doživljanja sveta, pogovori same s seboj, zato sem to podelila le z redkimi prijatelji. 
Temu rečemo odpiranje, razgaljanje.

Zanimivo, da me izraz razgaljanje spremlja v večini pogovorov s tistimi, ki sem jim omenila klic urednika Sobotne priloge. 
Se s pisanjem v javnosti razgališ, izgubiš del svoje avtoritete? 
Kje je meja, kdaj si preveč odkrit in kdaj samo dolgočasen? 
Sem to, kar sem, zato je tale dnevnik predvsem moje lastno ogledalo. 
Boljše kakor etikete, ki si jih v bežnih stikih, še posebno v poslovnem svetu nalepimo mimogrede za vse življenje. 
Smo, kar smo, temni in svetli obenem, v različnih vlogah, ki nam jih je namenilo življenje in jih igramo. 
V vseh vlogah pa smo še vedno ljudje.

Prvi petkov sestanek je z računalniškimi programerji, ki že dve leti potrpežljivo pripravljajo računalniško aplikacijo Media Pool Portal. 
Ta z uporabo sodobne informacijske tehnologije omogoča lažje, hitrejše in cenejše delo medijskih planerjev in slovenskih medijev. 
Sistem je zelo zapleten. 
Trenutno končujemo prvi del projekta. 
Začenja se njegova uporaba v sedmih oglaševalskih agencijah. 
Pogovarjamo se o prezentaciji v Portorožu, kamor smo povabili nekaj deset direktorjev. 
Vem, da v pol ure težko zajameš dveletno delo. 
Prepričujejo me, da sem jaz prava za predstavitev. 
Težka naloga. 
Dobimo se spet v ponedeljek. 
Vikend bo očitno deloven.

Pred vrati že čakajo sodelavci iz agencije, ki skrbi za Sempl. 
Sedimo dve uri, dokončno potrdimo scenarij zaključne prireditve. 
Drugače, tvegano, a mi je všeč. 
Množica podrobnosti, skoraj si že beremo misli. 
Dobro delajo, vem. 
Telefoni, mejli, dopisi, pogovori, fakture, zahvale ... 
Za hip se ustavim. 
Moja pomočnica je obupana. 
Zdravnik jo je že na začetku nosečnosti poslal na bolniško. 
Danes. 
Globoko zajamem sapo. 
Razumem, da mora počivati in paziti nase, a delo bo padlo name. 
Zdržati moramo, vsi, še posebej jaz. 
Skličem kolektiv. 
Poberem papirje, ki jih berem čez vikend. 
Polno glavo imam še, ko greva z Andražem po nakupih.

Ob vikendih Andraž zjutraj vedno zleze v mojo posteljo. 
Bereva, se pogovarjava, modrujeva in nama je dobro. 
Ob 9. uri Andraž odide k svojemu očetu. 
Bolj ali manj vsako soboto. 
Telefon kar zvoni. 
Grem v mesto. 
Sobotna tržnica, obvezno postopanje med knjigami. 
V kavarni Maximarketa se srečam z M in G. Druži nas dolgoletno, žlahtno prijateljstvo, čeprav v različnosti. 
Govorimo drug čez drugega, veselimo se skupne ure, ki se raztegne v dve. 
Kosilo pri M, kot se spodobi na martinovo, prava pojedina. 
Pogovori za globino ženske duše. 
Dragocenost trenutka.

Stvarna:

S štirinajstletnim vodenjem Nogometne zveze Slovenije je Rudi Zavrl »starejši« kot slovenska državnost. 
Predsedovati je začel, ko je bila NZS le ena od republiških organizacij z ne prevelikim proračunom in vplivom, in se obdržal tudi po osamosvojitvi, ko se je ta z dotokom denarja svetovne in evropske nogometne zveze NZS povzpela na prvo mesto med slovenskimi športnimi organizacijami. 
Za vztrajanje na tako mikavnem položaju se lahko zahvali reprezentančnim uspehom, nekaj pa tudi spravljivemu značaju, ki ga kritiki označujejo kot neodločnega in ki je največji preizkus doživel ob razvpitem sporu med Katancem in Zahovičem na lanskem svetovnem prvenstvu.

Težko rečem. 
Zgolj s športnega stališča bi najbrž takšna močnejša liga, kot je recimo v košarki liga Goodyear, lahko prinesla nekatere pozitivne premike, še vedno pa ne vem, kako bi bilo z varnostjo.

Je res, da niste bili najbolj navdušeni nad Bojanom Prašnikarjem kot nadomestilom za Srečka Katanca?

Ja, mislim, da ja. 
Malo smo se pozanimali, kakšne so sicer plače selektorjev drugih držav, in smo ugotovili, da bi bil bistveno večji strošek, če bi se odločili za tujca.

Ne. 
Politika se dejansko nikoli ni vtikala v nogomet, največ zaradi nas samih, ki to zvezo vodimo. 
Nikoli nismo izrecno rekli, da tega ne bomo dopustili, smo pa s svojimi dejanji in potezami najbrž vedno dajali vtis in dejansko tako delali, da politika v športu ni imela kaj iskati. 
To je zadeva civilne družbe, kjer se morajo s tem udejstvovati vsi, ne glede na politično prepričanje.

So vas vabile?

Ne.

Mislil sem na poslovneže, ki prihajajo. 
Na Schollmayerja, Subana ... 
Se njim splača?

Pred leti ste v nekem intervjuju izjavili, da se vam zdijo slovenski nogometaši preplačani. 
V katero smer se bo razvijal slovenski nogomet? 
V profesionalizem, delni profesionalizem ...?

Naslov: Tak si, kakršnega se kažeš

Datum:

Rubrika:

Osebe:

Zbirno:

Tak si, kakršnega se kažeš

Kako bi torej označili stil zadnje plošče, nekakšen fusion, world music ...?

Se vam ne zdi, da se je s čefurjem, pedrom in Sestrami v slovenski javnosti kljub vsemu nekaj premaknilo? 
Če ne drugega, zdaj ljudje vedo, da v Sloveniji ne živi samo en gej.

Ne? 
Ozavešča najbrž že. 
Jazz je nosil s sabo sporočilo, rokenrol tudi ...

Ta muzika je všeč tudi meni. 
Poleg tega je Schatzi zame najboljši producent in glasbenik daleč naokoli. 
Zato tudi delava skupaj, ne samo zato, ker sva brata. 
To včasih zelo olajša stvari, včasih jih pa tudi zaplete.

Na zadnjem koncertu ste bili sexy boy v pink obleki, zdaj za Export-Import v svetlo modri. 
Kakšna posebna simbolika?

Hm, morda sem z leti ugotovil, da je čisto vseeno, če je že miljarda drugih v svojih tekstih rekla - ljubim te. 
In da tudi če jaz ponovim isto, sploh ne bo zvenelo isto kot milijarda ostalih. 
Zvenelo bo tako, kot da bi to rekel jaz. 
In to se mi zdi že dovolj, da se mi zdi originalno. 
Ne ljubi se mi kopati po nečem in govoriti o nečem, kar me niti ne zanima. 
Ljubezen me še vedno zanima. 
Saj sem živ.

Podobno je bilo videti, ko ste si pred leti na koncert pripeljali vedeževalca Dannyja s čarovniško kapo in plaščem, drugič Štrumpant'l Sisters, zdaj ste v Nedeljskem popoldnevu gostovali skupaj s prijateljico, učiteljico joge in poti samospoznanja Snežano Divjak ... 
Ljudje, za katere ne bi nikoli rekli, da imajo kaj skupnega z vami . ..

Čeprav v svetu to ni nič novega, še manj pretresljivega?

Najdlje me je spravil Vinci. 
V Pokru sem moral v zadnji sceni posiliti žensko in ji na koncu poriniti pištolo med noge, da ji je razstrelilo glavo. 
Najprej sem se precej upiral, mu rušil režisersko avtoriteto ( nasmešek ), potem je bilo samo še vprašanje - a lahko. 
Lahko. 
Bilo je precej grozno. 
Rekel sem, snemajte enkrat, ker tega ne bom več ponavljal. 
Ko se je začelo, sem padel noter. 
Potem je v studiu zavladala tišina, jaz sem moral ven, igralka je jokala, meni je bilo nerodno. 
Ampak sem lahko. 
Očitno lahko narediš marsikaj. 
V vsakem od nas je nekaj živali.

Je, pa saj poskušaš živeti v sožitju, kakšni so manj aktivni, kakšni so čisto pasivni, moj je še kako živ. 
Še sreča, da je star toliko kot jaz, tako da se je tudi sam malo umiril ...

Seveda ostane. 
Tako kot me kdo vidi, pa naj bo to na televiziji, v časopisu, na videih, vse to sem jaz. 
Tak sem. 
Ne morem reči, da nisem tak, pa tudi če je to stvar domišljije, šovbiznisa, blabla, tudi tak sem. 
Vse sem. 
In v vsem tem, kar sem napisal, ni kaj dosti blefiranja. 
V smislu, no, tole sem si sicer privoščil, sicer pa jaz tega ne delam, veste, ne razmišljam tako, se ne obnašam tako, veste, sem čisto drug tip ... 
Neumnost. 
Tudi jaz ocenjujem ljudi po tem, kako jih vidim, in po tem, kaj počnejo. 
Saj ne vem, kakšni so v resnici. 
Kdo si v resnici? 
Tak si, kakršnega se kažeš, jebiga. 
Kako naj te drugače ocenim?

Datum:

Zvrst:

Absolutna ničevost Frankfurter Rundschau

Geslo:

Nemara najbolj porazna ugotovitev poročila se glasi, da je v Ameriki več duševno bolnih nastanjenih v kaznilnicah kakor v bolnišnicah. 
V zaporih je trikrat več žensk in moških z duševnimi motnjami kakor v psihiatričnih bolnišnicah. 
Zapori so postali osrednja institucija sodobne ameriške družbe za obravnavo duševno bolnih. 
- Kakor da bi Američani zgrmeli v srednji vek.

V Sloveniji vse od sedemdesetih let naprej poteka razmeroma zložno zmanjševanje števila psihiatričnih postelj. 
Deinstitucionalizacija na Slovenskem nikoli ni privzela tako manifestnih oblik kakor denimo v sosednji Italiji, kjer so sredi osemdesetih zaprli veliko psihiatrično bolnišnico San Giovanni v Trstu, paciente pa v velikem, dramatičnem sprevodu napotili v mesto. 
Toda drugače kakor v Skandinaviji premeščanju pacientov iz bolnišnic v skupnost tudi ni sledilo sočasno vzpostavljanje skupnostnih služb v lokalnih okoljih, v katera so se bolniki vračali. 
Takšno je stanje v veliki meri še danes. 
Zato slovenski psihiatrični pacienti resda ne postajajo v velikih množicah zaporniki ali brezdomci, kot se to dogaja duševno obolelim v ZDA. 
Iz psihiatričnih institucij se po končani hospitalizaciji vendarle večinoma vračajo v naročja svojih družin. 
Toda ker te ne uživajo zadostne podpore zdravstvenih, socialnih in drugih služb, na katere bi se lahko oprle, družine nosijo breme, ki presega njihove moči in sposobnosti.

Družine gredo v prilagajanju svojih življenjskih stilov obolelemu svojcu pogosto čisto predaleč. 
»Družine,« pripoveduje dr. Vesna Švab, »se odpovedujejo številnim priložnostim v življenju, da lahko stojijo ob strani, da lahko 'pazijo' na obolelega. 
'Paziti' na bolnika je najhujša oblika prilagoditve, toda družine 'pazijo' nanj, ker se bojijo bolnikovega samomora. 
Celotno družinsko življenje se preusmeri v to, da se pazi, da se ne bi kaj zgodilo. 
Hkrati starši zanemarjajo druge sorojence, kar pušča za seboj vrsto drugih posledic in zamer ter generira še dodatno krivdo staršev.«

Družine z duševno obolelim se pogosteje kakor ostale znajdejo v eksistenčnih stiskah. 
»Predstavljajte si,« pripoveduje dr. Vesna Švab, »da ste upokojeni. 
Kako boste preživeli sebe in svojega otroka, ki ne more priti do invalidske upokojitve, ker nima dovolj delovne dobe in ima nekoliko večje potrebe kakor ostali, ker je bolj nespreten v svojem življenju? 
Kako boste plačali stanarino in poskrbeli, da bosta šla lahko kdaj skupaj na gledališko predstavo ali v kino? 
Kako boste poskrbeli za kakovost lastnega življenja, če pa ste ves čas v finančnih stiskah? 
Ekonomska eksistenčna stiska je v teh družinah zelo pogosta in država bo morala resno proučiti, kaj se dogaja s temi družinami.«

UDK:

Datum:

Pagina:

Ali ni tako, ker je Slovenec pravzaprav lik iz Montypythonovega Smisla življenja? 
Tisti, ki skozi zaveso s prezirom opazuje katoliško familijo, pravo simfonijo tisočev, in v imenu od Luthra dane svobode razdeva:

Pagina:

Osebe:

Edini, ki med obravnavanimi avtorji najde nekaj milosti v kritikovih očeh oziroma ki mu kritik priznava avtorstvo v polnem pomenu besede, je Michel Houellebecq. 
V celoti ostaja Houellebecq zvest naturalističnemu romanu z znanstvenimi špekulacijami in nekaj pretiravanji v zvezi z utopijo. 
A v tej dokaj neoriginalni orkestraciji mu uspe vzpostaviti svoj glas: njegovi akordi melanholije in cinizma, opustošenja in agresivnosti ne zvenijo nikoli ponarejeno. 
In vendar, dodaja Pierre Jourde, obstaja določeno neugodje v zvezi z Houellebecqom, občutek, da je tu nekaj narobe. 
Seveda imamo vso pravico, da zavrnemo tak nihilizem in tak način posploševanja nizkotnosti. 
Ali je treba verjeti, da njegovo delo s svojo iskrenostjo in humorjem transcendira povprečnost in nizke nagone? 
Ali pa moramo smatrati, da bralcu nastavlja spolzko past, ki je namenjena predvsem temu, da opraviči avtorja v njegovih in naših očeh, da deli z nami svojo povprečnost in frustracije, nas vabi vanje? 
Preseganje ali enostavno pranje? 
Nimam odgovora, pravi Pierre Jourde, katerega branje vam, kot ste gotovo razumeli, toplo priporočam.

Ob navedenem se ne pojavljajo samo etične dileme glede ustreznosti porabe denarja dopolnilnega zdravstvenega zavarovanja, temveč se tudi vprašanje odgovornosti za razmere, ki že toliko let dopuščajo navedene anomalije pri porabi sredstev, vplačanih za osnovno zdravstveno varnost prebivalcev.

V ambulanti SNMP smo pregledali v letu 2002 nekaj več kot 34.000 pacientov in od teh smo jih napotili na specialistične oddelke nekaj manj kot 20%, od teh 10% v ambulanto IPP, 80% pa po pregledu in diagnostični obravnavi k lečečemu zdravniku ali domov. 
Urgentni laboratorij v KC ima dovolj kapacitet tudi za paciente SNMP, za laboratorijske storitve pa plača ZD Ljubljana Kliničnemu centru povprečno 65 milijonov sit v enem letu. 
Torej bi bila lahko ambulanta SNMP tudi drugod in bi opravljala samo funkcijo PHE brez ambulante, pa še za laboratorijske storitve bi prihranili, saj neprekinjene dežurne službe, kot je v Ljubljani, ni nikjer v Sloveniji in v tem primeru bi dežurni zdravniki v splošnih ambulantah napotili vse nujne in malo manj nujne paciente, ki jih sedaj obravnava ambulanta SNMP - bilo bi jih približno 30.000 v enem letu - v ambulanto IPP, ker jim ob delu v splošni ambulanti in brez urgentnega laboratorija drugega ne bi preostalo. 
Težko si predstavljam delo ambulante IPP s frekvenco več kot 50.000 pacientov v enem letu.

Primož Aplenc, dr.med.spec., ZD Ljubljana, ambulanta SNMP, CUB KC

Ministrstvo za kmetijstvo, gozdarstvo in prehrano se ob pojavu zdravju škodljivih dodatkov v kruhu ni umaknilo v ilegalo, kot navaja novinarka. 
V skladu z zakonom o zdravstveni ustreznosti živil in izdelkov ter snovi, ki prihajajo v stik z živili, je za nadzor nad zdravju škodljivimi dodatki v živilih rastlinskega izvora, kamor sodita tudi moka in kruh, pristojen Zdravstveni inšpektorat Republike Slovenije, ki spada pod okrilje Ministrstva za zdravje.

Valentin Hajdinjak, vodja službe MKGP

Delo, 29. oktobra

Izid natečaja za zamenjavo državnih simbolov, grba in zastave ter odmev v javnosti razgaljata oddaljenost predstavnikov naroda od naroda. 
V času, ko se hitro približuje usodna priključitev Slovenije veliki evropski skupnosti narodov, je resnega dela na pripravah za ta dogodek dovolj, posebno za poslance, ne pa jalovo razglabljanje o državnih simbolih. 
Saj jih imamo, le spoštujmo jih.

Zastava in grb naj ostaneta v osnovi takšna, kot sta. 
Kaj pa potem še spreminjati?

Katastrska občina Sečovlje je vedno segala in še vedno sega prek Dragonje, kjer so zaselki Mlini, Bužini, Škrilje in Škodelin. 
Izvorne katastrske podatke sem dobil v tržaškem arhivu, kjer sem povprašal, kdo se je za to zanimal pred menoj. 
Pred menoj so te podatke iskali Hrvati in ezuli, predstavnikov slovenske oblasti ali stroke se uslužbenka v arhivu ni spominjala.

Allah Kerim!

Stran:

Rubrika:

Geo:

Zbirno:

