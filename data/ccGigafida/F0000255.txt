Odlično so se odrezali v svojih kategorijah tudi sevniški dirkači, ki tekmujejo za razne ljubljanske klube. 
Edino Samo Valant iz Tržišča (lani je še tekmoval za West Olimpijo, zdaj pa ima "svoj" Nissan team), "osmoljenec" te dirke, ki je lani zmago na domači dirki za zeleno mizo izgubil in, kot se je pozneje izkazalo, s tem tudi naslov državnega prvaka, ni bil najbolj zadovoljen s svojim nekoliko slabšim rezultatom kot lani. 
Je bil pa Samo tudi tokrat ljubljenec občinstva. 

Njegovi privrženci so se veselili Valantovega 3. mesta za pokal Slovenije v skupini N-4, ki si ga je priboril z nissanom S GTI (čas: 7:06:480), kakor da bi bilo prvo. 
Pred njim sta bila Slavko Dekleva ( EL Dekleva W.
O.) z beemvejem M3 (6:58:340) in Lucio Stolli (AK W.
O.) s fordom escortom cosworthom RS (7:02:660). 
V tej skupini je bil Sevničan Drago Božič (AK W.
O.) s fordom sierro cosworthom (7:11:940), ki mu je v prvi vožnji ponagajala turbina in je porabil kar 8 sekund več časa kot v preostalih dveh vožnjah, ko je bil hitrejši od Valanta. 
S 5. mestom je bil lahko zelo zadovoljen naslednji sevniški matador Damjan Žičkar (AK W.
O) z mazdo 323 (7:26.880), saj je od vožnje do vožnje izboljševal rezultat in je bilo zanj, kot je dejal, kar prehitro konec dirke. 

STOPNIČKE - Samo Valant (na posnetku desno) si je poleg stopničk v skupini N - 4 na mednarodni dirki Sevnica 94 priboril 5. mesto v končni uvrstitvi za DP (Božič je 6., Žičkar 7., Starman 16.), 4. mesto v skupini N za pokal Turist in 12. mesto v končni skupni razvrstitvi. 

P. P.

ZID - Ne domišljamo si, da smo s pisanjem v tej rubriki odločilno pripomogli, da so vendarle začeli pripravljati oporni zid na cesti pri Mirni proti Trebnjemu, toda nekaj pa ljudski glas v Ljubljani tudi zaleže. 
Če je nekoč celo Brežnjev prebiral Dolenjski list, zakaj ga ne bi tudi dolenjski rojaki, minister za promet in zveze Igor Umek ali državni sekretar Marjan Dvornik?

Uspeh našega gimnazijca v Hong Kongu

GRADBIŠČE NOVE NOVOMEŠKE BOLNIŠNICE - Če bo vse po sreči, naj bi bil do spomladi dokončan del, v katerega bodo preselili oddelke, ki so sedaj na levem bregu Krke. 
(Foto: J. Božič)

Z NOVOMEŠKE TRŽNICE

