Ervin Hladnik Milharčič

S spremenjenimi makroekonomskimi izhodišči so se za 21,4 milijarde tolarjev znižali tudi ocenjeni proračunski prilivi v prihodnjem letu. 
Vlada je zato predvidela, da naj bi se stopnja davka na dodano vrednost povečala za odstotno točko že 1. januarja 2002, s tem pa naj bi se proračunski prilivi povečali za 24,3 milijarde tolarjev. 
Proračunski prilivi 2002 bodo manjši od prejšnjih ocen tudi zato, ker bo vlada za 7 milijard tolarjev prihodkov od koncesij za UMTS mobilno telefonijo porabila že letos. 
»Z dopolnjenim predlogom proračuna 2002 se prvotno predvideni prihodki in odhodki povečujejo za 3,4 milijarde tolarjev, za leto 2003 pa se zmanjšujejo za 16 milijard tolarjev,« je povedal minister za finance Anton Rop.

Vlada je za prihodnje leto predvidela tudi delovanje avtomatičnega fiskalnega stabilizatorja, s katerim bi se lahko primanjkljaj zaradi morebitnega izpada proračunskih virov med letom povečal za do 0,3 odstotka BDP oziroma do 15 milijard tolarjev. 
S tem se želimo zaščititi pred negotovostmi, ki jih je ta čas v svetovnem gospodarstvu zelo veliko, je povedal premier.

Ljubljana - V soboto zvečer je za Bežigradom že vse kazalo na konec slovenske nogometne pravljice: temperamentni in hitri Romuni so se z duhovitimi kombinacijami dobesedno poigravali z našimi nogometaši, ki so sprva le opazovali bravurozni šov »evropskih Brazilcev«. 
Ti so z golom Mariusa Niculaeja dosegli tudi vodilni gol, ob katerem se je že zdelo, da je mondial 2002 na Daljnem vzhodu za Slovenijo izgubljen. 
Toda naš selektor Srečko Katanec je kmalu zatem povlekel zmagovito potezo: počasnega in nerazpoloženega Amirja Kariča je zamenjal z Nastjo Čehom. 
Premoči virtuoznih Romunov s tem sicer ni bilo konec, toda slovenska igra se je vidno popravila. 
Predvsem pa so začeli padati goli. 
Prvega je tako rekoč ob prvem stiku z žogo pripravil Nastja Čeh, strelec z glavo pa je bil Mile Ačimovič (na fotografiji levo). 
Katančevo četo pa je v finišu do zmage z neverjetnim golom - strelec je po tekmi priznal, da je želel le kar najbolje podati pred gol - popeljal Milan Osterc (desno), ki si je s svojo mojstrovino na CNN prislužil častni naziv poteze dneva. 
Zadnje dejanje pravljice pa bo na sporedu v sredo v Bukarešti. 
Slovenijo na SP vodi vsakršna zmaga ali remi, pa tudi poraz z 2:3, 3:4, ne pa z 0:1. 
Več na 11. in 13. strani. 
F. B.

Romantično pričakovanje, da se bo novo ozračje mednarodnega sodelovanja pod ameriškim vodstvom preselilo tudi na konferenco o implementaciji sporazuma o prepovedi jedrskih poskusov, je že prvi dan padlo v vodo. 
Podpisalo ga je 161 držav, ratificiralo 84. 
Od 44 za veljavo potrebnih držav ga je ratificiralo 31. 
Od velikih manjkata Kitajska in ZDA. 
Kitajska se je konference udeležila, ZDA jo bojkotirajo. 
V Palači narodov je v nedeljo zjutraj vladalo ozračje, ki prevladuje ob zamujenih priložnostih. 
Svet se le ni tako radikalno spremenil. 
Enotna fronta svetovnih držav proti iracionalizmu je še vedno vezana na partikularne interese velesil.

Tako je soglasno odločilo ustavno sodišče, ko se je izrekalo o zahtevi vrhovnega sodišča, po mnenju katerega je 22. člen novele zakona o prekrških v nasprotju z 2. 
(načelo pravne države) in 8. členom ustave (veljavnost mednarodnih pogodb). 
Povod za izrekanje je bila zahteva za varstvo zakonitosti, ki jo je junija lani vložil vrhovni državni tožilec zoper pravnomočno odločbo, to pa je 8. junija 1949 izdala komisija za prekrške ljudskega odbora četrtega rajona mesta Beograd. 
Pri odločanju o tej zahtevi je vrhovno sodišče menilo, da je omenjeni člen novele zakona o prekrških v nasprotju z ustavo, saj bi po njem moralo vrhovno sodišče odločati o zakonitosti pravnomočnih odločb upravnih in pravosodnih organov drugih republik nekdanje Jugoslavije, ki so zdaj samostojne - torej tuje - države.

Od naše dopisnice

Ljubljana - Tri mesece po tem, ko je vlada sprejela besedilo ustavnih sprememb, se bo jutri na prvi seji sestala ustavna komisija, zato da se bodo njeni člani dogovorili o nadaljnjem delu. 
Formalno sta vložena dva predloga za spremembo ustave. 
Prvega je vložila skupina poslancev s prvopodpisanim Maksom Lavrincem (LDS) in zadeva oblikovanje pokrajin. 
Gre v bistvu za spremembe, ki jih je v prejšnjem mandatu pripravil sedanji ustavni sodnik dr. Ciril Ribičič . 
Drugi predlog je tik pred parlamentarnimi počitnicami vložila vlada in zajema spremembe 19 členov zdaj veljavne ustave, ki je bila doslej dvakrat novelirana. 
Prvič zaradi tako imenovanega španskega kompromisa (lastninska pravica tujcev) in drugič zaradi volilnega sistema.

Sodeč po stališčih, ki so jih v zvezi s predvidenimi spremembami ustave doslej predstavljale parlamentarne stranke, je v prihodnjih tednih bržkone pričakovati ostre polemike o tem, kaj in koliko spreminjati v aktualni ustavi. 
Verjetno pa se bodo kopja še posebno lomila ob predlogih, povezanih z imenovanjem vlade in referendumom.

Matjaž Hanžek: Če ima neka institucija zaposlenih 7000 oboroženih ljudi, je jasno, da mora nad njenim delom obstajati tudi nadzor. 
Policija na splošno sicer dobro dela, vendar ima po drugi strani pravico omejevati svobodo posameznikov, ti ukrepi pa morajo biti minimalni in nadzorovani.

Pripravil: Vlado Šlamberger

Grega Repovž

Gozd se predstavi od znotraj

In nikoli ne zamudijo, nič se ne zatakne, nikoli ne zmanjka prostora, nihče se ne preriva, na tleh ni čika, v kotu ni nobenega pijanca, vsi spoštujejo predpise, kar nekako dolgočasno je. 
V Ljubljani vas na avtobusu vsaj kdo okrade, v Beogradu je še bolj zanimivo, ko vstopijo harmonikarji, ciganček pa potem s klobukom pobira »zaslužek«. 
Seveda, urejen javni promet ni samo stvar denarja, prosvetljenih mestnih oblasti in dobrih načrtovalcev; zanj je potrebna tudi posebna sorta ljudi. 
Take vrste ljudi naš socializem očitno ni vzgojil, čeprav je dolga leta koketiral s skandinavsko socialdemokracijo, ona pa je »z zanimanjem spremljala« naše samoupravljanje. 
Naši voditelji so delavski razred stlačili v umazane vagone in razmajane avtobuse, vsakodnevna pot na delo je bila »transport« v najslabšem pomenu besede - transport delovne sile, tako kot transport surovin ali blaga.

Morda ni vse tako hudo. 
Mi imamo na oblasti liberalce, oni nekakšno čudno koalicijo, bolj konservativno kot ne. 
Oni plačujejo visoke davke, da jih varno, udobno, hitro in točno »dostavijo« v službo in domov, kar ni zanemarljiva dediščina iz časov sanj o socializmu. 
Mi tudi plačujemo visoke davke, a menda še zdaleč ne za tako banalne stvari.

Gospodarsko sodelovanje s Kitajsko napreduje

Peking - Za slovensko-kitajske gospodarske odnose je bila letošnja jesen ena najdejavnejših v dolgi vrsti let. 
Peking in Chengdu so konec oktobra hkrati obiskale kar tri delegacije iz Slovenije - ministrstva za gospodarstvo, ki jo je vodila Tea Petrin, ministrstva za zdravje, ki jo je vodil Dušan Keber, in mesta Ljubljane z županjo Viktorijo Potočnik na čelu.

Toda tukajšnji gostitelji so se slovenske goste trudili prepričevati, da je zanje pomemben vsak partner, če prihaja s konceptom nastopa in lahko ponudi kaj uporabnega. 
Zato so bili Petrinova, Keber in Potočnikova tokrat sprejeti na zelo visoki ravni (državna svetnica Wu Yi, minister za zdravje Zhang Wenkang in pekinški župan Liu Qi ), kar je očitno sporočilo Sloveniji, da lahko pri prodoru na kitajski trg računa tudi na vladno pomoč. 
Te sicer ne ponujajo tistim s kratkoročnimi ali enkratnimi trgovskimi ambicijami, je pa zelo pomembna, kadar gre za proizvode, ki jih država strogo nadzoruje, denimo zdravila.

Wu Yi je svojim sodelavcem celo naročila, naj posebej pomagajo ljubljanskemu Leku, ki je med obiskom delegacij odprl svoje stalno predstavništvo v Pekingu. 
Predsednik uprave Leka Metod Dragonja pa je napovedal nova vlaganja v kitajsko farmacevtsko industrijo; s tem je ustvaril vtis premišljenega in resnega nastopa tega podjetja, katerega izdelki že predstavljajo 26 odstotkov celotnega slovenskega izvoza na kitajski trg. 
Lek je očitno navdihnil tudi nekatera druga slovenska podjetja, saj so vsaj še štiri napovedala odprtje predstavništev na Kitajskem v bližnji prihodnosti.

Kitajsko zanimanje je velikansko, glede, denimo, slovenskih izkušenj s spreminjanjem krasa v plodno površino. 
V provinci Guizhou je že zelo dejaven dekan ljubljanske veterinarske fakultete. 
Enako zanimiva je tudi tehnologija spremljanja virov onesnaževanja v jezerih, ki sta jo razvila nacionalni inštitut za biologijo in profesorica Tamara Lah ; kitajski inštitut za hidrobiologijo bi jo rad uporabil pri čiščenju jezera Dianqi v Yunnanu, projekt pa financira Svetovna banka.

Direktorica LG Maribor Katarina Klančnik Kocutar pa je poudarila zavidljivo visoko kakovostno raven in izrazno raznolikost, ki jo je pokazal predstavljeni program. 
Omenila je še izjemno dragoceno priložnost tridnevnega delovnega in družabnega druženja slovenskih lutkarjev, katerega strokovni vrhunec je bila sobotna okrogla miza o lutkovni dramaturgiji, ki sta jo uvedla Matjaž Loboda s predstavitvijo izročila in Jelena Sitar z razpiranjem aktualnih vprašanj.

Ne, sploh ne. 
To je zgolj stališče enega od dveh domov ameriškega kongresa v določenem trenutku. 
Nič več in nič manj. 
Ameriška administracija se še ni lotila procesa odločanja o tem, katere države (bi povabili v Nato) in kdaj, kar bo storila šele po tretjem ciklu akcijskih načrtov za članstvo. 
Minuli mesec sem se pogovarjal z vodstvom ameriškega senata, kjer so še nadalje zagreti za širitev, vendar pa postavljajo zelo zahtevne pogoje in ne bodo sprejeli nobene nepremišljene odločitve. 
Zato je (potezo predstavniškega doma) treba ocenjevati zgolj kot trenutni posnetek razmer. 
Ne pozabite pa, da je tu še 18 parlamentov, ki imajo svoja mnenja, pa tudi 19 vlad natovskih držav se mora odločiti. 
Zato še nič ni gotovega.

Ne, nobene kupčije ne bo. 
Predsednik Bush je jasno in javno povedal, da vztraja pri obljubah, ki jih je dal med govorom v Varšavi (junija letos, ko je zatrdil, da se bo širitev Nata nadaljevala na praškem vrhu, op. avt.). 
Zavezništvo je 13. junija prav tako jasno sporočilo, da ničelna opcija ni več aktualna in da se proces (širitve) nadaljuje. 
Četudi so se odnosi z Rusijo po 11. septembru otoplili, se ne bomo odrekli nobeni pravici, še posebej ne glede širitve. 
Poudaril bi, da je predsednik Putin med obiskom v Bruslju nakazal manj togo stališče Rusije in da ga morda bolj zanimajo druge stvari, kot pa ustavljanje nadaljnje širitve Nata.

Skratka, nimate korenčka, ampak samo palico?

Tretji ciklus MAP se bo končal šele prihodnjo pomlad, potem pa bo svet Nata na srečanjih z vsako kandidatko posebej preučil napredek pri uresničevanju letnih državnih programov. 
Šele ob koncu teh devetih sestankov pričakujem, da bodo veleposlaniki pričeli razpravo o verjetnih kandidatkah. 
Toda odločitev bo sprejeta šele tik pred praškim vrhom. 
Takšna je moja ocena. 
Za zdaj ni soglasja, vendar pa ga do konca tretjega cikla MAP tudi ne bomo pričeli iskati. 
Toda še po tem bo trajalo nekaj časa, preden bodo sprejete odločitve.

O obojem. 
Dotlej ne morete pričakovati nobene javne izjave, kajti soglasje pričakujem šele tik pred vrhom. 
Ljudje ne bi smeli nasedati govoricam. 
Zunanji ministri mi telefonirajo - večino šefov diplomacij kandidatk sem pretekli teden srečal na Svetu Evrope v Strasbourgu - in slišim, kaj je nekdo rekel, kaj pišejo časniki, kaj ugotavljajo analitiki, jaz pa jim odgovarjam, naj ne verjamejo. 
Nato je šele pričel splošno razpravo o širitvi, še vedno pa smo daleč od odločitve o posamičnih državah, saj jih ne moremo sprejeti, dokler ne vemo, kakšen napredek so naredile na vojaškem in na civilnem področju.

Božo Mašanović

Pred tremi leti pa je največji madžarski politični časopis Nepszabadsag dokazal, da sta bila kupca omenjenih podjetij najverjetneje lažna, dokumenti, ki so jih uporabili, pa ukradeni. 
Prava lastnika osebnih dokumentov, Ibrahim Kaya in Josip Tot, sta potrdila, da nista nikoli kupila kakšnega podjetja na Madžarskem, da pa sta njuna potna lista »izginila«.

V WTO vstopa Kitajska z obljubami, da bo njeno članstvo koristno za vse - za bogate in revne države, tuje družbe in domača podjetja, pa tudi za kmete in novopečene kapitaliste. 
Ker pa še vedno ni povsem jasno, kako naj bi zadovoljili vse te raznovrstne interese, je mogoče skoraj zanesljivo napovedati, da bodo ostali brez dela novi milijoni delavcev in da se bo na tem terenu zelo težko izogniti filozofiji, kakršna sicer velja na nogometnem igrišču: si bodisi zmagovalec ali poraženec; dva hkrati ne moreta nikoli osvojiti prvenstva.

Fruit Chan je poleg Wong Kar-waija verjetno edino omembe vredno ime novega hongkonškega zunajžanrskega filma. 
Kariero je v začetku devetdesetih tudi sam začel v komercialnih žanrskih vodah, po dveh poskusih pa se je zapisal neodvisni produkciji in zgodbe začel iskati v mestu pred predajo materi Kitajski in po njej. 
Lahko ga štejemo za »kronista Hongkonga« in nekakšno vzporednico Francozu Robertu Guediguianu, ki z enako natančnostjo, ljubeznijo in kritiko spremlja dogajanje in spremembe v Marseillu, kjer se dogajajo vsi njegovi filmi. 
Hongkong je Chanova inspiracija, odvisna sta drug od drugega, in vsaj za zdaj se zdi, da lahko eksistirata le v simbiozi. 
Hongkong v njegovih filmih vedno igra nosilno vlogo, pri čemer je treba dodati, da se režiserjeva politična angažiranost iz prvih filmov (predaja Kitajski) vse bolj nagiba k aktualni družbenokritični tematiki, problemu priseljencev, prenaseljenosti, socialnim težavam in še posebno vprašanju identitete po združitvi. 
V za zdaj razmeroma kratkem Chanovem opusu je že mogoče razbrati jasne tematske sklope, ki se medsebojno prepletajo in ustvarjajo prepričljivo celoto. 
Prvi trije filmi, Made in Hong Kong (1997), Najdaljše poletje (prikazan na Liffu leta 1998) in Mali Čung (1999), so že prepoznani kot neformalna trilogija o predaji Hongkonga Kitajski. 
Slednji film je vezni člen med bolj angažiranim (prvi trije filmi) in intimnejšim Fruitom Chanom; zaznamujeta ga lani prikazana Mali Čung in Durian durian (2000), s kupom nagrad ovenčana festivalska hita, ki tvorita prekrasen diptih, v katerem Chan obravnava sorodne tematike in celo uporablja nekatere iste igralce. 
Obenem Durian durian že napoveduje novo trilogijo: režiser jo bo posvetil prostitutkam iz celinske Kitajske, ki v Hongkongu iščejo boljšo eksistenco. 
Drugi del, Hollywood, Hongkong, je že predstavil v letošnjih Benetkah. 
Simon Popek

Mož, ki ga ni bilo

Pogovor z režiserjem Danisom Tanovićem

Da bi odgovoril na vprašanje, kako sem doživljal vojno, bi se morala pogovarjati vsaj deset dni, in še ne bi povedal vsega. 
Če sploh lahko nekdo, ki je ni doživel, razume bosansko kalvarijo. 
Na vprašanje, kako sem bil vpleten v vojno, lažje odgovorim. 
Ko so Srbi začeli bombardirati Sarajevo, sem šel na policijsko postajo in vprašal, kako lahko pomagam. 
Ker orožja ni bilo dovolj, sem prijel v roke kamero in začel snemati. 
To sem počel naslednji dve leti, bil sem v vojski kot član filmskega arhiva oboroženih sil Bosne in Hercegovine.

Ne, film je seveda pristranski. 
Sem Bosanec, Sarajevčan, zgodba je moje gledanje na stvari. 
Niti nočem niti ne morem biti objektiven in nevtralen, ker pač nekam spadam. 
Nikogaršnje ozemlje je probosanski film, če že hočete govoriti v teh pojmih.

Izbrali ste filmsko ekipo, ki je nekdanja Jugoslavija v malem. 
Med njimi so filmske legende, kot je Mustafa Nadarević, Branko Djurić, pa mlajši Rene Bitorajac, mednarodne zvezde Simon Callow in Katrin Cartlidge ...

Knjige ali ogrevanje?

Namesto dovoljenih 40 vozil z več kot 80 km na uro, čeprav znaki opozarjajo na otroke na cesti

Policija še išče pobeglega

K. H.

Štiriindvajset ur

Vrata so jo zbila

Krvavi Potok - V soboto dopoldne je na mednarodnem mejnem prehodu Krvavi Potok prišlo do nenavadne delovne nesreče. 
Med kontrolo tovora, ki sta ga opravljali uslužbenka carine in špediterka Intereurope, se je zaradi sunka burje odpel zatič vrat na tovornjaku. 
Vrata so se odprla in 35-letno špediterko udarila v glavo. 
Nesrečna ženska je omahila po tleh in nezavestna obležala. 
Huje poškodovano so odpeljali v izolsko bolnišnico. 
D. G.

Sevnica - Romunska državljana, 20-letni D. C. in 27-letni I. P., sta se pred dnevi skozi odklenjena vhodna vrata neopazno pritihotapila v hišo v Dolenjem Boštanju. 
Ukradla sta denarnico z dokumenti, baterijski svetilki, moški brezrokavnik in fotoaparat, vse skupaj vredno kakih 100 tisoč akov. 
Osumljena ilegalca sta se potem z vlakom odpeljala v Ljubljano, kjer so ju prijeli. 
J. S.

Na nedavni letni konferenci škofov v francoskem Lourdesu o tem niso spregovorili niti besede, pa vendar gre za čedalje bolj pereč problem Rimskokatoliške cerkve: v Franciji je vse manj duhovnikov, piše Guardian . 
»To je največji škandal v francoski cerkvi po drugi svetovni vojni,« je prepričan Rémy Chauvin, katolik, ki si prizadeva reformirati cerkveno hierarhijo. 
Francoski cerkveni dostojanstveniki si pred kroničnim pomanjkanjem duhovnikov zatiskajo oči. 
Letos je Francija premogla vsega skupaj sto novomašnikov, medtem ko jih je bilo pred štiridesetimi leti posvečenih več kot tisoč na leto. 
V nekaterih župnijah službe božje ne potekajo več redno, v drugih je priskočila na pomoč uvožena »delovna sila«. 
Letos poleti se je duhovnikom v Perpignanu, med katerimi so bili že prej trije iz Švice, dva Nizozemca, trije Alžirci, štirje Belgijci in en Mehičan, pridružila četica iz afriških držav, pretežno nekdanjih francoskih kolonij - petnajst mladih duhovnikov je prišlo iz Senegala, Burkine Faso, Konga, s Slonokoščene obale in Madagaskarja.

Vojna pregnala paleontologe

Težava je tudi, da so ponudniki, kot denimo intertainer.com in cinemanow.com, prišli na trg, še preden je podjetju DivX Networks uspelo ponuditi celovito rešitev za spletno izposojo videa z možnostjo digitalne zaščite DRM ( digital rights management ). 
Velika večina uporabnikov uporablja Microsoftovo tehnologijo, z izjemo Real Networks, ki uporablja lastno in poleg videovsebin ponuja tudi avdiovsebine (več kot 2500 radijskih postaj), njihov priljubljeni mesečni naročniški paket, ki ponuja dostop do ekskluzivnih posnetkov, TV-oddaj, novic, športnih prenosov v živo, pa je goldpass .

Strinjam se z Rozmanom, da je zdaj, ko brezplačni klicni dostop v internet ponuja tudi Voljatel, aktualno vprašanje državnega financiranja Arnesa za njegovo ponujanje iste storitve (če lahko verjamemo v dolgoročno preživetje Voljatela). 
Rozman bi lahko v času svoje funkcije, ko je budno spremljal delovanje Arnesa, ugotovil, da je njegovo ponujanje klicnega dostopa v internet le manjši del njegove dejavnosti, s katero ima zanemarljive tekoče stroške (razen investicije v opremo in v telefonske priključke Telekoma Slovenije po oderuških cenah - petkrat višjih, kot je povprečje v Evropi).

Globoka senca Velikega brata

V zadnjem času je bilo slišati precej kritik zaradi dveh novih splošnih vrhnjih domen info in biz. 
M ed drugim je kalifornijsko sodišče začasno celo prepovedalo podelitev 53.000 novih domen pod biz . 
Kako bi to komentirali?

Toda v nekem smislu ste odgovorni tudi v ICANN, saj ste prav vi izbrali ta podjetja?

So nove domene torej sploh potrebne?

Ne, to ni res. 
Združene države Amerike z domeno ps niso imele nič. 
Obstajajo zelo preprosta pravila, kdaj lahko določeno območje oziroma država pridobi domeno. 
Ta pravila veljajo že 20 let in ICANN ne razrešuje problema, ali je palestinsko zasedeno ozemlje zdaj neodvisna država ali (še) ni. 
To je stvar Združenih narodov. 
ICANN sledi nacionalnemu standardu 4166 pri dodeljevanju novih domen. 
S tem problemom se srečujemo tudi, ko poskušamo Republiki Kitajski to pojasniti pri tajvanski domeni tw . 
Ne razumejo. 
Kitajci nočejo razumeti.

Mobilni milijonar

Na vprašanje, ali drži podatek, da so lastniku licence predlagali drugačen način izračunavanja rezultatov in določene spremembe v tehnični izvedbi zastavljanja vprašanj, je Lara Ham, predstavnica za stike z javnostjo pri Mobitelu odgovorila, »da so lastnika licence seznanili s potekom igre in mu posredovali nekaj predlogov kot naša priporočila, ter mu predlagali, da najde primerne rešitve«. 
Zato nas je zanimalo, ali to pomeni, da dejansko obstajajo določene težave, ki se jih zavedajo in jih želijo rešiti?

Tržna inšpekcija

Zaradi zahtevka o presoji Mobitelove spremembe pri poslovanju je posredovala tudi tržna inšpekcija, ki je zaradi Delovih vprašanj 8. novembra na Mobitelu opravila inšpekcijski pregled, vendar nepravilnosti ni ugotovila. 
Roman Kladošek, glavni tržni inšpektor, pravi, da je Mobitel potrošnike seznanil o spremenjenem načinu obračunavanja storitev ter s tem dal potrošniku možnost, da se odloči, ali bo še naprej ostal uporabnik storitev, ki jih nudi Mobitel d. d., ali pa se bo odločil za drugega operaterja.

Ne bojim se smrti

»Brez Zahoviča bi Slovenija izgubila tudi z Moldavijo,« se je tik pred začetkom srečanja pridušal mladi navijač bukareštanskega Dinama in dodal: »Če bi se v našem lokalu pojavili v dresu slovenske reprezentance, bi ostali brez zob. 
To je naše pravilo. 
Vsi tujci so v Bukarešti nezaželjeni. 
Komaj čakam, da nas obišče zeleno-bela slovenska banda.« 
V torek in sredo bo torej v romunski prestolnici še zelo vroče ...

Zaradi metafizičnega Osterčevega zadetka je v Bukarešti nekaj sekund vladala mrtvaška tišina. 
»Mar niste podobno neverjetno zadeli že proti Ukrajini?!« se je spomil poznavalec. 
Mnogi so se jezili na selektorja Gheorgheja Hagija, ki naj bi svoje može, prepričan v premoč, na teren poslal brez karšnega koli taktičnega nasveta. 
»Hagi je po srečanju izjavil, da v sredo ne namerava ničesar spreminjati. 
Neumno! 
Ko je Slovenija, ki je igrala le pet od devetdesetih minut, žogo pustila na tla, res je, da le dvakrat ali trikrat, so bila naša vrata takoj ogrožena. 
S tako obrambo ne moremo premagati nikogar. 
O napadalcih pa sploh nima smisla govoriti. 
Če bi tekli toliko kot vaš Rudonja, bi v Ljubljani slavili s tremi zadetki prednosti,« si je Balan privoščil kratko analizo.

Boštjan Videmšek

Nekdanji sloviti romunski as je bil tudi po porazu izredno samozavesten, celo prepotenten, kot da ne bi vedel, da nogometna igra kar pogosto omogoča tudi največja presenečenja in celo čudeže. 
Hagija od optimizma niso odvrnile tudi fantastične slovenske izkušnje s podvigi na meji komaj še verjetnega, katerih vrhunec je fanatična slovenska publika viharno pozdravila in proslavila prav v soboto. 
Če je Katančeva četa prebrodila viharje z Ukrajinci, Rusi, Jugoslovani in zdaj tudi z Romuni, le zakaj ne bi še enega v Bukarešti?

Pri Rusih je poleg vratarja Jurija Ojereda, ki je zbral 14 obramb, v prvem delu navdušil tudi Jurij Jegorov (dosegel je pet golov), v nadaljevanju pa je igral le nekaj minut.

Na ruski ambasadi v Ljubljani so sicer zatrdili, da hrvaška državljana Josip Šojat in vratar Mario Kelentrić za vstop v Rusijo ne potrebujeta vizumov, a se je na moskovskem letališču izkazalo, da to ne drži. 
Šele po poldrugi uri čakanja sta omenjena končno le dobila vstopne vizume.

Treviso - Igor Kranjec ostaja tudi v novi sezoni v italijanski ekipi De Nardi-Montegrapa. 
Slovenski kolesar je eden izmed peterice lanskih, ki so ostali v klubu. 
Najbolj znani kolesarji ekipe pa so: Italijani Ongarato, Palumbo, Crepaldi in Brasi ter Nemec Bratkowski.

Ljubljana - Slovenski kajakaši in kanuisti na divjih vodah so nastopili na 50 km dolgem maratonu na reki Ardeche v Franciji, izvrstno pa se je odrezal kanuist Jošt Zakrajšek, ki je zmagal med mladinci. 
Rezultati - K-1, člani : 1. Szalga (Mad) 1;53:59; članice : 1. Eichenberger (Švi) 2;09:15, 9. 
L. Cankar (Slo) 2;15:43; K-2 : 1. Gickler-Vollers (Nem) 1;42:03; C-1 : 1. Hohnjec (Hrv) 2;10:00; mladinci : 1. Zakrajšek (Slo) 2;16:52. 
A. J.

Slapnik najbolj navdušil

Šempeter - Na mladinskem državnem prvenstvu v karateju, ki ga je novogoriški KK Samurai priredil skupaj s KZS, je moči merilo 136 karateistov in karateistk iz 32 klubov. 
Na tekmovanju so se še posebej izkazali Tone Bukovnik, Jure Ratej, Denis Ficko in Vesna Đekič, ki so slavili tako v mladinski kot tudi kadetski konkurenci. 
Prvenstvo je bilo pomembno tudi zaradi izbora reprezentantov, ki bodo februarja prihodnje leto branili naše barve na MEP v Nemčiji. 
Zmagovalci in zmagovalke v semaforju na 16. strani. 
Mi. 
Š.

Štart dvoranske teniške sezone

Vzhodno morje odplavilo Prule Nemci kljub temu previdni

Novo mesto, Ljubljana - Košarkarji Krke Telekoma so v sobotnem dvoboju 7. kola lige Goodyear brez težav opravili z zdesetkanim Geoplinom Slovanom, s 110 točkami pa popravili rekord tekmovanja. 
Prav nasprotno je na drugem slovenskem derbiju uspelo Laščanom, ki so proti košarkarjem Uniona Olimpije dosegli le 49 točk. 
Z granitno obrambo so Ljubljančani, ki so se na zadnjih treningih posvečali skorajda izključno defenzivnim nalogam, povsem uničili nebogljene goste.

V preteklih letih ste se uveljavili v mnogih znanstvenih in poslovnih projektih Krke, trenutno pa ste v najuspešnejšem novomeškem podjetju vodja sektorja za nove projekte in investicijski razvoj. 
To pomeni, da funkcije predsednika ne boste opravljali profesionalno?

Če bi bilo klubsko neskladje res tako očitno, bi se to po mojem mnenju hitro odrazilo tudi na igri. 
Poudarjam, da želim med vsemi predstavniki kluba, od košarkarjev pa vse do vodstva, čim bolj enakopraven odnos. 
Odslej ne bo prostora za ignoranco tistih z višjimi funkcijami, tako da bo ena mojih glavnih nalog, vsaj kratkoročno, skrb za pozitivno ozračje.

Matej Avanzo

Prišlek iz Phoenixa osvežilen piš za New Jersey

Izbor MVP:

Polzela - Po zmagoviti seriji so Savinjski Hopsi proti Heliosu dočakali prvi poraz. 
Po dobrem začetku so v 8. minuti sicer vodili z 20:8 in že je kazalo na visoko zmago. 
Vendar so se Domžalčani po minuti odmora in po nekaj menjavah zbrali in v 16. minuti zaostanek znižali na 28:29 ter s tem načeli domačo igro. 
Ob polčasu so tako vodili že s 60:55. 
Tudi v nadaljevanju Polzelanom ni šlo. 
Škripala je igra, prosti meti, trojke in v 35. minuti je imel Helios že enajst točk prednosti (70:59). 
V zadnjih minutah pa so Polzelani spet zaigrali odlično, v 37. minuti zaostanek zmanjšali na točko (71:72), a jim je v finišu zmanjkalo naleta.

Tjaša Rehar

København, Manchester, Atene - V prijateljski nogometni tekmi sta Danska in Nizozemska remizirali 1:1 - zadela sta Jørgensen in Hasselbank. 
V Manchestru je za Anglijo zadel Beckham, 65.000 obiskovalcev pa razočaral Mild, ki je Švedom priigral remi (1:1). 
Grki so bili v Atenah s 4:2 močnejši od Estoncev.

Proti Fergusonu še Silvestre

Štiri zjutraj. 
Skupine so se razkropile. 
Le še nekaj najbolj vztrajnih, podprtih s hlapi alkohola, si po vogalih slovenskega glavnega mesta v brado utrujeno mrmra: Slovenija gre naprej. 
Do srede bodo želodci že zdravi, glavobola ne bo in vse se bo začelo znova. 
V gostilnah pa bo spet sedelo na tisoče Katancev.

Dodatne kvalifikacije za nogometno SP

Rezultati - Ukrajina : Nemčija 1:1 (Zubov; Ballack), Belgija : Češka 1:0 (Verheyen), Avstrija : Turčija 0:1 (Buruk), Irska : Iran 2:0 (Harte, Keane). 
G. N.

Slaba telesna pripravljenost pokopala naše hokejiste

Strelci : 1:0 - Razingar (6), 1:1 - Lodberg (Anderssen, 8), 1:2 - Dresler (True, Lodberg, 14), 1:3 - Staal (Oxhølm, 24), 1:4 - Mølgard (Sundberg, 25), 1:5 - Skygge (Dresler), 2:5 - Zupančič (27), 2:6 - True (Lodberg, Dresler 32).

Komentar tedna

Generalna skupščina Evropske šahovske zveze je potrdila predlog svojega izvršnega odbora, po katerem naj v prihodnje ne bi več prirejali mladinskih prvenstev do 20 let.Udeleženci skupščine pa so vendarle menili, da bi bilo to potezo treba uskladiti s svetovno šahovsko federacijo. 
Tako bodo delegati o tem odločali čez slabo leto na Bledu, ko bo v okviru olimpijade tudi generalna skupščina Svetovne šahovske federacije.

Boris Kutin

»Šen Nan ni igralka, ki bi bila dva razreda boljša od Slovenk iz SNTL, a smo z nakupom izjemno zadovoljni. 
Trenira dvakrat dnevno, enkrat po samostojnem programu, enkrat pa se podreja mlajšim igralkam, ki veliko obetajo. 
Njena igra je podobna tisti, s katero uspešno tekmuje Petra Dermastija. 
Se pravi, da igra mešanico med obrambo in napadom. 
Je zelo vestna. 
Nekaj težav imamo le s komuniciranjem, saj zelo slabo govori angleški jezik, a sem prepričan, da se bo to kmalu uredilo,« je na kratko predstavil Šen Nan trener Miroslav Tokič.

Čeprav bi moral Uroš Slatinšek zaradi težav v predelu ledvene hrbtenice počivati, je vendarle igral dva dvoboja, ki ju je zanesljivo dobil, in bil ob bratu Juretu najzaslužnejši, da so Velenjčani z najtesnejšim izidom premagali Škofije.

Windhoek - Druga dirka mednarodne namibijske serije v motokrosu se je za edinega slovenskega predstavnika Roka Sitarja končala nad pričakovanji. 
S 3. in 5. mestom v posameznih vožnjah ni presenetil le samega sebe, ampak tudi prireditelje in glavnega namibijskega sponzorja, zavarovalniško podjetje Alexander Forbes. 
Obe preizkušnji je sicer v svoj prid odločil glavni favorit in tovarniški voznik KTM - Južnoafričan Collin Dugmore.

Calcit Kamnik 4 4 0 12 : 2 12

Šoštanj Topolšica 4 1 3 5 : 10 3

Granit 4 0 4 3 : 12 1

K. Pivka jama K2 5 0 5 5 : 15 1

Stockholm - Naši hokejisti so konec tedna nastopili v Oslu, a v Skandinaviji je kajpada bolj odmeval tradicionalni stockholmski turnir Švedske hokejske igre. 
O zmagovalcu je odločal sinočnji večni derbi v razprodani dvorani Globen med gostitelji in Finci, v katerem se je za Švede razpletlo kot v sanjah: že dolgo niso s tremi goli razlike ugnali sosede (5:2), s to zmago pa so osvojili tudi 1. mesto na turnirju.

Letos so pravila tekmovanja spet malce spremenili. 
Mednarodna federacija je potrdila 9 tekem svetovnega pokala v treh regionalnih conah. 
V ameriški coni bodo tekme od 16.-18. t. m. v Riu de Janeiru, 23. in 24. t. m. v kanadskem Edmontonu ter 27. in 28. t. m. v New Yorku v ZDA. 
V 2. azijsko-avstralski coni bosta prireditvi 2. in 3. decembra v Šanghaju ter od 7. do 9. decembra v Melbournu, v 3. evropski coni pa bodo januarja kar štiri: 14. in 15. v Imperii (Italija), 18. in 19. v Parizu, 22. in 23. v Stockholmu ter 26. in 27. v Berlinu.

Tri ure po tistem, ko je Montezemolo v Italiji pred vzletom govoril z novinarji, je Michael Schumacher zapustil Ferrarijev bivalnik in stopil pred novinarske mikrofone. 
»Michael, ali ste imeli kakšne težave z vašim avtomobilom?« je bilo prvo vprašanje. 
»Ne. 
Očitno je bil Jacques Villeneuve na zadnjem kompletu gum hitrejši od mene, toda vedel sem, da bi ga lahko zadržal za seboj. 
Njegov napad je bil precej optimističen, toda poskus se mu je izšel, meni pa je spodletelo. 
Tak je pač dirkaški šport, rad bi mu čestital za vrhunske predstave v tej sezoni. 
Nekaj je bilo sreče in smole na obeh straneh, toda prepričani smo, da je lahko naše moštvo zadovoljno s tem, kar smo pokazali v tej sezoni. 
Po mojem prepričanju smo prvo moštvo formule 1 in na to je Ferrari lahko ponosen,« je dejal. 
»Michael, roko na srce, naredili ste napako ...« 
»Napako, jaz?« 
»Med manevrom ...« 
»Ne, zaviral sem prav na koncu, on pa je zaviral še kasneje. 
Meni z njegove točke zaviranja ne bi uspelo zvoziti ovinka in tudi njemu ne bi uspelo, zato je izkoristil mene kot ščit.« 
Potem je dodal čez trenutek: »Toda najbrž jaz ne bi ravnal drugače.«

Šport zasebno

Če se reklamna sporočila pojavljajo že tako ali tako, zakaj se ne bi še na majicah nogometnih sodnikov? 
Avstrijski možje v črnem si na primer to celo zelo želijo. 
Zato so Mednarodni nogometni zvezi (FIFA) poslali prošnjo, ki naj bi jo obravnavali in odobrili na decembrski seji njenega izvršnega odbora. 
»Menim, da bi bila to zelo dobra stvar. 
Navsezadnje sodnike kamera ujame zelo pogosto,« je predlog komentiral vodilni človek avstrijske sodniške organizacije Gerhard Kapl . 
Ob tem je Kapl tudi že določil, kje bi bilo najprimernejše namestiti reklame: že na rokavih bi se našlo 1001 mesto. 
Le še ena omejitev je pri vsem tem. 
Oglaševalci naj bi bile namreč predvsem banke in zavarovalnice, nikakor pa ne podjetja, ki proizvajajo spolne pripomočke, alkohol in tobak. 
Če bo šlo vse po sreči, bo oglaševalska akcija stekla s 1. januarjem 2002.

Seveda se je, s Knavsom in Milinovičem smo odlično uigrani. 
Sandi nam je še zlasti manjkal pri skokih. 
Toda Piko Vugdalič ga je kar dobro zamenjal: na začetku se je sicer malo lovil, v nadaljevanju pa je bil vse boljši. 
Nasploh smo v obrambi v prvem polčasu slabo pokrivali, ko smo jih tesneje prijeli, je bil vtis veliko boljši.

Slovite kot igralec, ki se zateka po nasvete tudi k vedeževalkam. 
Jo boste obiskali tudi pred torkovo potjo v Bukarešto?

Da vaš primorski rojak in prijatelj Mladen Rudonja še ne bo zabil prvega reprezentančnega gola pa ostaja?

ATP je imel precej več sreče z izbiro kraja finala kot ženska organizacija WTA, ki je v münchensko Olimpijsko dvorano privabila le 40.000 gledalcev. 
Potem ko so se napovedi brazilskih organizatorjev, ki so obljubljali, da bo v Sao Paulu v čast tamkajšnjega športnega božanstva Gustava Kuertna zrasla veličastna športna dvorana, izkazale za nekoliko previsoko leteče, se je Mark Miles s sodelavci na hitro odločil za Avstralce.

Potem ko so se najboljša moštva stare celine združila v evroligi in so grožnje Mednarodne košarkarske zveze (FIBA) izzvenele v prazno, so mnogi pričakovali, da se bo FIBA ugriznila v jezik, za hip pozabila na okostenele principe in poskusila oživiti premirje. 
A tako zlahka le ne bo šlo. 
Najbolj strupeni nasprotnik pobotanja z ULEB, predsednik grške zveze in evropske cone FIBA Giorgios Vassilakoupolos, je minuli teden naznanil, da bo združitvi pokalov Saporta in Radivoja Koraća v evropski pokal že v sezoni 2002/2003 vzporedno sledila organizacija nove evropske lige pod okriljem FIBA. 
Toda hkrati je dobil nov močan udarec na grških igriščih.

Ogorčenje njegovih grških »podanikov« in poldrugo leto trajajoča vojna z ULEB pa nista niti malo omehčala 71-letnega Giorgiosa Vassilakoupolosa, v 50. in 60. letih igralca in trenerja Panathinaikosa, ki se je prebil na vrh s košarkarskim »kolobarjenjem« in ima za razliko od večine grških uglednežev dokaj skromen bančni račun. 
Še vedno trdno zagovarja zastareli hierarhični ustroj in se požvižga na očitke, da načrti o obuditvi evropske lige pod streho FIBA nimajo temeljev. 
Najboljša moštva so se pač že navadila na delež ULEB od skupnega trženja - najbolje plačana sta prav Panathinaikos in Olympiakos s po 3,625 milijona dolarjev na sezono - tako da ne razmišljajo o vrnitvi k brezplačnemu igranju v ligi brez pokroviteljev.

»Denar je lahko le sredstvo, ki vodi k boljši kakovosti. 
Nikakor pa ne edini cilj,« pravi ob postopnem zatonu Borislava Stankovića najmogočnejši mož FIBA. 
»Košarka je v nevarnosti, saj bi nekateri radi spremenili njene športne in etične značilnosti. 
Navzlic negativnemu trendu in pomanjkanju pravih zvezdnikov, ki nam bežijo v NBA, smo ustvarili zelo drag proizvod, zdaj pa ga ne moremo prodajati, kot bi si želeli. 
Namesto, da bi uskladili kakovost izdelka in njegovo ceno, drvimo vse bližje prepadu,« pravi Giorgios Vassilakoupolos, vendar s svojimi argumenti ni naletel na odobravanje. 
Niti v Evropi niti v Grčiji.

Napetosti Banski dvori - Kaptol

Na kratko

London - Britanski časnik The Sunday Telegraph trdi, da ima kopijo videokasete, na kateri je Osama bin Laden skupaj s teroristično organizacijo Al Kaida prevzel odgovornost za septembrske teroristične napade v ZDA. 
Po poročanju časnika je saudski milijonar v videu, posnetem nekje v afganistanskih gorah konec oktobra, dejal, da »če je maščevanje za smrt našega ljudstva teroristično dejanje, potem naj nas zgodovina pomni kot teroriste. 
Da, ubili smo njihove civiliste, in to je zakonito, tako s stališča religije kot s stališča logike.« 
STA, AFP

Feralovci proti uničenju dosjejev

Alžir, Madrid, Palma de Mallorca - V hudem neurju, ki se je v minulih dneh razdivjalo nad Alžirijo, je umrlo prek 300 ljudi. 
Zaprte so ceste, prekinjene telefonske povezave, ustavljen železniški promet. 
Alžirsko notranje ministrstvo je za pomoč že zaprosilo mednarodno skupnost. 
Neurje je ohromilo ladijski promet tudi na območju Balearskih otokov. 
Na Mallorci je veter ruval drevesa in odkrival hiše, zaradi potrgane električne napeljave je več kot 10 tisoč ljudi ostalo brez elektrike. 
V Španiji pa je neurje od petka terjalo pet smrtnih žrtev. 
Na severu države so zaprli številne prelaze in avtoceste, na jugu pa je morje povzročilo poplave v Malagi in Almerii. 
STA

Toda medtem ko se v Kaprun vrača normalnost, posledice lanske katastrofe še niso urejene. 
Vprašanje odškodnine za svojce je nerešeno, prav tako vprašanje, ali bo državno tožilstvo prihodnjo pomlad na podlagi kazenskih ovadb proti 15 domnevnim krivcem (iz malomarnosti) napisalo obtožnice. 
Preiskovalci so ugotovili, da je bila vzrok nesreče napaka na grelcu v eni od voznikovih kabin, ki je sprožil spiralo usodnih dogodkov; nekaterih med njimi bi bilo mogoče preprečiti. 
Kazenske ovadbe so napisali zoper tri uslužbence vzpenjače, dva sodelavca podjetja Swoboda, ki je grelec izdelalo, dva tehnika firme Rexroth, ki sta vgradila hidravlični zavorni sistem, dva uradnika urada v prometnem ministrstvu, ki sta dala obratovalno dovoljenje, dva uradnika TÜV Avstrija (tehničnega nadzornega urada) in tehnika nekega inženirskega biroja.

»Govor je bil načeloma pozitiven,« je dejal predstavnik palestinskega kabineta Hasan Asfur in dodal, da mora republikanska administracija od besed preiti k dejanjem. 
»Čakamo na Bushevo strategijo in jasen načrt, ki bo končal izraelsko okupacijo našega ozemlja, na katerem bomo ustanovili državo,« je poudaril.

Šaron menda ne nasprotuje palestinski državi, temveč odstranitvi židovskih naselbin z zasedenih ozemelj. 
To onemogoča kompromisni predlog s Peresom in odreka možnost za začetek pogajanj s Palestinci. 
Izraelska vojska s premierovim blagoslovom že četrti teden vztraja v dveh palestinskih mestih na Zahodnem bregu. 
Njeni tanki in helikopterji so dejavni globoko na območju, ki naj bi bilo pod popolnim nadzorom Palestinske uprave. 
Šaron ima tudi povsem drugačno mnenje o enostranski razglasitvi palestinske države, o čemer se je šepetalo pred Arafatovim odhodom v New York. 
Premier napoveduje, da si bo Izrael v tem primeru enostransko priključil del Zahodnega brega in Gaze. 
Peres vztraja, da bi Arafatovo razglasitev podprl in jo izkoristil za obnovitev sklepnega kroga pogajanj, ki bi v tem primeru res potekal med dvema državama.

