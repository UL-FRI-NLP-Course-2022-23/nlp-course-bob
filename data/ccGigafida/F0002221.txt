Verjetno zadnja seja varnostnega sveta Združenih narodov pred napadom na Irak

Je Slovenija del »vojne koalicije« proti Iraku?

Predsednik Drnovšek je na vprašanja o slovenskih stališčih do vojne v Iraku odgovarjal v salonu grada Brdo, kjer je sprejel islandskega predsednika Olafurja Ragnarja Grimssona, ki je prišel na uradni obisk v Slovenijo. 
Izrazil je prepričanje, da bo Slovenija sodelovala pri humanitarnih dejavnostih in pri obnovi Iraka, ne pa pri vojni.

Slovenijo je med države, ki podpirajo ameriško vojno, te dni uvrstil ameriški zunanji minister. 
Omemba je bila brez imen: Združene države v vojni niso same, izrecno jih podpira trideset držav »koalicije voljnih« in še dodatnih petnajst držav; te zadnje zaradi notranjepolitičnih razmer nočejo biti imenovane, je rekel Colin Powell. 
V torek je predsednik kongresnega odbora za mednarodne odnose Henry Hyde med državami ob boku ZDA omenil tudi Slovenijo. 
In istega dne je na izrednem zasedanju britanskega parlamenta premier Tony Blair med zaveznicami v vojni v Iraku omenil deset držav vilniuške skupine.

STA

Ljubljana

»Nismo na nobenem seznamu«

Predsednik odbora DZ za zunanjo politiko Jelko Kacin pravi, da je zakonodaja na tem področju povsem jasna; v mislih ima predvsem zakon o zunanjih zadevah. 
Kakor je povedal, je vlada odločitev o morebitnem odprtju zračnega prostora za ameriška letala že sprejela. 
Sprejela je stališče, da bo v primeru razorožitvene operacije Iraka, ki bi potekala pod zastavo Združenih narodov, dala na voljo zračni prostor, informacije o protiterorističnih dejavnostih na področju jugovzhodne Evrope in častnika slovenske vojske, ki bo v ustreznem poveljstvu usklajeval tovrstno operacijo. 
To soglasje je pogojno, saj je povezano z avtorizacijo varnostnega sveta OZN.

Nato in Evropska unija: pro et contra

Z vstopom Slovenije v Unijo se ni strinjal samo grški komunist Efstratios Korakas, ki pa je glasoval tudi proti sprejemu vseh drugih kandidatk iz srednje in vzhodne Evrope, češ da s članstvom »ne bodo nič pridobile, temveč kvečjemu veliko pretrpele«, predvsem pa, ker so se v iraški krizi »postavile na stran ZDA in proti varnostnemu svetu OZN«. 
Še več, z razširitvijo Unije se bo v skupnosti izoblikovala nova večina, ki jo bo nadzorovala Amerika, je pribil grški evroparlamentarec, ki je celo napovedal razmerje 14:11 v korist ZDA. 
»Bravo, krasna perspektiva,« je zaključil svarilo kolegom, ki pa v poslanskem avditoriju ni odmevalo.

Prav nasprotno, predsednik zunanjepolitičnega odbora Elmar Brok je zatrdil, da so bile kandidatke za sprejem v Unijo, ki se hkrati potegujejo tudi za članstvo v Natu, očitno pod pritiskom, kajti pripadnice severnoatlantskega zavezništva bodo šele prihodnji teden (26. marca) podpisale pristopne protokole, ki jih je zatem treba še ratificirati, zato se pač niso želele zameriti bodočim partnerkam. 
»Raje najprej pometimo pred lastnim pragom,« je nemški krščanski demokrat namignil na proameriško stališče Velike Britanije in Španije.

Vse nared za referenduma o Evropski uniji in Nato

Potek glasovanja bodo nadzorovali zaupniki, ki so jih predlagale liste, ki so nastopale na zadnjih parlamentarnih volitvah, in skupine volivcev (z najmanj sto podpisi).

Po dva megavata zmogljivosti za tranzit so poleg holdinga, Elektra Primorske in C & G dobili še Elektro Ljubljana, Elektro Gorenjska, Petrol Energetika Ravne, APT Slovenija, Entrade, Gorenje GTI in Electras.

Knezu očita prekoračitve pooblastil tudi Gregor Zorman, zdaj že nekdanji prorektor za študentska vprašanja, saj naj bi Knez od njega zahteval izvolitev »njemu lojalnega študenta v upravni odbor univerze«, ker pa mu to ni uspelo, naj bi preklical sklepe 5. seje, začel sklicevati seje kar sam in večkrat od njega zahteval odstop. 
Ker Zorman teh pritiskov ni mogel več prenašati, je vložil predlog za svojo razrešitev in predlagal Nika Jandla na svoje mesto, kar so podprli tudi člani študentskega sveta in kolegija prorektorjev, vendar naj bi Knez to preprečil. 
Iz rektorata so se oglasili le s kratkim sporočilom, češ da kolegij dekanov »obsoja vsako zlorabljanje imena mariborske univerze v bitki za osebne interese« in da kolegij izraža »vso podporo prorektorju Knezu«.

Prvi primer BSE v Sloveniji so odkrili novembra 2001 pri manjšem kmetu Branku Rihterju v Zgornji Savinjski dolini (v občini Gornji Grad). 
Vzroka, zakaj je zbolela žival, takrat niso ugotovili, saj je lastnik zanikal, da bi za krmo uporabljal mesno-kostno moko, ki je po mnenju znanstvenikov najverjetnejši vir okužbe. 
BSE je namreč prenosljiva, smrtno nevarna možganska bolezen goveda z inkubacijsko dobo dveh do osmih let, ko se bolezen razvije, pa žival po nekaj mesecih (najkasneje v pol leta) pogine. 
Kmetijsko ministrstvo je rejcu s prvo za BSE obolelo kravo izplačalo 1,56 milijona tolarjev pomoči (in ne 6 milijonov, kot smo po napačni navedbi na tiskovni konferenci zapisali včeraj). 
Drugi primer BSE je bil odkrit pri Milanu Školibru iz Ormoža, vzrok za obolelost pa naj bi bilo krmljenje z beljakovinskimi dodatki. 
Za sanacijo škode (zamenjava črede) so mu odobrili 13,25 milijona tolarjev nepovratne pomoči. 
Kmetijsko ministrstvo mu bo odobrena sredstva izplačalo letos v štirih obrokih.

Trditve, ki jih je objavil Mag, je preveril petčlanski nadzorni odbor RKS. 
Ugotovil je, da večinoma držijo, generalni sekretarki Kostnapfel Rihtarjevi pa med drugim očital prekoračitev pristojnosti, nespoštovanje in ignoriranje sklepov organov RKS, delovanje v nasprotju s statutom organizacije in nespoštovanje zakona o delovnih razmerjih.

Kaj je ugotovil nadzorni odbor? 
Generalna sekretarka je prekoračila svoje pristojnosti in ignorirala sklepe organov RKS zaradi dejstva, da računa v višini 2,688 milijona tolarjev za izdajo prenovljene številke glasila RKS ni predložila glavnemu odboru, kot bi morala za vsak izdatek, višji od 2 milijonov, pač pa je račun stornirala. 
Agenciji Kisik, ki je storitev opravila, je nato naročila izstavitev dveh računov. 
Kostnapfel Rihtarjeva je dejala, da se je tako odločila, ker je želela uveljaviti nižji DDV (kasneje se je izkazalo, da to ni možno), račun pa je bil razdeljen na račun za oblikovanje in prenovo ter račun za tisk. 
Prenovo revije je zaupala agenciji, da bi dosegla večjo prepoznavnost RKS v javnosti. 
Nadzorni odbor je nasprotno menil, da nova oblika revije (ob tako visokih stroških) ni ključnega pomena za povrnitev ugleda in zaupanja organizaciji, niti ni prednostna naloga RKS.

Glavni odbor RKS bo generalni skupščini, ki bo 3. aprila, v potrditev za delovno mesto generalnega sekretarja predlagal 49-letnega profesorja slovenskega jezika in primerjalne književnosti Srečka Zajca, nekdanjega odgovornega urednika časopisa Tribuna, tednika Mladina in poljudno-znanstvene otroške revije Gea, zdaj samostojnega podjetnika. 
Z Rdečim križem doslej ni sodeloval.

Prva tiskovna konferenca Wen Jiabaa napoveduje, da bo nova kitajska vlada namenila izjemno pozornost predstavljanju svoje politike in odzivom nanjo

Od naše dopisnice

Zorana Baković

Američani si vojno z Irakom razlagajo kot izpolnjevanje obeh pogojev. 
Busheva doktrina preventivne akcije pridržuje Združenim državam Amerike pravico do napada na katero koli državo, ki ogroža ZDA ali bi jih utegnila ogrožati kdaj v prihodnosti. 
Torej gre za samoobrambo. 
Poleg tega je po ameriškem mnenju napad na Irak tako ali drugače ukrepanje po VII. poglavju ustanovne listine, z novo resolucijo ali brez nje.

Nobenega dvoma ni, da bo napad na Irak politično in gospodarsko odmevnejši od napada na ZRJ, vsaj toliko odmeven pa bo tudi s stališča mednarodnega prava. 
V zadevi Kosovo je Nato obšel OZN, čeprav so ameriški pravniki raje govorili o tanki rdeči črti, ki posredovanje ločuje od protipravnosti. 
Pri napadu na Irak pa bo velika dilema, ali gre za legalno uporabo prisilnih ukrepov po VII. poglavju ustanovne listine OZN ali za kršitev prava.

Ker se je udar zgodil na nemirnem območju, ki sega od Sudana na vzhodu mimo DR Konga do Slonokoščene obale na zahodu, ki je nova nevarnost za krhko stabilnost na celini, se je lani ustanovljena Afriška unija odločno odzvala in prevrat obsodila. 
Je mogoče, da so v ozadju udara v revni državi, ki je bogata z diamanti, zlatom, uranom, kavo, lesom in bombažem, interesi nekdanje kolonialne sile Francije?

V zadnjih šestih letih je bilo v državi z manj kot štirimi milijoni prebivalcev in manj kot tristo dolarji letnega dohodka na prebivalca šest poskusov prevratov, ki jih pripisujejo nekdanjima vojaškima voditeljema Kolingbi in Bozizéju. 
Francoski vojaki v Banguiju so večkrat posredovali, da so predsednika Patasséja reševali pred upori državnih uslužbencev, vojske in policije, ki nekaj let niso dobili plač.

Konec prejšnjega tedna so Bozizéjevi uporniki, ki so se po neuspešnih uporih zatekli v sosednji Čad, izrabili odsotnost predsednika Patasséja, ko se je v Nigru udeležil vrha 18 sahelskih in saharskih držav, in prevzeli oblast. 
V afriških državah je to preizkušen recept pučistov. 
Prevratniki zdaj v Banguiju obtožujejo odstavljene oblastnike za korupcijo in nesposobnost, obljubljajo ustanovitev prehodnega nacionalnega sveta, sestavljenega iz predstavnikov političnih strank in organizacij za človekove pravice, razpis poštenih volitev in gospodarsko-socialno obnovo obubožane dežele.

Po burni razpravi so poslanci pozno zvečer najprej zavrnili amandma upornih laburistov, da za vojno proti Iraku, še posebno brez mandata Združenih narodov, ni trdnih razlogov (s 396 glasovi proti 217), nato pa potrdili vladni predlog za vojaški poseg (s 412 glasovi proti 149).

Minister na tokratnih obiskih namenja največ pozornosti številnim vročim in ključnim sistemskim problemom slovenskega zdravstva. 
Tistim, ki bi se jih moralo zdravstveno ministrstvo sistematično lotiti že zdavnaj. 
Tako na primer načenja razpravo o tem, zakaj mora zdravstveni sistem temeljiti na solidarnosti, zakaj mora postaviti v ospredje državljana. 
Opozarja, da je denarja v zdravstvu sicer premalo, da pa tudi večje količine ne bodo bistveno izboljšale rezultatov zdravljenja, če denar ne bo ustrezno razporejen.

Spet novinarsko vprašanje. 
Je bilo slovensko sodelovanje v tako imenovani vilniuški izjavi povezano s članstvom v Natu oziroma ali bi neudeležba lahko pomenila težave pri ratifikaciji v ameriškem kongresu? 
Veleposlanikov obraz je vnovič prekril blag, skoraj hudomušen smehljaj. 
»Ne smete pozabiti, da to ni bil dokument, ki bi ga bila sponzorirala ameriška vlada.« 
Ambasadorjev nasmeh je postal še izrazitejši. 
»Oseba, ki ste jo omenili (Bruce Jackson, soavtor deklaracije, op. p.), je ameriški zasebnik. 
Mi ga cenimo. 
A kar dela, dela v svojem imenu,« je bil izrecen stalni ameriški predstavnik pri zvezi Nato.

Potem ko si je država, ki jo kmečki lobi čedalje bolj izsiljuje, dovolila sprejeti sklep, po katerem je kljub zakonu o kaznivosti proizvodnje zdravstveno oporečnih živil proizvodnja mleka z dodatki kloramfenikola samo prekršek, smo vsi dobili jasno sporočilo. 
Namreč o nedotakljivosti kmetov in tistih, ki se ukvarjajo s kmetovanjem kot dopolnilno dejavnostjo v kakšni drugi, celo državni službi. 
Država namreč negira samo sebe, če v nasprotju s svojimi zakoni sprejme odločitev, da je živilo z dodatkom kloramfenikola zdravstveno ustrezno, norčuje se iz veljavne zakonodaje in iz državljanov. 
Torej iz vseh nas, katerih zdravje naj bi varovala, in ki že desetletja ne bi smeli imeti nič s prepovedanim antibiotikom v živilih.

Logično bi bilo, če bi se država zdaj, ko se odločamo za vstop v EU, trudila, da nas bo tudi kot potrošnike prepričala o svoji skrbi za evropsko primerljivo varstvo naših pravic. 
A kako, če še sprejetih predpisov ne uresničuje v praksi. 
Če iz nas pri kloramfenikolu, ki ga ne sme biti v živilih, brije norca in nas enači s Kitajci, ki jim država v nasprotju s sito in preskrbljeno Evropo še kar naprej dopušča prehranjevanje z rahlo antibiotičnimi živili.

V lokalno prekmursko javnost sta včeraj pricurljali dve »tatinski« informaciji. 
Prva iz soboške Mure, kjer se skupaj s policijskimi preiskovalci ukvarjajo z odkrivanjem tistih, ki so - zdaj je že jasno - na veliko dalj časa kradli drage moške obleke in jih prek dobro organizirane mreže doma, v Avstriji in menda tudi na Češkem prodajali naročnikom in naključnim kupcem. 
Po najnovejši zelo zanesljivi informaciji v Muri niso kradli le dragih oblek in suknjičev evropsko znanih blagovnih znamk, ampak tudi ženska oblačila.

»Nikakor pa v primerih hčerinskih družb ne pridejo v poštev subvencije za prezaposlovanje zaposlenih, na katere so računali nekateri potencialni kupci oziroma prevzemniki. 
Te subvencije, gre za 5,2 milijona tolarjev na zaposlenega, so namenjene izključno delavcem RTH,« je še povedal Berger. 
Prav zaradi tega je za zdaj padla v vodo prodaja trboveljskega Ekmosa z 19 zaposlenimi, katerega premičnine in nepremičnine so ocenjene na približno 50 milijonov tolarjev. 
Za Ekmos se je zanimal zagorski podjetnik Janez Vidmar, ki je za Delo povedal: »Naš cilj je bil, da bi ob morebitnem odkupu pridobili tudi sredstva za prezaposlovanje in pripojili očiščeno podjetje. 
V nasprotnem primeru Ekmos za nas ni zanimiv; prav tako ne v primeru stečaja. 
Ekmos naj bi lani po neuradnih podatkih imel izgubo v višini 60 milijonov tolarjev, to pa je že znesek, ki presega polovico kapitala podjetja, zaradi česar bi bil po zakonu o finančnem poslovanju podjetij goden za stečaj. 
Upravni odbor Ekmosa je zanj predlagal celo likvidacijo, vendar je nadzorni svet RTH po Bergerjevih navedbah sklenil, da poleg te različice vendar proučijo še možnosti stečaja ali prisilne poravnave z vsemi posledicami vred. 
Odločitev bodo sprejeli predvidoma konec tega meseca, ko bo znano tudi poročilo revizijske hiše o poslovanju Ekmosa.

Telefonska centrala je zdaj Dobra vila

Celjski sejem

Sejem Eko, ki ga v Celju pripravljajo vsaki dve leti, bo letos predstavil različne naprave in projekte, ki prispevajo k varovanju okolja, hkrati pa se bo s svojimi dejavnostmi na njem predstavilo tudi 27 slovenskih eko šol. 
V okviru sejma bodo pripravili problemsko razpravo o okoljskih taksah ter varovanju voda, v soboto pa bodo v njegovem okviru predstavili tudi vodnik po slovenskih ekoloških kmetijah.

Občina je za to naložbo od države dobila manj kot desetino. 
Od ministrstva za šolstvo, znanost in šport je namreč prejela le 28 milijonov tolarjev, 20 milijonov tolarjev pa od fundacije za financiranje športnih organizacij. 
Tako je morala kar 495 milijonov tolarjev zagotoviti v svojem občinskem proračunu. 
Res pa je, da je občina Cerklje pri tej naložbi prehitevala program ministrstva za šolstvo, znanost in šport, saj naj bi bila po tem programu dvorana zgrajena šele leta 2004. 
Zato se je župan Franc Čebulj na slovesnosti ob otvoritvi kljub skromnemu deležu države zahvalil nekdanjemu finančnemu ministru Antonu Ropu in drugim odgovornim posameznikom v pristojnih državnih organih, ki so finančno sodelovali pri gradnji večnamenske dvorane. 
Zahvale pa je bil deležen tudi župan, saj brez njegove vztrajne hoje od Poncija do Pilata v Cerkljah dvorane prav gotovo še ne bi imeli. 
To je povedal predsednik vlade Anton Rop, ki je bil gost na otvoritvi, v imenu domačinov pa se mu je zahvalil predsednik turističnega društva Zvone Erjavšek.

Na dodatno vprašanje je Vrečko še pojasnil, da bosta tako Doberškova kakor tudi Sedlar, ki ga je mestni svet imenoval za novega direktorja Celeje, plačana iz sredstev gospodarske družbe. 
Ni pa vedel povedati, kakšen je finančni položaj Celeje in ali družba sploh ima kaj denarja, ker nadzorni svet še ni obravnaval njenega zaključnega računa. 
Na to vprašanje naj bi imela odgovor Doberškova, ki nam je v teh dneh ni uspelo priklicati po telefonu, medtem ko se ji na zasedanju mestnega sveta očitno ni zdelo potrebno, da bi svetnikom pojasnila, kako gospodari Celeja, ki je v lasti občine, saj je bilo treba izpeljati zamisel o morebitni gradnji hotela visoke kategorije.

Dom upokojencev, ki je bil še pred desetletjem vreden približno 300 milijonov tolarjev (gre za novejšo stavbo) je leta 1989 samoupravna stanovanjska skupnost Krško prodala tovarni celuloze, v njeni lasti pa je bil tudi, ko je stopil v veljavo zakon o zavodih. 
Ta je namreč določal, da družbena lastnina, v kateri na dan uveljavitve zakona deluje zavod, postane lastnina ustanovitelja zavoda - v tem primeru ministrstva za delo. 
Leto dni pozneje je tovarna celuloze sicer občini Krško vrnila omenjeno stavbo kot poravnavo za neplačano nadomestilo za stavbna zemljišča.

Rauber zagotavlja, da domovi niso varčevali na račun pacientov, saj so na domala vseh področjih presegli načrte, predvsem pri preventivi. 
Med drugim, kot dodaja, zavod veliko vlaga v izobraževanje osebja, za kar je lani plačal skoraj 130 milijonov, specializacije pa so stale še dodatnih 115 milijonov tolarjev.

Simona Bandur

Ljubljanski zdravstveni dom je lani prejel 69 pritožb, nanašajo pa se predvsem na strokovnost in organizacijo dela, manj na odnos zdravstvenega osebja do uporabnikov in čakalnih dob, le ena pritožba je prispela zaradi nestrinjanja z delovnim časom.

Mestne sejnine nemestnih svetnikov

ot kaže, Novo mesto ne bo več dolgo edina mestna občina južno od Ljubljane. 
Najhujšo konkurenco je dobila v Šentjerneju, ki se mu je, spodbujena prav z njegovim zgledom, zdaj priključila še Metlika s sončne strani Gorjancev. 
Pri tem ne gre za kazanje kakšnih posebnih meščanskih želja ali za uspešnost pritiskanja na pomembne kljuke v Ljubljani, ampak za nagrajevanje občinskih izvoljencev ljudstva za njihovo politično delo. 
Novomeški svetniki, od katerih so slabše plačani le še njihovi mestnosvetniški kolegi v Murski Soboti, dobijo za udeležbo na seji občinskega sveta 26.000 tolarjev. 
»Sejanje« na odborih in v komisijah je seveda plačano posebej, skupaj pa lahko svetnik dobi na mesec okoli 50 tisočakov. 
V šestkrat manjšem Šentjerneju so v prejšnjem mandatu svetniki dobivali sedem tisočakov sejnine. 
V tem je župan sicer s težkim srcem, ker denarja kljub dobrim zvezam v Ljubljani v občinskem proračunu ni nikoli dovolj za vse potrebe, predlagal dvig njihove nagrade na 15 tisočakov, kolikor znaša v primerljivih slovenskih občinah in tudi v pol manjšem sosednjem Škocjanu. 
Vendar županova svetniška koalicija SLS, LDS in ZLSD ni bila zadovoljna. 
Namenila se je bolje poskrbeti zase in je tarifo za udeležbo na seji občinskega sveta dvignila skoraj na novomeško mestno raven -- na 25.000 tolarjev. 
Skupaj z udeležbo na seji kakšnega občinskega telesa bodo tudi šentjernejski svetniki tako prinesli vsak mesec domov okoli 50 dodatnih tisočakov. 
Seveda če ne bo župan Franc Hudoklin poskrbel vsaj za delno nevtralizacijo svetniške odločitve v proračunu z redkejšimi sejami. 
Komaj v kaj manjši zagati je metliški župan Slavko Dragovan, ki je nameraval popraviti sejnine s 13 na 15 tisočakov. 
Svetniška večina se je uprla, da ni nič slabša od Šentjernejčanov, pa še občino imajo v Metliki večjo.

D. S.

Ljubljana - Janez Sodržnik, vodja svetniške skupine Ljubljana, moje mesto, pravi, da ne podpira ustanovitve komisije mestnega sveta za preiskovanje afere s Slovensko investicijsko banko, prav tako pa meni, da do prvega poročila županje Danice Simšič o izsledkih organov pregona ni smiselno sklicevati nove izredne seje. 
Sodržnik bo sicer kmalu v vseh mestnih strankah in samostojnih listah začel iskati podporo za svoj predlog, da občina stori vse potrebno za odpravo Holdinga.

Koncertom v Žerjavu, na Lešah, na Šentanelu, v Kotljah na naši strane meje ter v Pliberku in na Obirskem v Avstriji, bo zadnjo soboto v marcu sledil še sklepni koncert v Dravogradu. 
Strokovni spremljevalec letošnje revije Tomaž Tozon bo za ta koncert v Dravogradu izbral najboljše zbore in tudi male vokalne skupine, ki bodo imele še svoj sklepni nastop.

Na obeh straneh Koroške je zborovsko petje zelo priljubljena oblika kulturnega delovanja. 
V Mežiški, Mežiški in zgornji Dravski dolini istočasno potekajo tudi koncerti revije Koroška poje, revijo s prav takšnim imenom pa so nedavno sklenili tudi v Celovcu. 
V najbolj uspešnih letih je na pevskih revijah Od Pliberka do Traberka nastopilo tudi blizu tisoč pevcev z obeh strani meje.

- Avtomobili so bili že tako vsiljivi, da so Pirančanom in obiskovalcem mesta začeli resno jemati življenjski prostor. 
Zato je piransko komunalno podjetje Okolje (s soglasjem zavoda za varstvo kulturne dediščine) na najbolj ogroženem delu mesta najprej postavilo lične stebričke (iz peskanega nerjavečega jekla), ki preprečujejo parkiranje in vožnjo po hodnikih za pešce. 
Za prvih nekaj deset stebričkov je občina prispevala poldrugi milijon tolarjev. 
Kjer bo le mogoče, bodo stebrički zamenjali druge ovire (korita, betonske bunke...) in tako pripomogli k nekoliko prijaznejšemu mestu. 
So nas pa Pirančani opozorili na neprimerne verige, ki ponekod preprečujejo dostop vozilom. 
Neprimerne so zato, ker so postavljene nizko pri tleh in so ponoči neosvetljene ter nevarna past za tiste, ki tako oviro spregleda. 
Nekateri so zaradi neprimernih ovir pretrpeli grde rane.

Zdaj se pogosto dogaja, da obiskovalci Zaplane zaradi neprepoznavnosti novih imen ne najdejo pravega naslova, zaradi česar imajo prebivalci obilo težav.

Svetovalec ministra za okolje, prostor in energijo Sergej Lavrenčič nam je povedal, da je na javni razpis ministrstva za razgradnjo 4000 zapuščenih avtomobilov (ti ležijo v naravi), prispelo šest ponudb, med njimi tudi Kasteličeva iz Grosuplja, ki pa ni popolna. 
Po Lavrenčičevih besedah ponudnik nima pridobljenih vseh potrebnih dovoljenj, med drugim mu manjka uporabno dovoljenje za demontažo izrabljenih motornih vozil.

Po besedah Ivana Lorenčiča, ravnatelja druge gimnazije, je letos predvidenih več gledaliških, plesnih, glasbenih in literarnih prireditev ter predavanj, celoten program Pomladi pa je razdeljen na posamezne tematske sklope. 
Ob torkih bodo tako pogovori z uspešnimi drugogimnazijci, srede so namenjene predavanjem, četrtki pa bodo v znamenju gledaliških predstav. 
Tokrat bosta na ogled predstavi dveh šolskih gledaliških skupin, in sicer Levji Kralj English Student Theatra in Alamut gledališča Gnosis.

Naložb seveda ne bi zmogli brez posojil, a kljub obremenjenosti z odplačevanjem obrokov je Ljutomerčan lansko leto imel dobiček, čeprav so ga Slavičevi pred tremi leti prevzeli s 170 milijoni tolarjev izgube.

Morda sedaj, ko ste mu zvišali vrednost, spet razmišljate o prodaji Ljutomerčana?

Potem ko se že pred štirinajstimi dnevi svetniki niso mogli dogovoriti o oblikovanju občinskih delovnih teles, je tudi tokrat na začetku slabo kazalo. 
Zato je župan Jernej Verbič predlagal, da se glasuje le o odboru za podeljevanje priznanj "23. april", o preostalih pa naj se svetniki poskušajo še dogovoriti. 
Omenjeni odbor je nujno oblikovati zaradi bližajočega se občinskega praznika, ko se podelijo občinska priznanja.

Na proslavi v Kopru pričakujejo tudi goste iz zavezniških držav, zlasti iz Velike Britanije, ZDA, pa tudi iz Rusije. 
V organizacijskem odboru razmišljajo, da bi pred proslavo morebiti lahko izšla tematska številka Primorskih srečanj, ali pa da bi ob tej priložnosti izdali brošuro z najpomembnejšimi zgodovinskimi podatki ter aktualnostmi, ki zadevajo prekomorce in današnji čas. 
Ob bogati zgodovinski literaturi, samo pokojni Albert Klun je namreč napisal 16 knjig o prekomorcih, je namreč težko odkrivati nova zgodovinska dejstva, čeprav je zgodovina v bistvu največje formacije tedanje Jugoslovanske armade (v prekomorskih brigadah je bilo skupaj 26.000 borcev, padlo jih je 3200, ranjenih pa je bilo 7000) še vedno zanimiva in vedno lahko postreže s čim novim.

Ljubljana - Šolarji iz osnovne šole Ledina se že ves teden vneto pripravljajo na praznovanje prihoda bližajoče se pomlad. 
Šolske hodnike so že na gregorjevo okrasili s ptički, ki so jih sami izdelali, v torek pa so se učili, kako oblikovati pravo japonsko ikebano.

Ribiči bi radi sami vzdrževali (brezplačne) priveze

Kolikor nam je lahko povedal Sebastjan Jeretič, član uprave Okolja, imajo v piranskem pristanišču približno 300 privezov. 
Med temi je sedaj 22 ribičev, ki so upravičeni do 50-odstotnega popusta pri pristojbinah za privez. 
Deset od teh je Okolju (kljub popustu) dolžnih različne vsote že vrsto let - skupaj dolgujejo Okolju 2,94 milijona tolarjev. 
Ponudili so jim plačilne olajšave (obročno doplačilo, odpis zamudnih obresti...) in z nekaterimi se bodo morda še dogovorili, z večino pa bodo težave. 
Za petmetrski čoln je treba v Piranu odšteti 28.600 tolarjev na (ribiči 50 odstotkov popusta), v Kopru 33.700 (ribiči 40-odstotni popust) in v Izoli 16.700 (ribiči nimajo popusta, toda v občini bodo že prihodnji mesec podražili priveze). 
Za 10-metrsko plovilo je treba v Piranu odšteti 117.000, v Kopru 99.800 in v Izoli 50.700 tolarjev. 
Piranski ribiči pravijo, da jim popust nič ne pomeni, saj morajo za uporabo obale (za mreže) plačati še 2.400 tolarjev na meter.

Pred nekaj leti je obstajal na pol politični načrt, kako na Kaštivniku trideset let staro vlečnico zamenjati s sedežnico. 
Najbolje s štirisedežnico. 
Eselesovska naveza vodstva Kop z gospodarskim ministrstvom je obetala denarno pomoč za projekt, ki so ga potlej sprva odložili za eno leto, po volitvah pa nanj pozabili. 
Ko so na Kope prišli novi, mariborski gospodarji, se je nekaj zadev popravilo, a prihodnost še vedno ni prav jasna ali določna. 
Proge na Mali in Veliki Kopi so bile letos res lepo urejene, na vstopu na stare vlečnice je že deloval sistem za kontrolo kart z napisom Mariborsko Pohorje. 
Direktor GTC Kope, hkrati tudi direktor Mariborske vzpenjače, Srečko Jesenšek, je na jesen govoril o načrtih za umetno zasneževanje na Kaštivniku in na Pungartu, omenjal sedežnico, a je vse ostalo v zraku. 
Kot vprašanje, ali imajo Mariborčani s Kopami resen namen, ali pa gre le za kratkoročno komercialno potezo, da so se Kop pač polastili, ker so bile poceni.

Sedežnica, kaj je že to?

V nedeljo na tretji »Mali kraški maraton«

Sežana - To nedeljo bo sežanski zavod za Šport v sodelovanju ŠD Novice Extreme, Il gruppo marciatori - Amici del tram de Opicina (Skupina tekačev iz društva prijateljev openskega tramvaja) in ŠD Kraški tekači priredil že tretji »Mali kraški maraton«. 
Pokrovitelja maratona sta občini Trst in Sežana.

Slovenj Gradec - Hudo pomanjkanje prostora, ki že leta pesti slovenjgraško sodišče, bodo letos končno le začeli odpravljati. 
Pridobili so že dokumentacijo, odobrena so tudi sredstva za investicijo, ki bo v prvih dveh fazah vredna 230 milijonov tolarjev. 
Z izboljšanjem prostorskih pogojev se bodo izboljšale tudi delovne razmere, kar se bo odražalo pri delu. 
Doslej so prostorsko stisko omilili z najemom dodatnih prostorov, začasnimi preureditvami ter nameščanjem več sodnikov v en delovni kabinet. 
Kljub neustreznim razmeram za delo so sodniki presegli predviden obseg dela približno za polovico.

Na okrajnem sodišču, kjer rešujejo zadeve, za katere je zagrožena kazen do treh let, je delalo deset sodnikov, nezasedeno ostaja še eno sodniško mesto, ki pa ga nameravajo letos zapolniti. 
Nerešenih je ostalo 2047 zadev, kar znaša 205 zadev na vsakega sodnika, ta zaostanek pa bi lahko brez tekočega pripada zadev in drugih nerešenih zadev, ki jih sodniki prav tako rešujejo, odpravili v enem letu. 
Vse sodnice so lani presegle predviden obseg dela za 48 odstotkov. 
»Zastavljeno število rešenih zadev ni bilo doseženo le na kazenskem področju in pri pravdnih zadevah, vendar je treba upoštevati, da je v drugi polovici leta delalo le osem sodnic, pripad zadev pa se je povečal za 16 odstotkov,« je povedala predsednica okrajnega sodišča v Slovenj Gradcu, Karolina Peserl.

anes bo koprski župan Boris Popovič, 94 dni po »ustoličenju«, na velikem izpitu. 
Za tokratni sklic občinskega sveta je namreč na vrsti prva prava in velika seja z najpomembnejšo točko - prvim branjem občinskega proračuna.

V prvem branju sta med drugim predvideni tudi prodaja osnovne šole Janka Premrla Vojka in nadomestna gradnja nove šole na lokaciji sedanje šole Pinka Tomažiča, kjer naj bi se torej dve mestni šoli združili v eno. 
V proračunu je predvideno, da bo pouk v novi šoli stekel leta 2005 in ne tako, kot je sprva suvereno (na novinarski konferenci dobesedno z »utišanjem« predstojnice urada za družbene dejavnosti Mirjam Lemut, ki je še pred pol leta »zagovarjala« in zbirala dokumente za šolo nad Dolinsko cesto, pri novem županu pa dela drugače) napovedal župan Popovič, in sicer, da bo v novi šoli pouk že septembra leta 2004. 
Bo nova strategija osnovnega šolstva v mestu res obveljala, bodo starši in šolniki pristali na »bolj ekonomično« različico, je težko reči, kajti glasov proti taki rešitvi je kar precej, na čelu z obema svetoma staršev šol, je veliko, zato bodo svetniki in župan danes na veliki preizkušnji. 
Ali se bodo dali skupaj in prepričali sebe in volivce, da je županov predlog edini pravi, ali se bodo pa »razšli«, nakar se bo pri proračunu, seveda še ob drugih točkah, pokazalo razmerje sil v občinskem svetu.

Rubrika:

Zvrst:

Citirani:

Projekt sta umetnici začeli z iskanjem orla pri lovcih in lovskih družinah, a brez uspeha, dokler ga nista našli v muzeju, kjer so nastale prve poizkusne fotografije. 
Začel se je oblikovati sprva bolj kot pornokič projekt oziroma instalacija, v skladu s stilno opredelitvijo celotnega opusa Eclipse, dokler se ni razodela dodatna dimenzija, danes vse bolj aktualna. 
Pravzaprav je raven interpretacije in opomenjanja slike dvojna: diahrona in sinhrona.

Datum:

Skupina Hotel Modern - edina med nastopajočimi, ki ne prihaja iz Amsterdama, ampak iz Rotterdama - ima med vsemi najbolj nenavaden umetniški dotik. 
Predstava z naslovom Velika vojna se dogaja na treh mizah, kjer so postavljene makete bojišč; strategije in premike na bojišču z ročno manipulacijo predmetov, kot so metlice, ki se spremenijo v grmičevja in drevesa, škorenjci Action Mana, ki postanejo blatni škornji neznanega junaka itd., ustvarjajo trije igralci, dogajanje pa je projicirano na platno, s čimer ustvarjajo iluzijo neposrednega prenosa s fronte.

Osebe:

Citirani:

Geo:

2. 
V Natu bo en poveljujoči (ZDA) ali pa ga ne bo. 
Nato nikoli ne bo demokratična institucija. 
Nato bo razpadel na evropsko vojsko in vojsko ZDA, ki ji bojo stregle vazalske čete novih evropskih zaveznic.

Evald Flisar

Aleš Debeljak

»Zakaj se veselim slovenske vključitve v EU in Nato? 
Če bi imela za odgovor na voljo pet ali deset strani, bi morda prišla tudi do čisto osebnih in čisto banalnih razlogov, pa morda celo do kakega pomisleka. 
A na voljo imam deset vrstic, torej se bom omejila na bistveno. 
EU in Nato sta pomemben sestavni del demokratičnega sveta: tistega sveta, o katerem se že kar nekaj časa sme javno reči in zapisati, da ni brez napak.«

Aleš Šteger

Čeprav je skoraj sedem desetin planeta Zemlje pod vodo, je je za pitje, namakanje polj, kuhanje, kopanje, primeren komaj en odstotek. 
Preostalo so morja in ledeniki. 
Večina, skoraj 70 odstotkov tako imenovane sladke vode se porabi za kmetijstvo. 
A če bi je toliko res prišlo do polj, bi bilo na svetu veliko manj lakote, zagotavljajo poznavalci. 
Po njihovem je neučinkovitost namakalnih sistemov med krivci za stradanje več milijonov ljudi. 
Strokovnjaki so namreč prepričani, da kar tri petine vode ne pride do prsti, v kateri naj bi rasli pridelki, temveč izhlapi, odteče nazaj v reke ... 
Za posledicami bolezni, ki jih povzroča onesnažena voda, pa vsako leto umre več kot 2,2 milijona ljudi, večina otrok.

Čeravno naj bi pralni praški in z njimi neločljivo povezani pralni stroji ženske v gospodinjstvu razbremenili in tako prispevali k emancipaciji, so sodobni oglasi za pralna sredstva feministkam trn v peti, saj naj bi potuhnjeno reproducirali tradicionalne spolne identitete v smislu »mož dela, naloga žene pa je, da skrbi, da je njegova najljubša srajca brez madežev, dišeča in brezhibno zlikana«. 
Kot taki so skoraj postali antropološka kategorija, določena sporočilnost pa veje tudi iz pralnih praškov samih. 
Tako je še danes v rabi slabšalna skovanka »ura iz praška« - iz časov, ko smo vzhodnjaki kupovali italijanske pralne praške zaradi darilc dvomljive kakovosti, ki so jih proizvajalci prilagali v ogromne škatle. 
Pralni praški in njihova embalaža so pritegnili tudi Ingemarja Petelina iz Sežane, ki je svojo zbirko postavil na ogled v Mladinskem centru v Postojni.

Embalaže pralnih praškov so zbudile njegovo pozornost pred dvanajstimi leti. 
Ker sta bila oče in mati ločena, je tedaj 14-letni Ingemar Petelin očetu pomagal pri gospodinjskih opravilih, skupaj sta hodila tudi na nakupovalne pohode čez mejo, po dehteče italijanske pralne praške. 
Podobno kot so tedaj marsikoga pritegnile pločevinke (ki jih do konca 80. let pri nas ni bilo dobiti) in jih je ponosno razpostavljal po policah v stanovanju, se je Ingemar Petelin navdušil nad »pisanimi barvami embalaže pralnih praškov«. 
Ena prvih pridobitev je okrogel lepenkast čeber z napisom Dash (škatla, v kateri so socialistična gospodinjstva v neskončni želji po reciklaži pogosto hranila lego kocke ali kake druge otroške igrače), ki je svoje pralno poslanstvo opravil v začetku 60. let, in ga je našel na podstrešju pri noni. 
Jugoslovanske gospodinje so takrat prale predvsem s praškoma (plavi) Radion in Fax Helizim, od tujih pa se je na slovenskem trgu med prvimi pojavila znamka Weisser Riese. 
Zbirko je nato bogatil s praški, ki jih je prinesel s številnih potovanj po Evropi, Aziji in Ameriki. 
»Kamor koli grem, takoj zavijem v trgovino in si ogledam, katere praške prodajajo,« pripoveduje Ingemar Petelin, ki so mu zbirko pomagali množiti tudi prijatelji. 
Med bolj eksotičnimi so pralni praški z Islandije (v skromni, skorajda socialistični vrečki), Fidžija (pralni prašek Ocean domačega proizvajalca), Kube, Južne Koreje, Avstralije, Japonske, Malezije ipd. 
Za zdaj ni imel preglavic s cariniki, čeprav se čez obmejno kontrolo vedno poda z rahlimi skrbmi, da ne bi belega praška zamenjali s kako drugo snovjo.

DPA

Lastnik avstralske dražbene hiše razkazuje izjemno dragoceno pismo, ki ga je napisal Benjamin Franklin. 
Ameriški državnik, ki je bil med bojem za ameriško neodvisnost veleposlanik v Parizu, se je v pismu, nastalem 1777. v francoskem glavnem mestu, razpisal o strelovodu, svojem izumu. 
Naprodaj bo na dražbi v Sydneyju še ta mesec. 
Prodaja ga Avstralec, katerega družina si je dragoceni kos papirja pridobila v ZDA konec 19. stoletja. 
Dosegel naj bi ceno 59 tisoč dolarjev (12 milijonov tolarjev).

Mu je odpovedalo srce?

V ponedeljek tja do treh popoldne je predrznež z Malgajeve v Spodnji Šiški odpeljal audija A4 1.9 TDI, letnik 1998. 
Na kovinsko sivem avtu sta bili tablici z oznako KP 97-80H, vreden pa naj bi bil kake tri milijone tolarjev.

Zagovornica Tanja Medvešček pa tudi Viktor Rafolt sta na prejšnji glavni obravnavi predlagala sodišču, naj jo razreši. 
Predsednik ljubljanskega okrožnega sodišča Aleš Zalar je odločil, da to sicer stori, vendar iz krivdnih razlogov. 
Njeni pritožbi proti tej odločitvi so na višjem sodišču ugodili, zato odvetnica nadaljuje z Rafoltovo obrambo.

Zmikavti imajo najraje gotovino in zlatnino - Vlomilec, ki je prebrskal hišo, se je odpeljal s srebrnim peugeotom

V petek tja do treh popoldne ni bilo nikogar v stanovanju na Celovški, kamor je vdrl predrznež in odnesel pol milijona tolarjev vreden prenosni računalnik. 
V petek zvečer so bili tri ure zdoma stanovalci z Ulice bratov Komel v Poljanah pri Šentvidu, kar je opazil tudi zmikavt, na hitro pretaknil njihovo hišo in izginil z zlatnino, vredno 800 tisočakov.

Kdo zna brati (davčne) zakone?

Na kratko

- Po dveh letih »neprofitnega« dela na projektu in usklajevanju so Gospodarska zbornica Slovenije, Davčna uprava Republike Slovenije (Durs), podjetje Crea in slovenski Microsoft razvili rešitev, ki podjetjem omogoča pošiljanje računov po elektronski pošti, z uporabo elektronskega podpisa. 
Račun, ki ga naročnik prejeme po e-pošti, je treba natisniti in obravnavati kot običajen račun, mogoče pa ga je tudi izvoziti v obliki XML in uvoziti v računovodske aplikacije, ki podpirajo ta standard. 
Strukturo računa je potrdil Durs in ga priporoča Gospodarska zbornica Slovenije. 
Gre za vmesni korak do popolnega elektronskega poslovanja slovenskih podjetij, prvi resnični korak pa je naredil slovenski Microsoft, ki za največji kongresni dogodek - NT konferenco - strankam izdaja samo e-račune.

Za Gorenje leto, da malo takih

San Benedetto - Dirka Tirreno-Adriatico, druga največja etapna preskušnja v Italiji, ki jo prekaša le Giro, se je končala s presenetljivim zmagoslavjem Filippa Pozzata. 
Čudežni deček italijanskega kolesarstva, ki šteje komaj 21 let, je v zadnji etapi v napetem boju za vsako sekundo na letečih ciljih tudi s pomočjo Tadeja Valjavca ugnal Danila di Luco.

»Za njegovo zmago smo se včeraj pošteno nagarali. 
Jaz sem svoje delo pravil predvsem v drugi polovici, ko sem 30 km vseskozi sam narekoval tempo glavnini in poskrbel, da nihče ni ušel,« je še povedal Valjavec, ki je nato lagodneje dočakal finiš etape, v katerem se Pozzato tako kot di Luca ni vpletel v boj za zmago. 
To je pred Mariom Cipollinijem dobil Španec Oscar Freire.

Za Pozzata je zmaga na Tirreno-Adriatico velik kakovostni preskok. 
Lani je slavil veliko zmag - s 14 je bil med najuspešnejšimi na svetu -, a na dirkah nižje kategorije. 
Z mlado ekipo Mapeia je blestel tudi na dirki Po Sloveniji, na kateri je dobil etapi v Ljubljani in Novem mestu. 
Letos se je meteorsko - to je bila že njegova 4 zmaga to sezono - preselil v svet »velikega« kolesarstva. 
Izidi, 7. etapa (162 km) : 1. Freire (Špa, Rabobank) 4;24:15, 2. Cipollini (Ita, Domina), 3. Zabel (Nem, Telekom), 117. Derganc (Slo, Domina), 118. Valjavec (Slo, Fassa Bortolo) - vsi v času zmagovalca; končni vrstni red : 1. Pozzato (Ita, Fassa Bortolo) 29;45:22, 2. Di Luca (Ita, Saeco) 0:04, 3. Marzoli (Ita, Alessio) 0:12, 53. Valjavec 1:07, 120. Derganc 31:51 .

Fužinar Metal : Calcit Kamnik 3:0 (23, 27, 21)

Kljub odsotnosti Maloviča je uvod pripadel Calcitu (8:4). 
Fužinar je vendarle uredil vrste, ujel goste pri 22 ter sklenil z začetnimi udarci Davida Slatinška. 
V 2. nizu so domači uspeli, ko so nad mrežo zaustavili kamniška blokerja in napadalca Orla ter Olreeja. 
V 3. nizu je Fužinar nazadnje izenačil pri 17. točki, po tem je petkrat serviral Bogdan Kotnik. 
I. M.

Koliko milijonov evrov bi šlo po zlu ob porazu ali remiju v Moskvi, se v Realovem taboru ne sprašujejo več. 
Zdaj se zadovoljujejo z majhnimi zgodbami, kot je Ronaldov gol. 
Roberto Carlos, ki je odločilno tekmo v Moskvi spremljal z domačega naslonjača v Madridu, se je navduševal nad rojakom.

Rezultati, skupina C - Lokomotiva Moskva : Real Madrid 0:1 (Ronaldo), Milan : Borussia Dortmund 0:1 (Koller); vrstni red : Milan 12, Real M. 11, Borussia D. 10, Lokomotiva M. 1; skupina D - Deportivo La Coruña : Manchester United 2:0 (Victor, Lynch avt.), Basel : Juventus 2:1 (Cantaluppi, Gimenez; Tacchinardi); vrstni red : Manchester 13, Juventus, Basel in Deportivo po 7.

G. N.

Dvoboj enakovrednih tekmecev vedno odločijo malenkosti. 
Tako je bilo tudi v torkovi tekmi med Joventutom in Krko, le, da so si spodrsljajev novomeški košarkarji tokrat privoščili več, kot bi si jih smeli. 
Potem ko so jim ob koncu prvega polčasa Katalonci ušli za 12 točk, sicer niso povsem podlegli, a tudi pobrati se nikakor niso mogli. 
Ko so že prepolovili zaostanek, so se namreč vedno znova »pokopali« s kako nespretnostjo.

Dolenjskim košarkarjem bi pri boju za finale pokala ULEB lahko na pomoč priskočili Košarkarska zveza Slovenije in Pivovarna Laško. 
Vodstvo Krke ju je namreč prosilo za prestavitev sobotne tekme uvodnega kola 2. dela 1. 
SKL (odgovor naj bi bil dokončno znan danes ob 12. uri), in sicer na termin, ko bo na sporedu finale lige Goodyear (sobota, 5. aprila). 
Je pa jasno, da bi imeli od tega lahko korist tudi Laščani. 
V naslednji sezoni se lahko v pokal ULEB namreč kvalificirajo le, če se Krka prebije v evroligo, C. zvezda pa osvoji naslov prvaka Srbije in Črne gore.

Sepang - Tako kot se pred poldrugim letom formula 1 po napadu na newyorški WTC ni bala morebitnih novih terorističnih akcij in je vsega nekaj dni kasneje štartala v Monzi, potem pa čez dva tedna še v ZDA, se tudi tokrat elitni bencinski spektakel ne ozira na nevarnosti, ki bi jih s seboj lahko nosila vojna v Iraku. 
Karavano formule 1 je ob izkrcanju v Kuala Lumpurju, v čigar predmestju Sepang bo ta vikend dirka za veliko nagrado Malezije, druga preizkušnja letošnjega svetovnega prvenstva, bolj kot dogajanje okoli Iraka burila Ferrarijeva namera, da bi podaljšal sodelovanje z Michaelom Schumacherjem, a za manj denarja.

Termo: Franetič, Kugler 1, Jakac 1, Dolinar 6, Jalčič 3, Kogovšek, Markota 9, Jeras 3, Cankar, Kersnič, Rant, Bulc 1, Keše 3, Galof 3.

Ljubljana

V precej bolj umirjenem tonu je o pripravah na povratni dvoboj spregovoril Krimov strateg Tone Tiselj, ki se je z nezadovoljstvom spomnil le sojenja na prvi tekmi. 
»Z nekaterimi odločitvami sodniške dvojice iz Litve se nisem strinjal že na tekmi, ogled posnetka tekme pa ni spremenil mojega mnenja. 
To mi sicer vliva več upanje, da se bo zgodovina ponovila. 
Predlani, ko smo v četrtfinalu Larvik na Kodeljevem odpravili, sta nam v gosteh ravno tako slabo sodila ista sodnika in ravno tako smo doživeli poraz,« je povedal Tiselj, ki se poleg boljšega sojenja nadeja tudi boljše igre svoje ekipe kot na Norveškem.

Vir:

Pagina:

Rubrika:

Zvrst:

Ko je pri 20:19 kazalo, da je tivolsko moštvo prebrodilo najhujše trenutke, in je Tomo Mahorič po običaju poslal na parket nekoliko bolj napadalno usmerjeno peterko (Ilievski, Štelmahers, Dujmović, Hukić, Poljak), pa se je kriza še poglobila. 
Union Olimpija zaradi pasivnosti celih pet minut ni dosegla niti točke, krepko pa je škripalo tudi v obrambi. 
Simon Petrov je brez težav prebijal prvo ognjeno črto in tudi zadeval, center Vasko Evtimov pa je uspešno zamenjal Gulyasa in skakal v napadu, tako da je Asvel z nizom 15:0 prišel do nepričakovano visoke prednosti 35:19 že do 15. minute. 
Vrnitev Marina Baždarića in Gorana Juraka v igro je le preprečila popoln razpad sistema. 
Rečan je z dvema trojkama zmanjšal zaostanek, Celjan okrepil obrambo, predramila pa sta se tudi Jasmin Hukić in Petar Dujmović, tako da so francoski šampioni tik pred polčasom vodili le še z 41:36. 
Toda Davor Marcelić jim je s trojko ob zvoku sirene le prinesel izdatnejši naskok. 
Tudi v drugem polčasu so igro Uniona Olimpije zaznamovala številna nihanja. 
V 29. minuti se je vnovič znašla na robu prepada, saj je v 29. minuti zaostajala že z 51:65, a se je s serijo Vlatka Ilievskega vrnila med žive. 
Odlični Petrov jo je vnovič približal porazu v zadnji četrtini pri 70:55 in 75:65. 
Od tedaj naprej so Ljubljančani zaigrali kot najresnejši kandidat za najboljšo evropsko četverico. 
Z nizom 10:0 je najprej prvič izenačila, nato pa s prostima metoma Štelmahersa celo prešla v vodstvo s 77:75. 
Slednji je po izenačenju Marcelića vnovič izsilil osebno napako in le polovično upravičil sloves odličnega strelca prostih metov, toda Asvel je svojih 7,3 sekunde zapravil. 
Žoga je pristala v avtu, v naročju navdušenih gostujočih košarkarjev.

Eduardo Brozovič

- Na vrhu svetovne lestvice je po dvoranskem SP v Birminghamu prišlo do sprememb v ženski konkurenci. 
Prvakinja na 60 m z ovirami Gail Devers je prehitela Marion Jones, med moškimi pa se je na 5. mesto prebil švedski tekmovalec v troskoku Christian Olsson. 
Deversova je dosegla peti izid prvenstva (1427 točk), najboljši pa sta bili Američanka Kim Collins na 200 m in Švedinja Carolina Klüft (peteroboj) s po 1455 točkami. 
Svetovni rekord Svetlane Feofanove v skoku s palico je bil vreden 1450 točk, tek Regine Jacobs na 1500 m pa 1444. 
V moški konkurenci je najboljši ameriški sedmerobojec Tom Pappas (1437). 
Sledijo: Olsson 1432, A. Johnson 1427 in Garcia (oba 60 m ovire) 1394 točkami.

Slovenska članska vrsta nadaljuje priprave za najpomembnejši letošnji nastop - junijskem EP v Kranju. 
Po gostovanju v ZDA reprezentanca zdaj nastopa v Nici. 
»Naš cilj je, da bi premagali reprezentance, kot so Slovaška, Romunija, Francija in Nizozemska, ki naj bi bile tudi naše tekmice na EP. 
Torej ne gre za uigravanje, temveč moramo fante naučiti zmagovali. 
Zato bomo na vsaki tekmi igrali na zmago. 
Ekipa je zelo podobna tisti, ki je nastopila v ZDA. 
V njej tokrat ne bo Bobana Antonijeviča, ki ima klubske obveznosti, bo pa tokrat igral Teo Galič. 
V Franciji, ki jo še čakajo kvalifikacije za nastop v Kranju, so prekinili prvenstvo in Teo je dobil dovoljenje, da bo nastopil tako v Franciji kot na Slovaškem,« pravi selektor Igor Štirn . 
»Z enakimi načrti se bomo udeležili tudi mednarodnega turnirja na Slovaškem. 
Po teh dveh nastopih čaka igralce še končnica državnega prvenstva, reprezentanca pa se bo spet zbrala 15. aprila in ostala skupaj vse do nastopa na EP.«

Zaradi povečanega zanimanja bodo vstopnice na voljo že dopoldne od 10. do 13. ure v klubskih prostorih ZM Olimpije in poldrugo uro pred tekmo pri blagajnah pred dvorano.

Ko »stari ded« opravi z mladimi

Tako sta za našim junakom zaostala velika šampiona Raphael Poiree (7.) in Ole Einar Bjørndalen (s 4 zgrešenimi streli komaj na 30. mestu), najbolje uvrščen ruski tekmovalec je bil Sergej Rožkov (11.). 
»Pravzaprav Globočnikov učinek na strelišču tokrat velja kot 'ničla',« se je po novinarski konferenci in ob podrobni analizi rezultatov razveselil tudi Janez Vodičar, športni direktor Mednarodne biatlonske zveze, saj je uradni vrstni red razkril, da nihče od 91 uvrščenih ni pokazal brezhibnega streljanja, le zmagovalec Hanevold in naš najboljši sta jo odnesla s po enim zgrešenim strelom. 
»Veter je nagajal, o tem ni dvoma. 
A pravilno sem naravnal puško, jo glede na smer vetra premaknil za 6 milimetrov v desno in to se mi je obrestovalo,« se je Tomas spomnil dogodkov s strelišča, na katerem je zgrešil le pri prvem postanku leže.

V kvalifikacije 16 naših

Medtem ko v skupnem seštevku pred začetkom 24. finala svetovnega pokala v smučarskih skokih vodi Poljak Adam Malysz, ki ima pred drugouvrščenim Svenom Hannawaldom že debelih 122 točk naskoka, pa je nemški zvezdnik prepričljivo prvi po zaslužku. 
»Hanni« si je z denarnimi nagradami priskakal 199.696 švicarskih frankov, kar je dobrih 60.000 frankov več, kot si je prislužil Malysz (137.500). 
Med Slovenci je največ zaslužil Primož Peterka, ki je s 75.771 franki na osmem mestu, do denarnih nagrad pa so se od naših dokopali še: 19. Robert Kranjec (21.879), 24. Peter Žonta (7000) ter 36. 
Rok Benkovič in Damjan Fras (oba po 1000 frankov). 
Mi. 
Š.

Eindhoven

- Ruska umetnostna drsalka Irina Slucka ne bo branila naslova svetovne prvakinje na prvenstvu v Washingtonu od 24. do 30. t. m., ker je njena mama zelo bolna. 
»Nikoli se nisem bala nobenega tekmovanja, toda zdaj moram biti v mamini bližini,« je dejala 23-letna Slucka. 
Na SP jo bo zamenjala Ljudmila Nelidina, medtem ko bo namesto poškodovanega Aleksandra Abta tekmoval Stanislav Timčenko.

Galerija Ivana Groharja, Škofja Loka. 
Otvoritev ob 19.00.

Premiera v Ljubljani (Kolosej, Komuna), Mariboru (Gledališče), Celju (Planet Tuš) in Kopru (Kolosej).

Premiera v Ljubljani (Kolosej), Mariboru (Partizan), Celju (Planet Tuš), Kopru (Kolosej), Kranju (Center) in Novem mestu (Dom kulture).

6. abonmajski koncert Simfoničnega orkestra Slovenske filharmonije. 
Dirigent in solist: Aleksander Rudin (violončelo). 
Spored: J. Haydn (Simfonija št. 39 v g-molu), A. Kraft (Koncert za violončelo in orkester v C-duru op. 4), S. Prokofjev (Simfonija št. 1 v D-duru op.25, Klasična), B. Bartok (Romunski plesi, Madžarske skice). 
Klasični koncert.

Srbski radikalci in Stranka srbske enotnosti (SSJ), ki jo je ustanovil kriminalec Željko Ražnatović-Arkan, so po besedah sopredsednika socialdemokratske stranke Slobodana Orlića tako rekoč »navdihnili storilce za uboj premiera Đinđića z definiranjem svojih političnih ciljev: destabilizirati oblast, pretrgati sodelovanja s Haagom, razdreti skupno srbsko-črnogorsko državo, izolirati Srbijo ter odstraniti premiera kot nosilca reform in glavne ovire na poti za uresničitev njihovih ciljev«.

Ramala

Kar se tiče drugih virusov, pa se lahko takoj, ko bo več znano, za kateri virus gre, pripravijo na diagnostiko take bolezni. 
Vendar je po besedah sogovornikov z inštituta treba opozoriti, da imajo »opremo, znanje, reagente, voljo in vse drugo za najbolj zahtevno virološko diagnostiko, žal pa ne primernih prostorov«. 
Marsikateri izmed teh virusov, pa tudi drugih mikrobov, ki povzročajo nove porajajoče se smrtno nevarne bolezni, je nevaren tudi za laboratorijsko osebje, ki jih odkriva, razmnožuje in preučuje. 
V Sloveniji ni laboratorija višje varnostne stopnje, ki bi omogočal oziroma zagotavljal varno delo z nevarnimi mikrobi.

Novi svet, novi sovražniki

Foto Aleš Černivec

