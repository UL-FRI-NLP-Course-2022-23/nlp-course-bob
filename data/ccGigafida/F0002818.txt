Pakistanska vojaška delegacija se v Kabulu pogaja s talibi o njegovi izročitvi. 
Odločitev so prepustili verskemu svetu; njegovo zasedanje so prestavili vsaj na sredo. 
Tudi če ga izročijo, se ameriška akcija ne bo ustavila. 
Kakšna bo ameriška vojaška strategija, se kaže samo v silovitosti, s katero mobilizirajo vojsko in javno mnenje pripravljajo na morebitne žrtve. 
Vsekakor strasti ne bodo pomirili s Clintonovo formulo nekaj raket, ki zgrešijo cilj ali zadenejo napačnega. 
»Bin Laden je en človek, ki je nedvomno terorist,« pravi obrambni minister. 
Z izročitvijo v enem paketu ali po kosih po vojaškem napadu, ga bodo Američani prej ali slej dobili. 
»Mreža El Keda pa je široka večglava organizacija.« 
Po presoji obveščevalnih služb naj bi ta mreža imela zveze v šestdesetih državah, med katerimi so tudi ZDA. 
Napadalci na Pentagon in World Trade Center so živeli v ZDA in se šolali v njenih letalskih šolah.

Upokojenci ne bodo ostali brez pokojnin, tega se ni bati. 
Če zmanjka denarja v pokojninski blagajni, ga mora zagotoviti državni proračun. 
Kako bodo to naredili, na finančnem ministrstvu še ne vedo. 
V teh dneh so se najbrž bolj ukvarjali s proračunom za prihodnji dve leti, zdaj pa se jim sesuva letošnji.

Po prvotnih napovedih zavoda se bi septembrske pokojnine povišale za 5 do 6 odstotkov. 
Po takratnih izračunih zavoda bi iz proračuna potrebovali dodatnih 6 do 8 milijard tolarjev. 
Zdaj se je pokazalo, da bodo zneski višji. 
Zaradi rasti prispevne stopnje za socialno varnost, višje stopnje inflacije, večje rasti plač in septembrske uskladitve pokojnin bi se odhodki pokojnin povečali za 10,6 milijarde tolarjev, to pa pomeni preseganje letošnjega finančnega načrta za 1,6 odstotka. 
Na zavodu tudi sodijo, da bodo potrebovali več denarja za izplačevanje državnih pokojnin, saj pričakujejo okrog 12.900 zahtevkov, kar pomeni za 3,2 milijarde več, kakor so predvidevali. 
Skratka, vsi odhodki da bodo za približno 10 milijard večji. 
To pomeni, da bi morala vlada iz letošnjega proračuna nameniti Zpizu dodatnih 9,4 milijarde tolarjev.

Ljubljana - Pri Aktivi Group so bili presenečeni ob novici, da so izločeni iz nadaljnjih postopkov za nakup NKBM, saj naj bi izpadli zaradi neizpolnjevanja pogojev. 
Ti namreč niso bili nikjer objavljeni, je na včerajšnji tiskovni konferenci povedal Darko Horvat, prvi mož Aktive.

Je važno, kdo plača? 
Halo?

Idejni oče predloga za ločeno obračunavanje stroškov zasebnih in službenih klicev s službenih mobilnih telefonov je predsednik opozicijske Nove Slovenije in vodja poslancev te stranke Andrej Bajuk . 
Vse naj bi se namreč začelo z Bajukovo željo, da bi s svojo plačo plačeval zasebne klice, češ da res ni kriv, če nekateri člani njegove ožje družine delajo in študirajo v tujini. 
Pozneje je na seji poslanske skupine predlagal, da bi vsi poslanci NSi sami plačevali klice, ki so jih opravili v zasebne namene. 
Po trditvah sekretarja poslanske skupine NSi Ivana Kukarja ni temu predlogu nasprotoval noben od drugih sedmih poslancev te stranke.

Vodja poslanske skupine SLS SKD Janez Podobnik pravi, da v poslanski skupini o tem niso razpravljal in da bodo spoštovali, kar bo sklenil kviaz. 
»Treba bo najti način, ki bo korekten do poslancev, vendar je zadeva težko izvedljiva. 
Kdor je to predlagal, je vse skupaj morda premalo premislil.« 
Sicer pa se je treba v državnem zboru ukvarjati z drugimi, pomembnejšimi temami, ne pa s tem, je sklenil Podobnik.

Valentina Plahuta Simčič

Odlsej naj bi stroka v svoje sito ujela čim več ljudi, ki (še) nimajo zdravstvenih težav, a njihovo življenje spremljajo dejavniki tveganja (debelost, zvišan krvni tlak in krvni sladkor, zvišan holesterol v krvi, kajenje, nezdrava prehrana, telesna nedejavnost), da skrb zavoljo morebitnega srčnega infarkta ali druge oblike bolezni nikakor ni odveč. 
Z novimi preventivnimi prijemi naj bi ljudi spodbudili k bolj aktivni skrbi za lastno zdravje.

Smernice so že zapisane v splošnem dogovoru za leto 2001, na podlagi katerega zavod za zdravstveno zavarovanje Slovenije financira splošne ambulante ter otroške in šolske dispanzerje. 
V njem je določeno, da bo izvajalec, torej zdravnik, za izpolnjeni normativ prejel plačilo v višini 92 odstotkov predvidenih sredstev. 
Preostali denar pa le, če bo opravil program preventive, če ne bo bistveno odstopal od povprečja pri napotitvah svojih varovancev k specialistom in če ne bo imel čakalnih dob. 
Če s pogodbo predvideni obseg preventive ne bo izpolnjen, je predvidena tudi kazen. 
Plačilo ambulantnega predračuna se tako lahko zmanjša za 2 oziroma celo za 4 odstotke, plačnik pa bo ta denar preusmeril k tistim izvajalcem, ki bodo program preventive izvedli v celoti.

Nepričakovano velik odziv na otvoritev slovenskega veleposlaništva v Beogradu Manjkali le prvaki opozicije - Đukanović se je postavil v bran Ruplu

Peter Potočnik

Milošević je prvi »uporabil« Kardeljevo ustavo - Sodelovanje ni več stvar bratstva in enotnosti, ampak menedžmenta - Rupel v trgovini s porcelanom

Potem je vse skupaj šlo samo še navzdol, ker je bila Beogradu tuja sleherna zamisel o kakršni koli obliki federalizma. 
Dve leti pozneje je bila v skladu z določili centralistične vidovdanske ustave odpravljena deželna vlada za Slovenijo. 
Tako se je tudi formalno končala upravna avtonomija; obstajali sta le ljubljanska in mariborska oblast - pozneje je iz tega nastala Dravska banovina.

Hrvati so takoj ugotovili, da v Beogradu novo državo razumejo zgolj kot Srbijo, ki ji je vojna sreča naklonila neizmerno ozemeljsko razširitev, v Sloveniji pa je »treznjenje« šlo počasneje. 
»Zrušili bomo državo!« je leta 1928 po streljanju v beograjskem parlamentu vzklikal voditelj Hrvaške kmečke stranke Vladko Maček . 
Toda država se ni sesula, milostni udarec so ji zadale šele nemške in italijanske čete. 
Kapitulacijo Jugoslavije so podpisali na Palah pri Sarajevu.

V šestdesetih se je bil Tito prisiljen otresti »Velikosrba« Aleksandra Rankovića, v začetku sedemdesetih se je začel maspok na Hrvaškem, voditelje so hitro počistili s prizorišča, slovenska politična elita je odhajala na Dedinje izražat neomajno vdanost. 
Iz vsega pa se je vendarle izcimilo nekaj dobrega - ustava iz leta 1974, ki je republikam priznala status »državnosti«, to pa je bilo zelo pomembno v poznejšem procesu osamosvajanja.

Razpoloženje ZRJ v Beogradu je tipal slovenski diplomat Štefan Cigoj; gostitelji so ga lepo sprejeli, vendar vsebinskega preboja ni bilo. 
Tedanji ljubljanski župan Dimitrij Rupel je na obisk povabil beograjskega kolega Zorana Đinđića. 
Ne povsem nepomembno vlogo pri tem, da ni normalizacije odnosov med državama, so igrale osebne zamere Slobodana Miloševića, za katerega je bila Slovenija prvi politični poraz in ki v Ljubljani nikoli ni imel sogovornika. 
V Sloveniji si je za odnose z ZRJ - poleg gospodarstvenikov - najbolj prizadeval prvak SNS Zmago Jelinčič. 
Srbski opozicijski voditelji bi odnose s Slovenijo normalizirali, režim pa je zadeve zaostroval z uvedbo dodatnih carin za slovensko blago.

Indija, ki vztraja, da podpora muslimanskim gverilskim in političnim skupinam v njenem delu Kašmirja prihaja predvsem iz Pakistana in Afganistana, je previdna do ameriškega posega v Afganistanu. 
V preteklosti je podpirala protitalibsko zvezo, da bi zavrla izvoz islamskega ekstremizma v Kašmir in zaradi bojazni, da bi se radikalizirala stomilijonska indijska muslimanska manjšina.

Avgust Pudgar

Nemci se zdaj sprašujejo, koliko takšnih »nenevarnih utopistov« se še skriva med njimi in kje ali kdaj bodo spet udarili. 
Misel, da je država priljubljeno zatočišče tistih, ki jih obveščevalne službe imenujejo sleepers, spalci, je neznosna. 
Konec leta 2000 so v Frankfurtu zaprli štiri islamske skrajneže, ki naj bi bili načrtovali napad na Strasbourg. 
Septembra 1998 pa so v bližini münchenskega letališča zajeli Mahmuda Salima, tedaj enega najtesnejših sodelavcev Osama bin Ladna . 
Sudanec, ki so ga izročili ZDA, naj bi bil preučeval možnost napada na münchenski Oktoberfest.

Umiritev maščevalnih čustev

Prvi odziv večine mladih prebivalcev Pekinga na teroristični napad je bil obremenjen z nacionalističnim revanšizmom ;mnogi so brez razmišljanja izjavili, da je »svetovni policist« dobil, kar si zasluži. 
Pomanjkanje sočutja za ameriško tragedijo bi lahko deloma opravičili z dejstvom, da je kitajska televizija zelo skopo spremljala dogajanje v ZDA. 
Kitajski gledalci, ki so vajeni manipuliranja s televizijskimi kamerami, prizore na ekranu nikoli ne jemljejo preresno. 
Mnogi so zato trčenje dveh boeingov v nebotičnika WTC spremljali kot film, ne pa kot posnetek resnične katastrofe. 
Dva dni pozneje pa so začeli prizore vendarle doživljati kot zgodbo o človeških usodah.

Kaj pa če se bodo jutri ali pojutrišnjem teroristi opremili z mini atomskimi bombami ali s kakšnim kemičnim orožjem, ki ga danes še ne poznamo? 
Zlo včasih napreduje hitreje od dobrega. 
Sodobni terorizem je izredno nevarna norost, ki jo navdihujejo in podpihujejo lažni politični in verski preroki, podpirajo natančni računalniki, za vsem pa se skriva hladna preračunljivost tistih, ki si želijo podrediti svet. 
Novim kamikazam ni dovolj žrtvovanje lastnih življenj, pač pa v smrt potegnejo še množice nedolžnih. 
Njihovi učitelji jim za to obljubljajo najlepše device na zemlji, kot poosebljeni pravičniki pa so se jutri pripravljeni z letali zaleteti v Eifflov stolp, kölnsko katedralo, Big Ben ali sikstinsko kapelo.

Tako se je meni 12. 9. 2001 zgodilo, da sem se izjemoma odpravil z avtom po svojo prvošolko. 
Prvošolčki imajo rumene rutice in se šele privajajo na šolo in na promet. 
Nemalo sem bil presenečen, ko sva nazaj grede skupaj z hčerko gledala gospodično redarko, kako pridno in pozorno piše listek za kazen. 
Presenečen sem bil, ne toliko zaradi listka (predpis je pač predpis), temveč nad dejstvom, da je redarka pred tem mirno opazovala tako mene kot starše drugih otrok. 
Vse smo namreč hip pred tem na Gregorčičevi zapustili svoje jeklene konjičke za toliko časa pač, kolikor je bilo nujno, ne da bi označili čas odhoda.

2. 
Ali lahko taka proizvodnja cenovno konkurira velikoserijski proizvodnji v Evropi? 
Kaj bo, če ne bo kupcev?

A zgledi, takšni ali drugačni, zmeraj vlečejo, zato tudi Védrinov strah ni povsem votel. 
Morebitna črnogorska osamosvojitev bi spodbudila osamosvajanje Kosova in razkosanje Makedonije z dodatkom južne Srbije, kjer je albanski živelj v večini - a le kot izgovor. 
Vsekakor je ta del Balkana zelo občutljivo območje, na katerem je potrebna premišljena politika, tudi pri dobronamernih predlogih od zunaj, zlasti če prihajajo iz okolja, ki je nekoč bilo sestavni del skupne države. 
Njene rane še dolgo ne bodo zaceljene; dokler bodo na političnem prizorišču delovale sile, ki kvečjemu v drugačni obliki nadaljujejo staro politiko. 
Že prav, da smo srečni, da smo bolj ali manj zakopali bojno sekiro in da se razvijajo enakopravni odnosi. 
Kaj več pa je že videti kakor nostalgija po starih časih, ki so na srečo minili.

Živalski kužni odpadki, ki jih direktor monopolnega podjetja za njihov odvoz in predelavo (uničenje) ni dovolil odvažati iz zbiralnic veterinarskega zavoda, so namreč resna grožnja zdravju ljudi in živali na našem prostoru. 
In živalski odpadki so s koncesijo ali kakršno koli drugo (komercialno) pogodbo, ki jo je vlada - katera koli že - sklenila tako, da ostaja opazno nemočna v pogajanjih z izsiljevalcem, nevarna tempirana bomba. 
To se je pokazalo decembra lani, ko so bili v neenakopravni pogajalski igri dragi preventivni ukrepi zaradi izbruha BSE v evropskih državah, pa tudi včeraj, ko je moral kmetijski minister Franc But obljubiti direktorju Kota, da bo država poravnala račune za nekaj, česar ni v koncesijski pogodbi. 
Ali, natančneje, da bo plačala za storitev, ki jo javni zavod in tudi koncesionar po zakonu mora opravljati, razen če ni koncesijska pogodba tako »spretno« spisana, da jo je mogoče razlagati, kakor je za dobičkaželjnega koncesionarja najbolj prav.

Tolmin, Log pod Mangartom - Log pod Mangartom bo v prihodnje deležen dveh vrst obnov, najprej popotresne in za tem gradnje objektov, s katerimi bodo nadomestili izgubljene v plazu in ogrožene zaradi možnosti njegovega ponovnega zdrsa. 
Obnova petih loških hiš, ki jih je razmajal velikonočni potres leta 1998, je zastala novembra lani, ko se je nad Log pod Mangartom zgrnila nesreča z murastim tokom z Mangarta. 
Vse, kar bodo v vasi poslej gradili, bo dvakrat varno. 
Hiše bodo trdne in varne pred ponovnimi potresi. 
Postavljene bodo zunaj vplivnega območja plazu Stožje.

Na Koprskem ob ustanavljanju tretje univerze niso pripravljeni v nedogled čakati Goričanov - Obalni župani za sedež v Kopru

Dogovor in poziv treh županov je nekakšen odgovor na pomisleke, ki so se v javnosti pojavili pred nekaj tedni. 
Novogoriški župan Črtomir Špacapan je namreč podvomil, da sta članici ljubljanske univerze (Pedagoška fakulteta in Fakulteta za pomorstvo) zares pripravljeni postati članici nove univerze. 
Po informacijah, ki jih imajo župani Izole, Pirana in Kopra, pa je stvar drugačna. 
Trije fakultetni senati so svoje že povedali, zdaj čakajo le še soglasje senata ljubljanske univerze, da dovoli izločitev obeh fakultet. 
Predstavniki ljubljanske univerze so načelno že obljubili, da ni zadržkov proti izločitveni nameri dveh fakultet. 
Pred soglasjem bi se radi dogovorili le o načinu delitve premoženja. 
Po informacijah, ki jih imajo v Slovenski Istri, torej sploh ni več zadržkov za ustanovitev tretje univerze. 
Pripravljen osnutek odloka sicer predvideva, da bi novo univerzo sestavljali dve enakovredni in samostojni univerzitetni središči (koprsko in goriško). 
Zdaj pa se zdi, da v Novi Gorici nerazumljivo omahujejo.

Elektromagnetno sevanje radijskega oddajnika Domžale je devetkrat manjše od dopustnega

Razlog za ponovitev merjenja je bil predvsem ta, da so nekateri podvomili o pravilnosti dobljenih rezultatov. 
Dejstvo je namreč, da je priznani strokovnjak za tovrstne meritve Stanko Gajšek pred nekaj meseci meritev opravil z merilnikom poljske jakosti, kateremu je že potekel atest, obnovljen pa še ni bil. 
Zato je direktor Oddajnikov in zvez obljubil, da bo RTV Slovenija kupila svoj merilnik, ki bo imel atest. 
S primerjavo rezultatov bi ugotovili, ali so imeli prav tisti, ki so trdili, da bo atestirana naprava dala povsem druge rezultate kot tista brez obnovljenega atesta.

Kot je zatrdil Miran Dolenec, bodo podobne meritve opravili tudi na svojih drugih oddajnikih, denimo na Belem križu. 
Domžalčane pa znova obvešča, da je RTV Slovenija še naprej pripravljena financirati namestitev filtrov v vsak telefon, ki ga moti oddajanje domžalskega oddajnika. 
Hkrati je napovedal, da bo ob plinifikaciji Domžal Telekom poskrbel, da bodo nadzemne telefonske kable položili v zemljo in s tem odpravili zdajšnje neprijetne motnje med telefoniranjem.

Dnevi glasbe in plesa

Lokalni podjetniški center je povabil k sodelovanju odgovorne za prostorsko urejenost, podjetniške cone in prostorsko politiko, inšpektorje in davčne službe, nosilce kapitala, svetovalne službe ter predstavnike mestne občine in državnih ustanov, vendar si udeležbe na okrogli mizi niso želeli vsi. 
Uvodničar Jože Volfand je izpostavil celjsko izpostavo davčne uprave, ki je odklonilno stališče pisno utemeljila s pojasnilom, da njihovi predstavniki ne želijo govoriti in sodelovati na okroglih mizah, ki obravnavajo probleme obrtnikov in podjetnikov. 
Zato so organizatorji na ta nenavadni odziv opozorili državnega sekretarja Darka Končana.

Mozirje - Krajani, združeni v civilno pobudo, želijo ohraniti in obnoviti opuščeno graščino na Brdcah, kjer občina Mozirje namerava zgraditi stanovanjski blok. 
Županu Jožetu Kramerju očitajo, da jih želi žejne prepeljati čez vodo, lastniku objekta in zemljišča velenjskemu gradbenemu podjetju Vegrad pa predlagajo obnovo stavbe in gradnjo stanovanj na drugi lokaciji.

Govorov, da omagaš

Tiste srede v drugi polovici junija, ko je tale rubrika odšla na poletni oddih - je trboveljsko občinsko vodstvo prelistavajoč sredin časopis, debelo gledalo: kje, za vraga, je?! 
Iskali so seveda svoje najbolj »priljubljeno« sredino branje izpod peresa »najljubše« jim novinarke, branje, ki so ga občasno izpopolnili kar z lastnimi teksti. 
Ob tem ne gre zanemariti statističnih podatkov, po katerih gre za tisto slovensko lokalno vodstvo, ki se je z lastnimi izdelki od septembra 2000 do junija 2001 najpogosteje pojavljalo v dnevnem časopisju in nad katerega nerodno nerodnimi demantiji se je v istem primerjalnem obdobju naslajalo celo več tisoč Slovencev. 
Kot že rečeno, so tiste srede v trbovskih dvorih torej prav debelo gledali. 
Nakar so na zadevo malce pozabili - kot se z dobrimi vestmi nasploh rado dogaja. 
Drugo sredo je bila stvar že skrb na eni in veselje na drugi strani zbujajoča, tretjo sredo, ko spet ni bilo javne hvalnice nobenemu trboveljskemu junaku, pa je v razgretih oblastniških glavah, kot vedo povedati v krogih blizu županstva, zavladalo pravo pravcato obsedno stanje. 
Posledica tega je bila, da so na Mestnem trgu začeli - razmišljati. 
Verjetno najprej tako: Raznašalec ni mogel zatajiti, ker »cajtenge so tuki ... 
Mi tud' nismo zatajil', ker mi smo tud' tuki...« 
Reci naglas, kar si jaz mislim potihem! 
Jes! 
Kaj če bit' drucga?! 
Uspelo nam je. 
Utišali smo jo ... 
Jep, pa se res kar ne nehata vznemirjati, tale rubrika in sveta preprostost oblastniškega razmišljanja.

S preprostostjo oblastnikov pa je približno takole. 
Medtem ko je pisani besedi o njihovem početju, usojeno, da bo ostala, je oblastnikom usojeno, da bodo prej ali slej utonili v pozabo. 
No, trbovski so pri tem rahla izjema, ker tudi radi uporabljajo pisano besedo. 
Nič zato, če je včasih privlečena za lase volivcev ali celo dokazana laž. 
Na papirju je pa le, in to je glavno, da se obdrži. 
To, kdo od oblastnikov bo prej utonil v pozabo oziroma kdo ima več možnosti, da mu uspe, pa je po zadnjih izsledkih ameriške raziskovalke Sue Arnold odvisno od tega, kako se pišejo. 
Arnoldova trdi, da imajo več možnosti za uspeh tisti, katerih priimki se začenjajo s prvimi trinajstimi črkami abecede, od 14. črke gre stvar menda le še navzdol, da o predzadnji in zadnji, o Z in Ž, ne govorimo. 
Med uspešneži, ki se pišejo na A pa do M, je po Arnoldovi kar šest od sedmih poglavarjev držav članic G7, to je najbogatejših na svetu: Berlusconi, Blair, Bush ..., pa tudi pet najbogatejših posameznikov sveta se piše na prvih trinajst črk abecede, na primer Bill Gates, pa Buffet ali Lawrence Ellison. 
Žal Arnoldova ni upoštevala jezikov, ki poznajo č,ž,š, med njimi slovenskega, saj je trinajsta črka abecede v angleščini m, pri nas pa l. 
Črka gor ali dol. 
Toda prenesena na zasavske »uspešneže« postane stvar skrb zbujajoča. 
Trbovci imajo na čelu občine na primer pravega smolčka, dvojni Ž: Žigo Žgajnarja. 
In ž je že od nekdaj vedno »žadnji«. 
Nekaj več sreče bi lahko imeli s podžupanom Gračnerjem, a kaj, ko ga vsi poznajo le kot Zokija. 
Zagorjani so si znali pomagati in so svojega župana Švagana že v rani mladosti preroško zrinili v vrhnji del (ne)srečne abecedne lestvice (ne)uspeha, tako da so ga preimenovali v Č - Čižka. 
Prav tako bi morda hrastniški župan Grošelj še dolgo lahko ostal pri vrhu, pri G, če ne bi čedalje bolj postajal S - Siva eminenca razvojnoprogramskega prestižnega boja Trbovcev proti Zagorjanom, v kateri se prvi, vodeni pod nesrečno ŽZ-, žigozokijevsko navezo, čedalje bolj oddaljujejo od zmage. 
Pa več ABC-sreče na prihodnjih volitvah!

Polona Malovrh

Po načrtih naj bi občinski svet program varstva okolja v občini Kočevje obravnaval novembra, tako da bi program sprejeli še letos. 
Svetniki bodo razpravljali o predlogu ukrepov, kjer bodo določene prednosti izvajanja z nosilci, potrebnim denarjem in roki. 
Tako bodo imeli izvajalci ne le obveznost izpeljati program, ampak tudi podporo in širši politični konsenz.

Revizija smotrnosti je v zakonu o računskem sodišču (ZracS-1, Uradni list Republike Slovenije, št.11/16.2.2001) opredeljena v 20. členu, ki določa, da računsko sodišče revidira poslovanje uporabnikov javnih sredstev: revidira lahko pravilnost in smotrnost poslovanja; ... revidiranje smotrnosti poslovanja je pridobivanje ustreznih in zadostnih podatkov za izrek mnenja o gospodarnosti, mnenja o učinkovitosti ali mnenja o uspešnosti poslovanja.

»Čudna vprašanja« so torej omogočila revizorjem računskega sodišča opraviti naloge, ki jim jih določa zakon. 
Manj razumljivo pa je, čemu je članek dobil naslov »Nenavadna radovednost računskega sodišča«, saj je novinar večino prostora zapolnil s tegobami zasebnikov, ki oddajajo turistične sobe.

Nova šola restavratorstva

Kot je v poročilu o pripravah na ustanovitev šole, namenjenem občinskim svetnikom, zapisala Mateja Malovrh, vodja urada za družbene dejavnosti v občinski upravi, so z analizami iz projekta seznanili prejšnjega ministra za šolstvo, znanost in šport Lovra Šturma, ki jim je obljubil podporo. 
Zdaj čakajo na sprejem pri sedanji ministrici za šolstvo Luciji Čok in upajo tudi na njeno podporo, toda ne le besedno. 
Letos junija je tržiška občina pristopila k Združenju zgodovinskih mest Slovenije, ki med drugim sodeluje tudi z rednim šolskim in obšolskim sistemom na področjih, ki zadevajo kulturno dediščino.

Gledališki abonma vključuje tri drame in tri komedije v izvedbi slovenskih poklicnih gledališč. 
Vse predstave se ponašajo z nagradami z različnih festivalov. 
Gledališče Ptuj bo v Novem mestu gostovalo s komedijo Lutza Hübnerja Marjetka, str.89, ki se ponaša z nagrado celjskih Dnevov komedije za žlahtno komedijo, igralcu Gojmiru Lešnjaku-Gojcu pa je prinesla naziv žlahtnega komedijanta. 
PG Kranj bo prikazalo dramo Paule Vogel Kako sem se naučila voziti, za katero je režiserka Mateja Koležnik na mednarodnem festivalu v Umagu prejela grand prix. 
Drama SNG Maribor bo prišla v Novo mesto z dramo Juliana Berryja Lenny, SNG Drama Ljubljana z dramo Samuela Becketta Čakajoč Godota in SLG Celje s komedijo Vinka Möderndorferja Podnajemnik. 
Šesto predstavo, Linhartov Ta veseli dan ali Matiček se bo uoženu, si bodo novomeški abonenti lahko ogledali na »pravem« odru v SSG v Trstu brez doplačila. 
Gledališka abonmajska karta za predstave, ki bodo kot običajno ob ponedeljkih in torkih, sicer stane 11.000 ali 12.500 tolarjev, odvisno od sedeža, za dijake in študente pa 7600 ali 8300 tolarjev.

Do avgusta letos so v Kolpi ustvarili za 30 milijonov mark vrednosti. 
To je v primerjavi z enakim obdobjem lani kar za 23 odstotkov več. 
Realizacija je v Kolpi solidna in so z njo zadovoljni, manj pa so zadovoljni z ostankom dohodka, saj so cene materialov zrasle, večje pa so postale tudi obveznosti do države.

Jesenice - Na Stari Savi obnavljajo ostanke nekdanje pudlovke, prekovalnice železa iz fužinskega plavža. 
Lani začeto delo bo stalo 16,5 milijona tolarjev. 
Od tega je 5,5 milijona prispevalo ministrstvo za kulturo, preostalo pa jeseniška občina, ki je tudi lastnica. 
Nad delom bedi Zavod za varstvo naravne in kulturne dediščine Kranj. 
Po podatkih njegovega direktorja Vladimirja Knifica je pudlovka nehala delati leta 1895, hkrati s fužinskim plavžem. 
Pudlovka je bila dolgo opuščena, pozneje pa je železarni služila za šamotarno oziroma pomožne prostore. 
Od stavbe so ostale samo glavna dvoriščna in bočni steni. 
Četrta stena, proti reki Savi, je bila vedno lesena. 
Pudlovka je bila ves čas skrita za barakami, ki jih zdaj odstranjujejo, njeno pročelje pa urejajo tako, da bo sestavni del enotnega trga, kjer bodo možne tudi prireditve. 
Portali pudlovke so narejeni iz zelenega peraškega kamna, tako kot pri ostanku plavžu, ki še čaka na obnovo. 
V. F.

Železniki - Okoli petdeset prebivalcev vasi Smoleva, ki leži na pobočju 882 metrov visokega Špika nad Železniki, že lep čas živi v negotovosti. 
Plaz v zgornjem delu vasi, velik dva hektara, na katerih stojijo dve hiši, hlev in kozolec, se že nekaj časa počasi, a vztrajno premika. 
»Zaustavitev plazu, katere vrednost smo ocenili na 150 milijonov tolarjev, se mora začeti čim prej, saj lahko premikanje plazu povzroči še več škode in prelomi cesto, tako da bo vas odrezana od doline,« je pozimi opozarjal Drago Ocepek iz Geoinženiringa, ki je po naročilu ministrstva za okolje in prostor opravil terenske raziskave na plazu. 
Vendar država doslej ni storila nič. 
Za občino pa je omenjena vsota prevelik zalogaj. 
Zato so se odločili za postopno krpanje ran, ki jih je vasi zadal drseči plaz.

Čas in vreme priganjata. 
Oktobra lahko namreč nastopi daljše deževje, kar bi lahko bilo za hiše na plazu tudi usodno. 
Meritve so namreč pokazale, da je v suhem obdobju poleti plaz drsel 0,1 milimetra na dan, v deževnem obdobju pa veliko hitreje. 
V prihodnjih tednih bodo začeli graditi drenažo nad vasjo, ki naj bi bila ključnega pomena. 
»Vsak liter vode, ki ga bomo usmerili stran od plazu, bo doprinesel k varnosti vaščanov,« je prepričan Prevc.

Podgrajci so povabili na delavnico oziroma zbor tudi stanovalce vseh mestnih trgov, najpogostejših lokacij večjih prireditev. 
Razpravljali bodo o petih zahtevah, ki so jih naslovili na državo in mestno občino: prepoved uporabe močnih zvočnih naprav na javnih prireditvah na vseh trgih v Stari Ljubljani; prepoved obratovanja letnih vrtov po 22. uri - dlje naj bi lahko delali le s soglasjem bližnjih stanovalcev; navzočnost stalnega predstavnika civilne pobude iz Stare Ljubljane na sejah mestnega sveta; sodelovanje predstavnikov stanovalcev trgov v mestnem središču pri izdajanju dovoljenj za javne oziroma katere koli hrupne prireditve v središču mesta; na današnjem zboru pa bodo govorili še o nujnosti nadomestnih in deloma sofinanciranih prometnih storitev za prebivalce starega jedra zaradi tako rekoč onemogočenega individualnega prometa v tem delu mesta.

Na vprašanje, zakaj so za predstavitev tako pomembnega gradiva izbrali prav počitniške mesece, je vodja projekta Prostorski plan MOL Tomaž Souvan iz oddelka za urbanizem odgovoril, da so želeli zasnovo predstaviti mestnemu svetu še pred poletjem, na kar je bil menda vezan začetek razstave. 
Tako kot mnoge meščane nas je še zanimalo, kje je mogoče dobiti oziroma kupiti obsežno pregledno publikacijo Zasnova prostorskega razvoja. 
Souvan je pojasnil, da je naklada 400 izvodov že pošla, vendar je prepričan, da so jo prejeli vsi, ki jim je bila namenjena, to so predvsem strokovnjaki, ki so sodelovali pri pripravi zasnove. 
Posredovali so jo med drugim svetom ljubljanskih četrtnih skupnosti, saj se zdaj tudi te vključujejo v razpravo. 
Del gradiva je mogoče videti na spletnih straneh mestne občine in v zloženkah.

Gospodar Koroške ribiške družine je spet ujel ščuko velikanko

»Koroški ribiči ščuko vsako leto skupaj z mnogimi drugimi mladicami vlagamo v Dravo in druge reke ter potoke. 
Vsako leto vložimo kakšnih tisoč ščuk in številne druge ribe. 
Moji kolegi ribiči vedo povedati, da so videli tudi že veliko večje ščuke, kakor je bila moja zadnja trofeja. 
Ščuki ne pravimo kar tako, da je profesorica. 
Ne pusti se ujeti, žre v glavnem le ribe; če pa jo ribič že dobi na trnek, rada pregrizne vrvico in odplava. 
Ščuka ima zelo užitno meso. 
Ker se nenehno giblje, skorajda nima maščob. 
Jaz bom to svojo zadnjo ščuko dal preparatorju, da jo bo uredil kot trofejo in jo bomo pustili v našem ribiškem domu v Dravogradu,« je pripovedoval srečni dravograjski ribič Mirko Preglau. 
Čeprav si je hišo postavil v bližnjem Otiškem Vrhu, je še vedno pravi Dravograjčan. 
K novemu rekordnemu ulovu mu je med drugimi prišel čestitat tudi predsednik Koroške ribiške družine Albin Naglič iz Slovenj Gradca.

Sadjarji zdaj še dodatno razočarani

Listina o partnerstvu

Mestna občina Slovenj Gradec bo na svoj praznik, 19. septembra, podpisala listino o partnerstvu z mestoma Voeckalbruck in Hauzenberg

Mestna občina Slovenj Gradec poleg članstva v Organizaciji mest glasnikov miru in njenem izvršnem odboru navezuje stike z več evropskimi mesti. 
Že pred leti so se povezali z mesti Češki Krumlov, Voeckalbruck in Hauzenberg. 
Sodelovanje s temi mesti poteka na več ravneh ter se iz leta v leto krepi. 
Slovenj Gradec in Češki Krumlov sta listino o partnerstvu že podpisala, sledi pa še podpis partnerstva z avstrijskim Voeckalbruckom in bavarskim Hauzenbergom, ki mu bosta poleg županov in delegacij obeh mest prisostvovala tudi veleposlanik Republike Avstrije in veleposlanica Zvezne republike Nemčije.

Po podpisu partnerstva med Slovenj Gradcem, Voecklabruckom in Hauzenbergom bo v Galeriji likovnih umetnosti slavnostna seja sveta mestne občine Slovenj Gradec, na kateri bo poleg županovega slavnostnega govora tudi podelitev odličij Mestne občine za leto 2001. 
Prireditev bodo s kulturnim programom popestrili pevci mešanega pevskega zbora Carinthia Cantat in učitelji glasbene šole Slovenj Gradec.

Mateja Celin

S pijačami prodirajo na južne trge

Letošnje poletje so se uspešno vrnili na hrvaški trg, kjer so v treh mesecih prodali 600 tisoč litrov brezalkoholnih pijač, nasploh pa imajo pri Kolinski obsežen načrt za trge nekdanje Jugoslavije. 
Na Hrvaškem, v Bosni in Hercegovini, Srbiji ter v Makedoniji so prevzeli nekdanje Slovinove licenčne partnerje za polnjenje cocte, jupija in fresha. 
Ker s poslovanjem vseh niso najbolj zadovoljni, bodo v bližnji prihodnosti ponekod poiskali nove partnerje.

Danilo Utenkar

Jeseni bodo začeli graditi skladišča za 1500 palet in za reprodukcijske materiale, posodobili bodo transportno pot, velik zalogaj pa predstavlja gradnja obrata za izdelovanje plastenk. 
Navzočnost na različnih trgih narekuje sodobneje oblikovane plastenke, ustrezne tudi za daljše transporte.

Štajerski zunanji minister na potovanju

V Mariboru je po počitniškem mrtvilu spet vse po starem. 
Cestarji spet orjejo ceste, saj so bili julija in avgusta, ko se promet v mestu zmanjša tudi za polovico, tudi oni na dopustu. 
Vsi, ki se iz središča mesta odpravljate na Koroško ali samo čez Koroški most, se zaradi zaprte Gosposvetske ulice zato pripravite na križarjenje po ulicah, saj obvoz nikjer ni označen, tujci pa bodo najverjetneje pristali v kakšnih grapah za Kalvarijo ali na Urbanu. 
Nič hudega, saj je to prav prijetna izletniška točka, čudovit razgled jim bo omogočil, da se bodo lahko znova orientirali.

To je za skoraj osem odstotkov manj kakor lani, če pa upoštevamo še inflacijo, bodo vinogradniki letos dobili za grozdje približno 15 odstotkov manj kakor lani.

Zaslužka ne bo niti za krmo čebel

Projekt varna šola

Bojan Cvelfar je pojasnil, da bo arhiv zaradi selitve zaprt do sredine oktobra. 
Do takrat naj bi v dve etaži, pritličje in prvo nadstropje s 1.300 kvadratnimi metri površin, preselili vse zgodovinsko gradivo, pozneje pa bodo za svoje potrebe uredili še drugo nadstropje. 
Celjski zgodovinski arhiv premore 3.900 tekočih metrov gradiva na policah, nekaj pa ga imajo deponiranega tudi v Brežicah, kjer plačujejo najemnino. 
V nove prostore bodo spravili vse gradivo, tako celjsko kot brežiško, za novo gradivo pa jim v novem domovanju ostane na voljo še celotno drugo nadstropje. 
Zato bo arhiv pričel prevzemati tudi del pomembnejših arhivov celjskih podjetij, kakor so Emo, Metka, Toper, Obnova, Oprema in drugih, ki jih danes ni več. 
V pritličju bo shranjeno posebno gradivo, tam bodo pisarne, delavnice in sprejemna pisarna.

Bavčer podpredsednik Icograda

Rožančeva nagrada 2001

Izpeta forma

Simon Popek

Pred dvema letoma smo na ljubljanski Akademiji za glasbo končno uvedli predmet Glasbe sveta, ki je »legaliziral« moja večletna prizadevanja za razširjanje slovenskih glasbenih obzorij. 
Poleg izkušenj na domačih terenih in v domačih študijskih klopeh sem si pridobil dragocene izkušnje tudi na drugih koncih sveta, od Zanzibarja in Egipta do večletnega igranja v indonezijskih in turških zasedbah. 
V multikulturnemu pristopu do glasbene vzgoje ne vidim nevarnosti za t. i. nacionalno kulturo. 
Prav nasprotno, s spoznavanjem »tujih« glasb bomo zagotovo bolje razumeli tudi tiste glasbe, ki jih jemljemo za »svoje«. 
Veseli me, da je to študentom kristalno jasno.

Mirjam Žgavec

Kot je povedal režiser, ki bo tokrat debitiral v ljubljanski SNG Drami, ga je besedilo že ob prvem branju pritegnilo s posebno notranjo logiko in konsekventnostjo. 
Sam se ga je lahko lotil brez širšega poznavanja avtorice in škandalov v zvezi z njenimi besedili, s tem pa tudi brez vnaprejšnje očaranosti ali predsodkov. 
Po njegovem prepričanju gre v osnovi za nežno ljubezensko zgodbo, polno nevsakdanjih zapletov, ki zgovorno kaže aktualno stanje duha in bolečo izgubo religioznosti. 
Pri uprizoritvi so se skušali izogniti novemu naturalizmu, a tudi umiku v pretirano abstrakcijo.

Slavko Pezdir

Društvo bosansko-hercegovskega in slovenskega prijateljstva Ljiljan ob deveti obletnici obstoja prireja jutri ob 19. uri v prostorih ZZZS na Miklošičevi 24 v Ljubljani literarni večer z naslovom Prvo srečanje mladih literarnih ustvarjalcev, ki pišejo v bosanskem jeziku. 
Gosta večera bosta pesnika in prevajalca Milan Dekleva in Ismet Bekrić. 
V. P. S.

Slavko Pezdir

»V članski konkurenci imamo štiri lige s po desetimi klubi. 
Igralci so v glavnem amaterji in polprofesionalci, ki si večidelj kruh služijo na ribiških ladjah in v tovarnah za predelavo rib, imamo pa še kar nekaj čistih profesionalcev. 
V našem prvenstvu igra tudi precej tujcev. 
Najbrž vas bo zanimalo, da imamo deset nogometašev iz zdajšnje Jugoslavije, med katerimi je najbolj znan Aleksandar Đorđević, nekdanji član Crvene zvezde. 
Na naše otoke, skupaj jih je 18, pa je zašel tudi brazilski igralec,« je pojasnil Isaksen in nato dodal, da prav poseben ugled pri njih uživa reprezentanca, saj njene tekme spremljajo prav vsi Ferci. 
Tudi tisti, ki se za šport ne zmenijo preveč.

Delavec v tovarni Mura mora za veliko nižjo plačo redno hoditi v službo ter delati odgovorno in pošteno. 
Tudi nogometaš Mure mora delati odgovorno in profesionalno, če pa kdo misli drugače, si lahko poišče drugo službo.

Slovenski alpski smučarji so v teh dneh dobili nekaj počitka po petdnevnem kondicijskem treningu v Portoržu, danes pa se bodo glede na vremenske razmere odločili, kje bodo nadaljevali snežni trening. 
Glede na to, da je v Švici v zadnjih dneh zapadlo nekaj manj snega kot v Avstriji, se bodo bržkone spet odpravili v Saas Fee, smukači pa so namenjeni v Zermatt na prvi snežni trening po povratku iz Argentine. 
Reprezentance sicer z zanimanjem pričakujejo sestanek z vodstvom svetovnega pokala in FIS, na katerem se bodo odločili glede ameriške uvodne turneje svetovnega pokala in olimpijskih iger v Salt Lake Cityju. 
Ne gre le za nevarnost terorističnih napadov, temveč predvsem za poostren carinski nadzor in varnostne kontrole na letališčih, ki bi bile ob celih kupih smučarske opreme (ekipa 15 ljudi ima običajno za dve toni opreme) najbrž zelo zamudne.

Nogometna zveza Srbije bo za predsednika predlagala 36-letnega Stojkovića, črnogorska zveza (njen predsednik je Savičević) pa naj bi predlog podprla. 
Savičevića, sicer člana sedanje selektorske komisije, bodo za prvega moža reprezentance predlagali Črnogorci, Srbi pa ga bodo podprli. 
Po prvotnem načrtu naj bi imela v zadnjem desetletju najboljša nogometaša ZRJ vlogi zamenjani. 
Stojković bi moral odgovarjati za stroko, Savičević pa za administracijo. 
Toda oba pa sta nova izziva pripravljena sprejeti brez zadržkov. 
Volilna skupščina NZJ bo v soboto, 29. t. m. v Beogradu.

5. 
Tomaž Barada (Branik Hwarang)

Woodsov Bog podpira seks

La Molina - »Sedem dni sem se mučil v upanju, da se mi bo zdravstveno stanje izboljšalo. 
Po prostem dnevu, v katerem sem na kolesu zdržal le 3 namesto 100 km, sem na prvem Pirenejskem klančku odstopil. 
Bolečine so bile nevzdržne,« je Martin Hvastija, slovenski rekorder po številu udeležb, končal svojo peto Vuelto. 
Razočaranje je bilo seveda veliko, saj je bil dobro pripravljen, usoden pa je bil padec že v prvi etapi.

Blanco si je tretjo zmago na Vuelti prikolesaril brez težav, favoriti pa so testirali moč za današnjo preizkušnjo s sedmimi vzponi in četrtkovo, 17 km dolgo gorsko vožnjo na kronometer. 
Beloki je prepričan, da bodo Pireneji odločili o zmagovalcu in je odločen braniti 14 sekund prednosti pred Sevillo.

Na polovici neodločeno

Moravče - Na tretjem mednarodnem šahovskem turnirju v aktivnem šahu je med 135 udeleženci zmagal ukrajinski velemojster Vladimir Tukmakov z osmimi točkami pred hrvaškima velemojstroma Palcem in Hulakom 7,5, sledijo Muftič, Mazi, Jurkovič, Zupet, Supančič 7 itd. 
J. S.

Bivša namiznoteniška velesila premočna

Šport doma in po svetu

Zimbabve proti Sloveniji brez B. Blacka

Türk Telekom v Zagorju

Lizbona - Košarkarji Charleroija so si z visoko zmago s 92:77 na gostovanju pri Portugal Telecomu že skoraj zagotovili mesto v 3. kolu kvalifikacij za evroligo, v katerem jih že čaka Hapoel iz Jeruzalema. 
Morebitna tekmeca Krke Telekoma, Split in Telekom Bonn, se bosta za vstop v 3. kolo prvič pomerila jutri v Bonnu.

Ljubljana - Nogometaši v 1. 
MNZ-Ljubljana so odigrali tekme 3. kola. 
Rezultati - Svoboda Kisovec : Ihan 1:0, Induplati Avtoclub : Kalcer Radomlje 1:0, Kočevje : Termit Moravče 4:1, Mirna : Arne Tabor 69 1:3, Jezero Medvode : Dolomiti Dobrova 0:1, Črnuče : Slovan 1:4; vrstni red : Arne Tabor 69, Induplati Avtoclub in Svoboda po 7. 
S. K.

Zaustaviti erozijo

Oto Giacomelli

ECB kandidatkam sicer odločno odsvetuje prezgodnje in enostransko sprejetje evra. 
Frankfurtski analitiki večinoma ocenjujejo, da bi gospodarsko najuspešnejše tranzicijske države skupno valuto lahko uvedle najmanj tri leta po pridružitvi Uniji. 
»Treba se je zavedati, da so t. i. konvergenčni kriteriji zelo zahtevni (letna stopnja inflacije sme biti kvečjemu za poldrugi odstotek višja od povprečja treh najuspešnejših članic EMU, javni primanjkljaj ne sme presegati treh odstotkov, javni dolg pa 60 odstotkov BDP, dolgoročne obresti pa so lahko največ dva odstotka višje od povprečja prvouvrščene trojice), novosprejete članice pa bodo morale še pred sprejetjem evra svoje valute vključiti v evropski menjalni mehanizem (ERM-2). 
Nove članice bodo potrebovale fleksibilne menjalne tečaje, saj bodo tako lažje prestale šok ob vstopu na enotni trg Unije,« pojasnjuje Largo.

Najhujše še ni za nami

Urad seveda tudi brez pomoči tretjih oseb lahko ugotovi, da je sporazum omejevalen (Plahutnik se ta hip seveda še ne opredeljuje). 
In če bi bil? 
Kaj bi se zgodilo? 
Pravzaprav ne kaj dosti. 
Določilo, za katero se ugotovi, da je v nasprotju s 5. členom zakona o preprečevanju omejevanja konkurence, je nično. 
Velja, kot da ni nikoli obstajalo. 
Ker pa v praksi to ne more imeti retroaktivnega učinka, ker tudi morebitne škode, povzročene konkurenci,za več kot desetletje nazaj ni moč opredeliti, učinkuje v resnici samo za naprej. 
In sicer tako, da ničnega določila ni mogoče iztožiti. 
A če vemo, da se morata Mercator in Spar do letošnjega decembra odločiti, ali bosta sporazum sploh podaljšala, in če upoštevamo, da postaja Spar z intenzivnim povečevanjem tržnega deleža in novim naložbenim ciklom čedalje močnejši konkurent Mercatorju (zaradi česar lahko postane partnerstvo pri nabavi vprašljivo), ni pričakovati, da bi bi uvedba postopka pred uradom Jankovića ali Merviča kaj posebej ganila.

Maja Grgič

Glavni na trgu

Ljubljana - Avtotehna je tudi uradno potrdila nakup podjetja PCX Computers, največjega slovenskega prodajalca računalnikov in periferne opreme, v zadnjih dveh tednih pa so prevzeli tudi podjetji HPC in Alstore. 
Vsa tri prevzeta podjetja so v njihovi 100-odstotni lasti, imajo pa tudi skupni imenovalec: širok izbor blagovnih znamk in distribucijske pogodbe. 
Z nakupi podjetij in lastnim prodajnim programom je Avtotehna postala vodilni prodajalec na slovenskem računalniškem trgu.

Luka Dekleva Humar

Ljubljana - Družba Koto je včeraj spet začela odvažati živalske odpadke, ki jih zbira Veterinarski zavod Slovenije. 
Tako so se odločili, potem ko je kmetijski minister Franci But v pogovoru z direktorjem Kota Mirom Sotlarjem obljubil, da bo vlada na dopisni seji s prerazporeditvijo poskušala najti denar za poravnavo vseh obveznosti, ki jih ima veterinarski zavod do Kota.

Elektronski novorek

Z ene na drugo stran objektiva

Leta 1967 je pripotovala v Veliko Britanijo. 
Sodelovala je pri pripravljanju knjige o rokovski glasbi, zato je hotela fotografirati člane ansambla The Beatles. 
Na Otok se je vrnila šele naslednje leto, torej 1968. 
Leto pozneje se je poročila s Paulom McCartneyjem in rodila hčer Mary. 
Po poroki je tudi sama postala tarča fotografov. 
»Ker nisem ženska, ki bi pred določeno odločitvijo vse podrobno pretehtala, sploh nisem razmišljala o posledicah poroke z enim od Beatlesov. 
Ni mi bilo jasno, da nenadoma ne bom več opazovalka, ampak bo odslej ves svet gledal vame,« je izjavila pozneje.

Poleg portretov rokerjev je uspešno fotografirala tudi številne druge motive. 
Na Dunaju so razstavili vrsto njenih fotografij pod naslovom Roadworks. 
Nastale so med številnimi potovanji z avtomobilom. 
Mnoge je posnela prav med vožnjo.

Milan Ilić

Vrtimo globus

Dušan Novović, višji carinski inšpektor za posebne zadeve pri ljubljanski carinski upravi, naj bi bil po pripovedovanju nekaterih prič osebni prijatelj priprtega avstrijskega trgovca Helmuta Matheja, ki naj bi mu lani menda pomagal kupiti celo osebni avtomobil BMW razreda 5 kovinsko zelene barve. 
Novović naj bi bil, kot trdijo naši viri, tudi večkrat na obisku pri Matheju doma na avstrijskem Koroškem. 
Kakor smo zvedeli od Mathejevih poslovnih partnerjev, in to je mogoče tudi preveriti, je znan kot trgovec s starim orožjem, tako da je njegove znance presenetila novica, da so ga pri nas aretirali kot tihotapca vojaškega orožja, čeprav je bilo javno prikazano, da gre zvečine za staro in domala neuporabno orožje. 
Ko smo Novovića včeraj, v torek, po telefonu zaman klicali v službo, da bi preverili te govorice, nas je njegov sodelavec podučil, da so državni organ in če mislimo, da se nam ni treba predstaviti, potem ni treba niti klicati. 
Morebiti pa ima inšpektor, s katerim smo poskušali govoriti, tehtne razloge, da je bil »nedosegljiv« in je zato sodelavcu naročil, kako naj »ukrepa«, če ga kdo kliče.

Zagrebška črna kronika

Šmarje pri Jelšah - Prejšnji teden smo poročali, da je nekdo iz odklenjene stanovanjske hiše ob Rimski cesti odnesel prenosno kovinsko blagajno z okoli 500 tisoč tolarji v različnih valutah. 
Policisti so tatvino uspeli raziskati. 
Pravijo, da je tatvine osumljen 18-letni sosed S. K. Ta je bil menda tako predrzen, da je prišel v hišo in iz spalnice, v kateri je spala lastnica, hladnokrvno izmaknil prenosno blagajno, jo na silo odprl in iz nje vzel denar. 
Del ga je takoj porabil za nakup rabljenega osebnega avtomobila, pijače in hrane, nekaj denarja pa je podaril svojcem. 
P. B.

Po »najcenejše« računalnike na sejem

Neznanci pretepli trojico iz Domžal

Novo mesto - V noči na nedeljo je neznanec vlomil v okrepčevalnico Tenis centra Košenice v Novem mestu. 
Ukradel je elektronsko blagajno, v kateri je bilo 20 tisoč tolarjev. 
D. K. iz Novega mesta je oškodoval za približno 40 tisoč tolarjev.

Logatec

Postojna - Med 8. in 16. septembrom je neznanec na neugotovljen način vstopil v prostore postojnskega nogometnega kluba in odnesel mapo z registracijskimi listi igralcev. 
NK Postojna je oškodoval za približno 18 tisoč tolarjev. 
J. S.

Popularna zagrebška skupina Jinx, ki si je v zadnjih letih z ležernimi, plesnimi in nostalgičnimi pesmimi tudi pri nas pridobila številno občinstvo, deluje od leta 1994, naslednje leto pa so objavili prvenec Sextaszy. 
Album (z besedili v angleščini) je izšel v majhni nakladi in ni bil deležen velikega medijskega zanimanja (ko je bila skupina že zelo priljubljena, so objavili njegov ponatis), a zasedba si je z vedro, plesno mešanico popa, diska, funka, soula ter še posebej melodijskih in ritmičnih vložkov, znanih iz brazilske tradicionalne glasbe, na številnih klubskih nastopih pridobila zvesto občinstvo. 
Leta 1997 so podpisali pogodbo z zagrebško založbo Aquarius Records, specializirano za skupine, ki kombinirajo funk, latino, soul, rap ipd. (pri njih denimo objavljajo Cubismo, ki so pred kratkim podpisali pogodbo o mednarodni distribuciji svojih albumov). 
Istega leta so pri njej objavili drugi album Second Hand z veliko uspešnico Smijem se, leto pozneje pa so prejeli ugledno nagrado Radio France International za najboljši band vzhodne Evrope. 
Pred dvema letoma je izšel še album Pompei - Ljetna ploča katastrofe, po številnih uspešnih klubskih nastopih pri nas pa bodo na prvem nastopu v Križankah predstavili letošnji album Avantura počinje (Aquarius/Multimedia), na katerem je tudi uspešnica Tamo gdje je sve po mom. 
Celoten album preveva sproščeno, lenobno, poletno vzdušje, nekatere pesmi pa posrečeno vzbujajo nostalgični občutek, saj zvenijo, kot bi bile napisane v petdesetih ali šestdesetih letih. 
Kot je v intervjuju za Jutarnji list povedal glavni avtor v bandu Coco Mosquito (s pravim imenom Gordan Muratović), se bandu zdi, da se šele sedaj začenja avantura, saj je bil prešnji album zelo uspešen (»komercialna eskapada«, kot pravi Coco) in so za Jinx slišali še tisti, ki o njih niso prej nič vedeli. 
Z novim, v hrvaških medijih zelo dobro sprejetim albumom začenjajo Jinx po mnenju vodje zasedbe svoje »odraslo življenje«. 
Album Avantura počinje zaključuje terrace remix uspešnice Tamo gdje je sve po mom, ki sta ga podpisala vodilna hrvaška ustvarjalca elektronske glasbe Eddy & Dus. 
M. B.

SNG Drama Ljubljana. 
Premiera ob 20.00. 
2800 sit.

Portorož - Slovenija se lahko pohvali, da ima (po zaslugi bližnje alpske lege) pri vodnih izvirih izjemno kakovostno pitno vodo v primerjavi s povprečjem v svetu. 
Problemi pa se začno zaradi ravnanja s tem dragocenim življenjskim virom. 
Kako najbolje ravnati z vodo, kako varčevati z njo, kako preprečevati okužbe, kako varčno ogrevati in katere standarde uporabljati pri njenem nadzoru so le nekatera izmed vrste vprašanj, ki so se jih lotili na mednarodnem simpoziju o vodovodu in kanalizaciji. 
Srečanja v kongresnem centru hotela Bernardin se udeležuje kakih 60 priznanih svetovnih strokovnjakov iz Japonske, ZDA, Brazilije in Evrope. 
Simpozij poteka pod okriljem CIB - mednarodnega združenja za raziskave in razvoj na področju gradenj in projektiranja. 
CIB predstavlja največji svetovni program za izmenjavo gradbenih in projektantskih novosti v praksi, v okviru tega pa deluje množica delovnih komisij, tudi ta, ki je pristojna za vodovod in kanalizacijo. 
Letna srečanja so priložnost za predstavljanje najpomembnejših novosti iz raziskav. 
Letošnje srečanje organizira Fakulteta za gradbeniš tvo Univerze v Mariboru. 
Čedalje pomembneje je, da poskušamo zagotoviti kakovostno pitno vodo - ne samo do vodomera, ampak prav do pipe, iz katere priteče voda. 
Velikokrat se dogaja, da je voda do vodomera še neoporečna, nato pa zastaja v kakšnih vodovodnih mrtvih žepih v stanovanjskem bloku, kjer prihaja do okužb. 
V Sloveniji so izgube pitne vode iz omrežja še vedno prevelike - do 45- in celo 50-odstotne, to pa je visoko nad predpisanimi standardi. 
B. Š.

Za zadnje spopade in njihovo izzivanje na najbolj vročem terenu v okolici Tetova je tiskovni predstavnik Nata v Skopju Barry Johnson obtožil makedonsko policijo, saj da je prva napadla pripadnike paravojaških enot ONA. 
Makedonsko notranje ministrstvo Johnsonove očitke zavrača kot neutemeljene, češ da so edini krivci albanski uporniki.

Foto Reuters

Božo Mašanović 

