Igor Kotnik-Dvojmoč

Po tem sistemu bi častniški kandidati sami ugotovili, ali je vojaški poklic res tisto, kar so si predstavljali in kar si želijo, pri tem pa bi si znali predstavljati, s kakšnimi problemi se srečujejo navadni vojaki in podčastniki, saj bi pred pridobitvijo statusa častniškega kandidata opravili običajno služenje vojaškega roka in običajno podčastniško šolo. 
Pristojni v vojaški organizaciji bi lahko dolgoročno in na različnih ravneh preverjali posameznikovo primernost za častniški poklic in opravljali selekcijo. 
Za vsakega posameznika bi oblikovali tudi personalno mapo, katere vsebina bi bila v prihodnje temelj za kakršnokoli napredovanje. 
Takšen pristop povečuje kvaliteto častniškega zbora, saj so neprimerni izločeni ali zaustavljeni na stopnji, ki še ne presega njihovih sposobnosti.

Predstavljeni sistem bi krepil povezavo med civilnim in vojaškim okoljem, pri čemer seveda ne bi delovali v smeri militarizacije civilnega okolja, ampak obratno - civilnizacije vojske. 
Krepilo bi se splošno zavedanje o vojaško-obrambnem področju med celotno študentsko populacijo in pri univerzitetnih profesorjih ter v znanosti nasploh.

mag. Igor Kotnik-Dvojmoč, asistent na fakulteti za družbene vede

