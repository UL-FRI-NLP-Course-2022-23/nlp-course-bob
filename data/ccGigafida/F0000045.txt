Drnovšek: V redu, to je na dolgi rok, kaj pa lahko naredimo danes?

Rupel: (pravkar se je vrnil z minhenške konference in maha s šopom papirja). 
Prinašam vam mir za naslednjo generacijo!

In če še vedno ne bo nihče dopustil, da bi v njegovem kraju skladiščili za zdaj še neodstranjene tujce? 
Kaj potem? 
Predsednik vlade odgovora, kdaj bo država nastopila pri reševanju tega vprašanja bolj avtoritativno, ni dal.

Jugoslavija zopet v ospredju

1) Titova Jugoslavija je totalitarna in policijska država, ne pa demokratična; 2) Tito je nezanesljiv zaveznik; 3) Zahod ni prevzel nobene obveze, da bo branil Jugoslavijo in 4) vse, kar bi bilo dano Jugoslaviji, bi moralo biti pritrgano od sredstev za zahodno obrambo.

Toda kljub temu, pravi Economist, si ne smemo prikrivati, kako hude bi bile posledice uspešnega kominformističnega napada na Jugoslavijo. 
Zahodna evropska obramba bi bila ogrožena, obramba Turčije in Grčije bi postala mnogo težja, sovjetsko letalstvo bi dobilo oporišča v neposredni bližini Italije in v Sredozemlju. 
Tudi psihološki udarec bi bil hud. 
Italija, ogrožena z neposredne bližine, bi klonila pred komunizmom, nakar bi verjetno sledil tudi zlom francoske demokracije, ki se ne bi mogla upirati grožnjam s severne, nemške in vzhodne italijanske strani.

J. L.

Süddeutsche Zeitung, München

Podlaga vrednosti delnic Infonda Zlat je torej vse prej kot slaba. 
Ne zaradi sreče, zatrjuje. 
Na vsak način ima prav, ko svoje certifikatske delničarje prepričuje: ne prodajajte, če ni sila.

Pavlin, ki je na to mesto prišel kot uveljavljen direktor uspešnega podjetja, torej prodaja, zamenjuje, pobira dividende, sklepa taka in drugačna zavezništva in verjetno tudi zažuga kakšni upravi... 
V dobro ustanoviteljev pida, sebe in - kot nas prepričuje - te države. 
Enkrat v Mariboru, drugič v Ljubljani. 
Domov, v Slovenske Konjice, hodi bolj ali manj samo še spat.

Struktura delničarjev pidov se je verjetno zelo spremenila. 
Koliko je med lastniki Infonda Zlat sploh še prvotnih certifikatskih delničarjev, koliko pa novih, ki so delnice kupili z denarjem na borzi?

Infond Zlat je med pidi največji lastnik medijev - imate kvalificiran delež v Večeru, kar velikega v Dnevniku, večinskega v Gospodarskem vestniku... 
Ste se zanje odločili zaradi poslovnih ali tudi kakšnih drugih nagibov?

V pidih je realno premoženje, to pa je vedno zanimivo. 
Zanimivo je za marsikoga. 
Naloga in umetnost upraviteljev pidov je, da poskušajo to premoženje čimbolj nevtralno upravljati. 
Nekaterim to uspeva bolje, drugim slabše. 
To, da poskušajo politične stranke vplivati na gospodarske družbe, še posebej prek obeh paradržavnih skladov, kapitalske in odškodninske družbe, je posebna značilnost slovenskega prostora. 
Toda naloge teh dveh skladov so vnaprej določene, njuno premoženje se počasi manjša, s tem pa se bo postopoma zmanjšala tudi njuna moč. 
V podjetja, iz katerih se postopoma umikata, vstopajo novi lastniki. 
Manjša in del srednjih podjetij bodo postala last uprav ali premožnih posameznikov, večji lastniki dela srednjih in velikih podjetij pa bodo pidi. 
Sreča je, da imamo pide. 
Če bi imeli namesto razdelitvene odplačno privatizacijo, bi slovenska podjetja že v zgodnji fazi povečini pokupili tuji in redki domači premožni investitorji. 
Socialno razslojevanje bi potekalo bistveno hitreje, kot je zdaj.

Ko so se na Češkem odločili za obvezno preoblikovanje privatizacijskih v vzajemne sklade, so določili kar visoko izstopno provizijo, da bi delničarji ne dvigovali svojega premoženja. 
Toda tega niso mogli preprečiti. 
Čehi so kljub temu prodajali kupone privatizacijskih skladov. 
Da so jih skladi lahko izplačali, so morali prodajati delnice podjetij. 
Ponudba teh delnic na trgu se je zelo povečala in špekulantje, zlasti tuji, so jih prav poceni kupovali. 
V Sloveniji, ki je veliko manjša, bi v takem primeru lahko prišlo do katastrofe na finančnem trgu.

To je res. 
Toda kdor ne riskira, tudi ne profitira. 
Kdor tisoč mark drži doma, jih bo tudi čez leto imel samo toliko. 
Če jih vloži v banko, bo imel malo več, če jih da v kakšen sklad, pa morda bistveno več, lahko pa tudi bistveno manj. 
Fidelity, največji vzajemni sklad na svetu, je v letih 1997-1999 investitorjem prinašal 26- pa celo 33-odstotni letni donos, lani pa nekaj več kot 9-odstotno izgubo. 
Poleg daljšega obdobja dobrih časov lahko pridejo tudi leta suhih krav, ki se lahko zavrtijo tudi v borzno krizo. 
Pri tem odnosu bi me spravilo v slabo voljo, če bi Slovenci brez zadržkov zaupali tujim skladom, ki se bodo na našem trgu pojavili po letu 2002, ko se bo finančni trg popolnoma odprl. 
S pomočjo naših prihrankov bi pobirali visoke dobičke.

Draško Veselinovič in drugi, ki so sodelovali pri vzpostavljanju borze, so naredili veliko delo: omogočili so javno, pregledno in varno trgovanje. 
Dogajale so se tudi anomalije. 
Toda kjer je denar, vedno prihaja tudi do nepravilnosti. 
To velja za Ameriko, Indijo, pa seveda tudi Slovenijo. 
Sicer pa to, kar se dogaja zdaj, ni nikakršen trg kapitala. 
To je samo prerazporejanje lastništva: lastnik proda delnice, dobi denar in zanje kupi druge. 
Trg kapitala bomo imeli šele, ko bodo podjetja svoj razvoj začela financirati z izdajo novih delnic. 
Če zdaj potrebujejo denar, gredo v banko in se zadolžijo. 
V razvitih trgih za nove razvojne programe denar pridobivajo predvsem z izdajo novih papirjev.

Delujete kot dvoživka - malo v Ljubljani in malo v Mariboru.

Za pretekli razvoj Slovenije je bil značilen policentrizem. 
Ne bi bilo dobro, da bi pri njem v večji meri vztrajali tudi zdaj?

Januarja, ko je zunanji minister komuniciral z Zagrebom samo prek medijev, je on gostil predsednika hrvaškega sabora. 
En teden kasneje mu je pripadla čast, da je v Ljubljani uradno sprejel visoko delegacijo ruske dume s predsednikom Genadijem Seleznjovom na čelu. 
V dneh novih zapletov z manjšinskim zakonom mu niso odrekli gostoljubja v vrhu rimskega senata. 
Takoj potem se je v Bruslju o odnosih z EU pogovarjal s predsednico evropskega parlamenta Nicole Fontaine. 
Borut Pahor je z obiski v tujini in z gostiteljstvi doma v kratkem času vodenja parlamenta pokazal dober zunanjepolitični instinkt.

To je važen premik. 
Slovenija gotovo sodi med države, ki zelo potrebujejo podporo za svoja zunanjepolitična stališča, in to na čim več ravneh. 
V svetu je običajno, da tudi vrhovi parlamentov posegajo na to področje, seveda v skladu s pristojnostmi. 
Slovenska država tega ni bila vajena. 
Če se samo spomnimo prejšnjega predsednika državnega zbora. 
Na mednarodnem terenu je bil nebogljen. 
Janez Podobnik o zunanji politiki ni vedel nič. 
Kot predsednik DZ ni potoval veliko; in vendar preveč? 
Njegove obiske je včasih bolj zapolnjeval turistični program kot državniške vsebine.

Navedeni in drugi podobni primeri dokazujejo, da ta država izgublja bitko z državljani povsod, kjer ti energično nastopijo proti njenim ukrepom. 
Ne gre v konfrontacijo z njimi, brž ko začuti odpor, pač pa se umakne in prepusti zadeve, da se odvijajo po svoje. 
To pomeni, da prepušča odločanje o svojih (državnih) zadevah lokalnim in drugim partikularističnim interesom. 
Država se umika pred svojimi nalogami, ki bi jih morala opravljati zaradi splošnega družbenega interesa. 
Tako nastaja stanje, kot da na nekaterih področjih nimamo države. 
Problemi pa se seveda ne rešujejo, pač pa se kopičijo. 
Taka praksa mora prej ali slej pripeljati do velikih težav, kakor to na najbolj drastičen način potrjujejo prav obstoječe razmere glede prebežnikov.

Ob tem vprašanju se kažejo pomembni problemi naše države in naše družbe, mnogo pomembnejši, kot so zgolj problemi prebežnikov in azilantov. 
Kaže se konceptualna in dejanska problematika bistva same države, njenega položaja v družbi, njenih funkcij in njenega delovanja v času, ki ga živimo. 
Kaže se vloga političnih strank, ki upravljajo z državo, in končno tudi odnos države do državljanov in odnos državljanov do države, ki utegne, če ni na zdravih temeljih, maličiti celo samo podobo nacionalnega značaja ljudi. 
S prikazanim ravnanjem se dokazuje trditev, da ta država še zmeraj ni tisti najvišji subjekt slovenskega naroda z nalogami in pooblastili, kakor jih ima vsaka sodobna država, ki mora delovati v najširšem družbenem interesu, nad vsemi strankarskimi in drugimi ožjimi interesi. 
Slovenska država je še zmeraj v veliki meri mehanizem v rokah vladajočih strank, s katerim te uveljavljajo svoje interese. 
To je tip partijske države. 
Sodobna država pa ni partijska država, ni servis strank, pa tudi ne servis državljanov, pač pa samostojen subjekt, ki mora pri opravljanju svojih nalog pogosto iti tudi v konfrontacijo z ljudmi. 
S strankami je drugače. 
Interes političnih strank ni, da gredo v konfrontacijo z ljudmi, s potencialnimi volivci, ker jim to utegne škoditi na prihodnjih volitvah. 
Zato se stranke umikajo pred težavnimi problemi. 
Vendar se lahko umikajo le, dokler so v opoziciji, ne smejo pa se več umikati, ko so na oblasti, ko prevzamejo odgovornost za upravljanje države. 
S prevzemom oblasti prevzamejo tudi riziko za nepopularne ukrepe in odločitve, ki jih je treba sprejemati in izvajati v imenu države. 
Državo sicer upravljajo v skladu s svojo politično doktrino in poskušajo pri tem uveljavljati svoje vrednote, ne morejo pa se umikati pred »izvirnimi« nalogami države, ki so nad strankarskimi interesi. 
Zato izvajanje državnih nalog ne more biti le stvar politike oziroma političnih strank, pač pa je v moderni državi tudi - in to celo v največjem obsegu - stvar samostojne strokovne uprave in strokovnih služb, ki delajo po utrjenih postopkih in programih in zagotavljajo zanesljivo kontinuirano, strokovno, zakonito in v velikem obsegu celo rutinsko opravljanje nalog države. 
Država s takimi zanesljivo in kvalitetno delujočimi službami si lahko zagotovi zaupanje državljanov, da verjamejo v njene ukrepe in jih sprejemajo. 
Take uprave, na žalost, Republika Slovenija nima, in kar je bolj usodno, nič ne kaže, da jo bo kmalu imela. 
Zato pa je toliko večja odgovornost na vladajočih političnih strankah, da s svojim oblastvenim delovanjem v državnih organih, pa tudi s svojim političnim delovanjem na terenu preprečujejo, da bi namesto države odločale na posameznih področjih ozke interesne skupine in raznovrstni lokalni nastopači z omejenimi pogledi in rušilnimi nameni; in končno kot udarna pest takih interesov še vaške straže, ki nas s svojim pomenljivim imenom spomnijo na polvojaške formacije, s katerimi se je pred pol stoletja v delu Slovenije - v t. i. Ljubljanski pokrajini začela aktivna kolaboracija z okupatorjem.

Danes nas v bolnišnici namesto streptokokov obkrožajo sevi MRSA in drugi multirezistentni mikroorganizmi. 
Namesto porodnic z bolnišničnimi okužbami zbolevajo osebe s katetri, cevkami in tubusi, bolniki po operacijah, bolniki na antibiotičnem zdravljenju ter imunsko pomanjkljive osebe. 
Večina sevov MRSA v Sloveniji pripada enemu bakterijskemu klonu, torej je prišlo do razsoja MRSA v naših bolnišnicah, podobno kot so se širili streptokoki v času Semmelweisa. 
Praviloma se epidemije začnejo s sprejemom bolnika, za katerega ni znano, da je od prejšnje hospitalizacije nosilec MRSA. 
Zdravstveno osebje nato z rokami prenese odporne stafilokoke na druge bolnike, lahko pa si MRSA zanesejo v lastni nos in postanejo tudi sami nosilci več tednov, mesecev ali celo let. 
Tako predstavlja osebje stalno nevarnost za možen prenos MRSA na druge bolnike.

Aleksander Nikitin, ekolog in podmorničarSedem jedrskih reaktorjev na dnu Barentsovega morjaBranko Soban, Moskva

Za norveško ekološko organizacijo Bellona, za katero zdaj dela, je napisal dokaj kritično poročilo o nedopustno neodgovornem ravnanju z jedrskimi odpadki v ruski severni floti, ki jo je seveda poznal do potankosti. 
Toda v zvezni varnostni službi FSB so to poročilo ocenili kot grobo razkrivanje državnih skrivnosti in izdajo države. 
Posadili so ga v ječo. 
Malodane pet let se je bodel z varnostno službo in bil po vrsti procesov septembra lani - po odločitvi prezidija vrhovnega sodišča - dokončno opran vsakršne krivde. 
To je bil prvi primer doslej, da je sodišče v tej državi reklo ne KGB in njenim dedičem, je Nikitin med drugim dejal v tem ekskluzivnem pogovoru za Delo.

Bellona je norveška ekološka nevladna organizacija, ki ima sedež v Oslu, urade pa je že kmalu po ustanovitvi odprla tudi v Murmansku, Sankt Peterburgu, Washingtonu in Bruslju. 
Letos bomo praznovali petnajstletnico delovanja. 
Ustanovljena je bila namreč takoj po černobilski tragediji leta 1986. 
V skandinavskih državah so se zaradi številnih in očitno nevarnih jedrskih naprav v sovjetski - in zdaj v ruski državi - že od nekdaj počutili sila nelagodno. 
Takšna nepredvidljiva soseščina jim namreč še zdaleč ni prijala. 
Zato je Norveška, ki skupaj s Finsko neposredno meji na Rusijo, kot prva začela resno opozarjati na ekološko neodgovornost naše države. 
Norveška je namreč ribiška država. 
Ribolov je eden glavnih stebrov norveškega gospodarstva, zato jim je veliko do tega, da bi severna morja ostala čista in varna za življenje v njih in kajpak okoli njih.

Točno. 
Mi pa smo Bellonino poročilo sestavljali v letih 1994 in 1995. 
Torej že po sprejetju zakona o državnih skrivnostih.

Tistega dne je v Moskvo priletel tudi predsednik Bellone Frederik Hauge, ki je ob koncu procesa takole komentiral vso to gonjo proti meni: »Ta sodna bitka je bila za vse nas izjemnega pomena. 
To je zmaga ruske ustave in ruskih zakonov nad tajno policijo. 
Nikitin je vsem Rusom dokazal, da če vztrajaš do konca, tudi v tej državi lahko zmagaš!« 
In tem besedam res ni kaj dodati...

Nadaljujem delo, ki sem ga že prej počel za Bellono. 
Pred nami je vrsta novih ekoloških projektov, povezanih z jedrskimi odpadki. 
Poleg tega se zdaj resno ukvarjam tudi s človekovimi pravicami na področju ekologije, še zlasti z možnostjo - ali še bolje z nezmožnostjo - dostopa do vseh informacij, tako ali drugače povezanih z varovanjem okolja. 
Dela je torej več kot dovolj.

Zaradi denarja. 
V minatomu namreč trdijo, da bo Rusija z uvozom odrabljenega jedrskega goriva v prihodnjih desetih letih zaslužila 21 milijard dolarjev. 
Toda tem številkam ekologi preprosto ne verjamemo. 
V ministrstvu namreč zavajajo javnost, saj bo treba uvoženo gorivo predelati in potem hraniti - vsaj 40 let. 
Kje bo Rusija hranila vseh teh 20.000 ton tujih odpadkov, ki jih namerava uvoziti, ko pa v državi še zdaj nismo poskrbeli za pravilno hranjenje lastnega odrabljenega goriva in odpadkov? 
Od kod bo ministrstvo vzelo denar za nova skladišča in predelovalne obrate? 
Teh 21 milijard namreč še zdaleč ne bo dovolj za vse to. 
Zato vztrajno opozarjamo, da vlada grobo krši ustavne pravice do življenja v varnem, čistem in prijaznem okolju.

Leto pozneje, 21. januarja je smrt policijskega častnika, ki ga je v Madridu raztrgalo na koščke ob eksploziji vozila, pod katerim je bil nastavljen eksploziv, pomenila uradni začetek izvajanja sklepa Ete, ki je javnosti mesec dni prej sporočila, da bo »obnovila oborožen boj« v protest proti represiji Madrida in Pariza. 
Mrtvaške številke so se začele povečevati. 
Od tistega dne naprej je bilo po vsej državi ubitih več kot dvajset ljudi. 
Ne mine dan brez groženj, bombnega atentata na državljane, nekdanje ministre ali celo na kralja Juana Carlosa in smrti. 
Ne mine pa tudi mesec brez pacifističnih protestov proti nasilju, ki potekajo po vsej državi in na katerih se zbere do 200.000 ljudi, ki protestirajo proti diktaturi strahu, pred katero ni varen tako rekoč nihče. 
Tako je na primer 15. julija lani v Malagi krogla ubila občinskega svetnika, 29. julija nekdanjega civilnega guvernerja baskovske province, predsednik zveze delodajalcev baskovske province Giupuzcoa je umrl 8. avgusta v eksploziji avtomobila, podoficir je padel pod kroglami v Pamploni, člani civilne garde so 20. avgusta umrli v eksploziji patruljnega vozila, še en občinski svetnik je bil ubit v Kataloniji. 
Jesen ni bila nič manj krvava.

