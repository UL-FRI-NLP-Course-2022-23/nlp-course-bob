Merili so ga v krvi več kot 80 bolnikov, ki že dalj časa trpijo za impotenco. 
Ugotovili so, da imajo v primerjavi z zdravimi in spolno aktivnimi moškimi enake starosti samo dve tretjini omenjenega hormona. 
Skupina se je nato tri mesece zdravila s posebno terapijo. 
Pri tistih, pri katerih je bila uspešna, se je raven hormona močno povečala, pri drugih pa precej manj. 
»Pacienti, ki so ostali impotentni, so še naprej izločali zelo malo testosterona,« je povedal strokovnjak Emmanuele Jannini in pristavil, da velja podobno tudi za ženske. 
»Če je moški spolno občeval, testosteron v njem porodi željo, da bi seksal še enkrat.«

Pojem absurda kot oznaka za nedoumljivost človekovega osupljivega in brezciljnega bivanja je dobil vrednost s filozofskimi spisi francoskega romanopisca Alberta Camusa. 
Zvezo gledališče absurda je skoval kritik Martin Esslin leta 1961, označuje pa delo številnih dramatikov, ki jih je po njegovem privlačevala absurdnost človeškega stanja, ki predstavlja brezciljnost človeštva v svetu, oropanem končnega pomena. 
Med povojnimi pisci dramatike absurda sta najbolj znana Francoz romunskega rodu Eugéne Ioniseco in Irec Samuel Beckett. 
V njunih delih ni prostora ne za družinska prizorišča ne za udobno strukturo z začetkom, sredino in koncem; dogodkov ni več povezovala nikakršna razvidna vzročnost.

Eugéne Ionesco se je rodil 26. novembra 1912 v Romuniji (umrl 28. marca 1994). 
Bil je sin Romuna in Francozinje, med letoma 1913 in 1925 je živel v Franciji, nato spet v Romuniji. 
Študiral je francoščino v Bukarešti in postal uspešen kritik in pesnik. 
Od 1938. je živel v Parizu in se po letu 1949 posvetil izključno književnemu delu. 
Sprva je pisal modernistično liriko v romunskem jeziku, nato pa postal eden osrednjih predstavnikov gledališča absurda, ki se je izoblikovalo v 50. letih v Parizu. 
Do skrajnih meja je razvil komedijo in burko, dramo vsebinsko in oblikovno osvobodil realističnih vezi in jo napolnil z nelogičnostjo, absurdnostjo in nadrealistično fantastiko. 
Njegovo zgodnje delo je Plešasta pevka, v poznejših dramah (Ubijalec brez plačila in Kralj umira) pa je opazna vse večja obsedenost z grozljivostjo smrti.

Ko se človeku ponudi priložnost, da se nekoliko natančneje zazre v preteklost, ga kar zmrazi. 
Tako majhen se zazdi samemu sebi spričo zgodb, ki jih pripoveduje zgodovina. 
Z njo se ukvarjajo »knjižni molji« v arhivih, dokazujejo jo v muzejih, najbolj otipljivo pa jo predstavijo arheologi. 
Kot na primer dr. Marko Frelih, zasebni raziskovalec, ki že dolga leta proučuje, kaj skrivajo tla pod Manziolijevo palačo. 
Pretekle dni je končal izkopavanja v tlaku pred stavbo, v kateri bo sedež Skupnosti Italijanov in nekakšen učni center za konzervatorske in revitalizacijske posege v starih sredozemskih mestih. 
Lahko je kar vesel tega, kar je našel! 
Najprej potrditev, da Rimljani niso naseljevali samo Haliaetuma ob Simonovem zalivu, ampak so bili zagotovo tudi na tedanjem otočku, kjer je v antiki nastajala prva zasnova mesta. 
Manziolijevo palačo je raziskoval v več fazah med letoma 1992 in 1998. 
Tedaj je v njej odkril 22 metrov dolg rimski zid z ostanki antične strešne kritine - tegol. 
Na njih so značilni pečati z začetnicami imena Lucisu Quintus Thales. 
Enaki strešniki so bili najdeni tudi v Simonovem zalivu in drugih istrskih krajih in so bili očitno narejeni v isti opekarni. 
»V rokah sem imel celo enega celega, ohranjenega. 
Imel sem kaj držati, tako težki so bili. 
Lepo so ohranjeni v Simonovem zalivu, skoraj nedotaknjeni ležijo pod prstjo, v plasti, tako kot je padla streha. 
Njena konstrukcija je bila lesena, strešniki so bili pribiti in utrjeni celo z malto.

Aggrenox vsebuje 25 mg aspirina in 200 mg dipiridamola. 
Dve tableti na dan naj bi zadostovali, da se verjetnost za ponovitev manjše možganske kapi zmanjša za sedemintrideset odstotkov. 
Evropska raziskava je pokazala, da je novo zdravilo kar za petino učinkovitejše kot sam aspirin. 
Reuters

