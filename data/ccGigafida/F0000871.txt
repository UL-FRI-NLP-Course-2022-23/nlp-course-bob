Šport zasebno

Novi svetovni šahovski prvak Vladimir Kramnik pravi, da počiva: šahovskih figur se ni dotaknil, odkar je v začetku meseca v zgodovinskem spopadu titanov premagal »zver iz Bakuja«, kot včasih rečejo Gariju Kasparovu. 
V intervjuju, ki ga je objavil francoski časnik Le Figaro, Kramnik razlaga, zakaj se je po spopadu, ki je bil v Londonu, odpravil v Pariz. 
Ne zato, ker bi ga privlačile široke aleje in šarmantni prizori romantičnega mesta, ampak ker - je tam doma njegov trener Joel Lautier. 
Tudi ko počiva, kot kaže pri novem šahovskem kralju sveta prevladajo razumske odločitve. 
Nenazadnje je tudi izjavil, da ne namerava spremeniti svojega življenjskega sloga. 
»Ne potrebujem dragih avtomobilov in razkošnih hiš. 
Še naprej bom živel v Moskvi. 
Pomagal bom družini, saj je ekonomski položaj v Rusiji katastrofalen. 
Moja mama, učiteljica klavirja, mora shajati z mesečno plačo sto dolarjev,« pravi Kramnik.

Napadalec, doma iz Skalice, mesteca blizu slovaške meje z Madžarsko, je že stari znanec severnoameriških aren, saj se je na drugo stran »luže« preselil iz Trenčina, zadnjega prvaka skupne češkoslovaške federacije, pri 21 letih, v sezoni 1993/94. 
Šest let je nato užival ugled prvega zvezdnika moštva New York Islanders, tudi na plačilnem seznamu, a pravega zadoščenja le ni bilo. 
Nekaterim svojim rojakom je zavidal, saj so ti igrali pri slovitejših klubih NHL, on pa je bil pač obsojen na moštvo, ki se navzlic številnim njegovim golom (v sezoni 1996/97 rekordnih 90 točk za 48 golov in 42 podaj) ni uvrstilo v končnico. 
Vedno znova je sicer rad poudaril, da mu pri Otočanih ni hudega, a kajpada si je želel nastopov tudi pri kakšnem od uspešnejših klubov. 
Selitev v Kalifornijo h Kraljem pa vendarle ni obetala revolucionarnega zasuka - tudi L. A Kings namreč ne sodi v najvišji kakovostni razred NHL.

S. U.

Čeprav se navijači težko sprijaznijo z rezultati in zahtevajo »glave«, je vodstvena struktura kluba bistveno bolj umirjena in trezna. 
»Pogovorili smo se in odločno napovedali boj za naslov prvaka. 
Nismo iskali krivcev, saj je na dlani, da gre za kolektivno krivdo,« še pojasnjuje Moggi, ki ob Robertu Bettegi in Antoniu Giraudu, sestavlja direktorski trio kluba. 
Da se bo burja hitro umirila v lahen vetrič, so poskrbeli še resnični »botri« kluba, predvsem družina Agnelli. 
Trojici operativcev, ki jim leta 2002 poteče pogodba, je ponudila novo - do leta 2005.

Ljubljani se obeta šprinterski spektakel, na Bledu štart razgibane etape »brez meja« - Pantani in Valjavec vihata nosove

Zaključni turnir najboljših teniških igralk sveta ta teden še zadnjič v newyorškem Madison Square Gardnu - Poslej München

Odkar je leta 1996 pokroviteljstvo nad dogodkom prevzela newyorška banka Chase, ima turnir uradno ime »Chase Championships«. 
Podobno se je dogajalo tudi s formatom tekmovanja - po začetnem oklevanju med dvokrožnim in round robin sistemom se je leta 1983 prijel klasični turnirski s šestnajstimi udeleženkami. 
Masters je bil kar petnajst let edini ženski turnir, na katerem so finalni dvoboj igrali na tri dobljene nize. 
Lani pa so se na prigovarjanje večine udeleženk spet vrnili k standardnemu finalu, v katerem za naslov zadoščata dva osvojena niza.

