Odhod: 11. septembra 2004

Letošnja tisočletnica Bleda je kot nalašč za počastitev z obiskom. 
Pri gostišču Blegaš nas bo pričakal sam blejski grof s svojimi podložniki - igralsko skupino, ki nas bo popeljala v čas srednjega veka. 
Prikazali nam bodo srednjeveške plese, mečevanje... 
V gostišču Blegaš, ki je v neposredni bližini jezera, bodo postregli s toplim obrokom, ki bo srednjeveško okusen, posladkali pa se bomo z nepogrešljivo blejsko "kremšnito". 
Tudi gorenjska harmonika se bo oglasila. 
Po želji kratek sprehod ob jezeru. 
Polni lepih vtisov se bomo počasi podali proti Ljubljani. 
Prihod v Ljubljano v večernih urah.

Šifra AOP: BIN409/2257, št. produkta 13009

F. ČADONIČ

D. KURE

Naziv "mobilnik" je pomanjšava za to popolno napravo. 
Od videosnemanja do MMS naslednje generacije, Siemens CX-65 ima vse. 
Naredite si dogodke v življenju večne s to popolno napravo. 
Sedaj si jih lahko posnamete. 
CX-65 ima vgrajeno kamero VGS za snemanje videozapisov z zvokom in digitalnih fotografij. 
Pogled prek posebnega 13 kvadratnih centimetrov velikega 65,536 barvnega prikazovalnika in shranjevanje na 11 MB ram pomnilnik. 
Seveda ta napredni mobilnik vsebuje tudi tehnologije JAVA, GPRS in WAP.

Novico, ki jo je objavil dunajski dnevnik Der Standard, da v Avstriji novačijo Muslimane in da jih vojaško urijo v Mariboru, je poveljnik Teritorialne obrambe Slovenije general Janez Slapar na kratko zavrnil: "Muslimani se ne urijo v Sloveniji."

Zgodovina ladje je zelo zanimiva. 
Med drugim se je predsednik Tito z njo podal na pot miru, ko je obiskal Egipt, Cejlon, Etiopijo, Sudan in še nekaj drugih držav. 
Pot je trajala 102 dneva. 
Leta 1953 je Tito z njo plul prvič, in sicer na skrivno potovanje v London, kamor ga je takrat povabil angleški premier Winston Churchill. 
Ker je bilo to obdobje visoke napetosti med Sovjetsko zvezo in Jugoslavijo, so se bali morebitnega napada sovjetske podmornice, vendar je pot kljub temu minila brez večjih incidentov.

"Danes vsi pazimo, da je v hrani čim manj maščob, dobrega golaža pa brez tega ni in je zato v večjih količinah nezdrav. 
Predvsem pa je vzrok temu pražena maščoba, saj ni dobrega golaža brez svinjske masti in če se hočemo iti zdravo politiko, bi bilo potrebno tudi golaž nadomestiti s kakšno bolj zdravo jedjo. 
Ampak katero?" se je vprašal prof. dr. Dražigost Pokorn, strokovnjak za prehrano, zdravnik, higienik z najvišjo izobrazbo, ob tem pa tudi človek, ki bi ga bila zaradi njegovih kuharskih sposobnosti vesela marsikatera slavna kuhinja in kuharica, še bolj pa kakšna stranka, da bi ji kaj dobrega skuhal.

Malo pa so se po naši ideji že kar vnaprej vrgli tudi predstavniki Mladega foruma ZLSD, ki so svoje lokalne kandidate pred časom predstavljali kar z lokalnimi specialitetami: palačinkami, domačim kruhom iz lastne pšenice, paprikami, polnjenimi z vegetarijanskim nadevom, narezkom iz Mežiške doline in koroškim žganjem, belokranjsko sirovo potico, piščancem na žaru in "štajerskim kiblflajšem" pa tudi fižolovo mineštro in polento. 
Ni slabo, samo malo preveč, kako bi rekli, "šarasto".

Predno se je slavljenka Vera Andoljšek odpravila v sobo z balkonom, kamor so domačini prislonili lepo okrašeno lestev, je povedala: "Seveda so, tako kot marsikje po Sloveniji, tudi v naši vasi včasih fantje prepevali pod okni deklet. 
Pravijo, da je dobro, če sta fant in dekle drug od drugega oddaljena vsaj tri avtobusne postaje, midva z Lojzetom pa sva bila že v mladosti soseda, a je najina zveza kljub temu lepo uspela. 
Že sedemindvajset let se preživljava z delom v družinski gostilni, zadnje čase pa so nama pri tem v veliko pomoč otroci Petra, Primož ter Tina in tudi vnučka Aneja si včasih obleče predpasnik, postreže goste, v kuhinji pa vihti kuhalnico. 
Sicer pa lahko rečem, da smo člani naše družine povsem povprečni in običajni zemljani, ki radi delamo, ob prostem času pa se s prijatelji in sosedi radi tudi zabavamo." 
Podokničarjev osvajalski pohod v Hrovači pa ni minil brez ovir in zapletov. 
Za šranganje so skrbeli mojstri šrange, vaški možje in fantje, pod vodstvom navihanega Ivana Prelesnika, ki je zbrane radovedneže s svojim ribniškim naglasom spravljal v smeh. 
Podokničar, ki sta ga na prizorišče veselega dogodka s kočijo pripeljala Ivan Lah in Jože Ambrožič, pa je imel, preden je po lestvi splezal na balkon izvoljenke svojega srca, kar nekaj težav tudi s svojim bodočim "tastom", ki ga je upodobil Alojz Tanko, ter plavolaso "taščo", ki ji je glas in stas posodil Verin brat Franc Petek. 
Za red in mir v vasi je med prireditvijo skrbel strogi policist na starodavnem kolesu in z lesenim pendrekom okrog pasu Zoran Golež, harmoniko pa so raztegovali Rok Žlindra in Matej ter Tomaž Arko. 
Slavljenki je pod oknom zapel Damjan Brajnik, z ljudskimi pesmimi pa so se predstavile vaške pevke. 
"Vaške pevke smo prvič skupaj javno nastopile lani, ko je Hrovačo obiskal nadškof Franc Rode. 
Cerkvenemu dostojanstveniku smo nameravale dobrodošlico zaželeti le z eno pesmijo, visoki gost pa nas je prosil, naj mu zapojemo še eno. 
Zanimivo je tudi to, kje smo se na ta naš krstni in zelo pomembni nastop pripravljale. 
Ker nismo želele, da bi nas med vajo kdor koli slišal in motil, smo se zaprle kar v hlev med krave, ki so, medtem ko smo me pele, vse po vrsti skrivale svoje glave v jaslih," se na ves glas smejejo vaške pevke. 
Lahko pa, da je njihova anekdota, tako kot je pri navihanih Ribničanih navada, le še ena ribniška domiselna potegavščina.

Oktobra se bo končala osemnajsta sezona podoknic Nedeljskega. 
V vseh teh letih smo gostovali v približno 150 slovenskih krajih in z izvirno prireditvijo razveselili prav toliko srečnih dobitnic. 
Po prijetnem druženju z gostitelji v Hrovači smo se na poti proti domu ustavili v gostišču Čot na Pijavi Gorici, kjer smo v spomin na pokojna sodelavca in začetnika Podoknic Nedeljskega dnevnika, novinarja Boga Šefica in fotoreporterja Marjana Cigliča, nazdravili s kozarčkom rujnega. 
Lastnik omenjenega gostišča in Cigličev veliki prijatelj Franc Bolha nam je povedal, da se je Marjan pri njih pogosto oglasil in da je pri njih praznoval marsikateri jubilej. 
V njegovem gostišču pa bi septembra, ko bi bil star osemdeset let, slavil verjetno tudi tega - okroglega.

Zapustil je dotedanjega delodajalca, odplačal tovornjak in šel na svoje. 
Upniki so kljub temu še vedno stegovali roke po njegovi prostorni hiši v mirnem delu Brežic. 
Vedel je, da mu Rusija ne bo prinesla mirnega spanca, zato je iskal boljšo priložnost. 
S pomočjo kolega iz hrvaškega Samobora se mu je posrečilo povezati se z neko nemško družbo, ki ameriška oporišča v Iraku oskrbuje z živili, računalniki, zabavno elektroniko, pohištvom in z vsem drugim, brez česar ameriški vojaki ne morejo.

IVAN JAKLIČ SE BLIŽA 105. 
LETU ŽIVLJENJA

"Moj oče je bil vedno kot metulj. 
Sedel je na motor in odbrzel," pravi Milica, ki dobro pozna očetovo vihravost. 
Ivan na vprašanje, ali bi se še danes lahko peljal z motorjem, vselej prostodušno zamahne z roko: "Zakaj pa ne?"

Poziv Nedeljskega dnevnika in Rdečega križa Slovenije je naletel na velik odziv, med prvimi pa se nam je oglasila Stranka mladih Slovenije. 
Napovedali so prihod kar 15 darovalcev, kar se nam je najprej zdelo nekoliko pretirano, češ, "samo govorijo", vendar so nas res prijetno presenetili. 
Minuli četrtek so tako na Zavod za transfuzijsko medicino prišli člani stranke in nekateri poslanski kandidati SMS na čelu s predsednikom Dominikom S. Černjakom. 
"Mi ne govorimo, darujte kri, mi pravimo, pojdimo darovat kri," je povedal Dominik Černjak in dodal, da to ni njihova prva taka akcija, saj njihovi člani večkrat darujejo kri.

Solidarnost ne sme biti le načelna

Minuli ponedeljek je na Žefranovo dvorišče prihrumela mala kolona. 
Najprej motorist (reporter ND) in za njim ogromni črni terenski avto mercedes ML 270 CDI, ki so nam ga posebej za to priložnost posodili na podjetju Avtocommerce. 
Bivšega predsednika namreč nismo mogli voziti kar tako in zato smo pač priskrbeli avto, v kakršnem se je vozil dolga leta. 
Marija Žefran je stopila pred vrata in z začudenjem opazovala nenavadno kolono, ko pa so se vrata mercedesa odprla, so se odprla tudi njena usta. 
"Saj to ne more biti res. 
Ali ste se morda izgubili?" je jecljala gospa. 
Iz avtomobila je namreč stopil sam bivši predsednik Milan Kučan in preprosto, kot zna samo on, rekel: "Če koga povabiš na kosilo, potem pričakuj, da se ti nekega dne prikaže na vratih." 
Gospa Marija se kot prava gospodinja ni prepustila šoku zaradi presenečenja. 
Tone Fornezzi - Tof ji je pojasnil, da smo njeno dopisnico izžrebali med vsemi glasovi za Kučana in jo počastili z obiskom. 
"Joj, kaj pa naj pripravim za kosilo? 
Nič, fižol in krompir imam in vse bo gotovo, kot bi mignil," je hitela Marija, hčerka Tanja pa je že stregla goste, tako kot se to spodobi na Dolenjskem. 
Z obveznim cvičkom, ki ga Marija in njen mož Vojko, mesar v Ivančni Gorici, pridelujeta na Medvedjeku, piškoti, sokom in tudi jegermajstrom, likerjem, ki ga Marija sama vari iz petnajstih zelišč. 
"Vedno sem si želela, da bi vas videla v živo in vam stisnila roko," kar ni mogla odtrgati oči od gosta.

"Joj, še dobro, da nisem vnaprej vedela, da boste prišli. 
Tri noči ne bi mogla spati, pekla bi noč in dan ter trepetala zaradi nestrpnosti in treme, sedaj pa ste dobesedno padli v moj dom," je klepetala Marija, hčerki pa sta stregli. 
Gospa je bivšemu predsedniku zaupala tudi, da ima njena Vojka rojstni dan isti dan kot on, 14. januarja: "Oba sta kozoroga..." 
Marija je Kučanu zaupala svojo željo, da bi nekoč prišla na Triglav, klepetala sta o tem, kako nabira zelišča, pa o njenem bivšem podjetju Motvoz in še o marsičem. 
Ura je tekla in predsednik se je poslovil. 
Marija mu je stisnila roko in preprosto rekla: "Ali se spomnite, kaj ste rekli v pogovoru za Nedeljski dnevnik po razglasitvi Slovenca leta v Litiji?"

M. B.

Prizadevnim organizatorjem so pri pripravi podoknice pomagali: Riko d. o. o., občina Ribnica, radio Urban, Kmetijsko-gozdarska zadruga Ribnica, R-kanal, Turistično društvo Ribnica, Blesk2, avtošola Herbby, tiskarna Linear, Koving d. o. o.

Zaključena nacionalna

"Razumem," pravi psihiater prim. Jože Felc, dr. med., dolgoletni predstojnik Psihiatrične bolnišnice Idrija, neuklonljiv in pokončen človek, ki ga ne zamaje ne tak ne drugačen piš vetra: zvest ostaja svojemu bolniku. 
"Mnoga psihična bolezenska stanja so še kako povezana z naravo in tempom na delovnem mestu. 
Duševno rahel človek hitreje klone, po pomoč se zateče k zdravniku. 
Zaposljivost in bolniška odsotnost duševno motenih ali bolnih sta zato občutljivo vprašanje. 
Sam ga doživljam kot enega od pomembnih elementov človekove osebne in socialne varnosti. 
Mislim celo, da je pri urejanju tega problema moč preveriti, koliko je skupnost notranje zdrava, koliko pa zapletena v nesrečni vozel pridobitništva. 
Ne bi rekel, da je moj pogled povezan z dolgoletnim zdravniškim delom, kajti velja in bo veljalo tisto, da je družba toliko zdrava, kolikor je v njej razumevanja in strpnosti do slabotnih in bolnih. 
Človekovo notranje življenje z vsemi stiskami vred se velikokrat skriva pod varljivo dobrim izgledom."

Prim. Felc: "Naša zavest, na kateri bi morala sloneti solidarnost, je tudi v tem, da ne postanemo nergaški, ko vidimo, da se kdo od naših sodelavcev pogosto zateka v bolniški izostanek. 
Imam občutek, da smo pri obsojanju te okoliščine prehitri in zato najbrž krivični."

Brez vsakršne želje, da pristavimo lonček na eno ali drugo stran, zgolj kot v nebo vpijočo zadevo, ki kar kliče po finalu, omenimo primer sodne zapisnikarice na okrožnem sodišču v Kranju.

Še ne 42-letna N. N. je bila v desetih letih na delovnem mestu vsega 902 dneva, od tega 560 dni s polovičnim delovnim časom - štiri ure. 
Ves ta čas je tožila o bolečinah v rokah in nemoči, da bi opravljala delo zapisnikarice na sodnih obravnavah. 
Osebna zdravnica jo je pošiljala na bolniški dopust in ko so bili dnevi "izpolnjeni", ko je bil mesec skoraj mimo, je zdravstvena dokumentacija potovala k imenovanemu zdravniku in ustrezni komisiji na Zavodu za zdravstveno varstvo Slovenije. 
Odločbe ji niso bile v prid, "poslana" je bila nazaj na delovno mesto in zgodba se je ponavljala: bolečine v rokah, nemoč, osebna zdravnica, bolniški dopust, imenovani zdravnik na zavodu, komisije - in spet vse "jovo na novo".

V Evropi ni države, ki bi bila tako bogata kot Slovenija

Darilni bon v vrednosti 2500 tolarjev za naročnike Dnevnika, Nedeljskega dnevnika ali Hopla

Ko so mladi mamici Zehidi Ribić na hematoonkološkem oddelku Pediatrične klinike v Ljubljani povedali, da ima njena dveinpolletna hči Sabina levkemijo, se ji je podrl svet. 
"Bila sem šokirana, nisem mogla verjeti, potem pa sem se začela spraševati, zakaj ravno moja punčka, in še kasneje, kaj zdaj. 
Bolečina je bila neznosna in še vedno ni popustila." 
Prizna, da jo je najbolj strah, ko v negotovosti čaka na nove izvide. 
Bodo ti pokazali izboljšanje ali bo vnovič kaj narobe? 
Za vrati bolnišničnih sob se pogosto dogajajo prave male drame.

Pehlićeva Sabinca je zbolela marca letos. 
Slabo se je počutila, niti grižljaja ni spravila vase, kar ležala je v posteljici, vstati ni več mogla. 
To ni viroza ali gripa, mora že biti kaj resnejšega, si je mislila mama in jo odpeljala v otroški dispanzer. 
Deklici so pregledali kri, izvidi so bili slabi, dobili sta napotnico za hematoonkološki oddelek otroške bolnišnice, kjer so po temeljitih preiskavah ugotovili, da ima levkemijo.

Up in strah

Svetilka na olje je oljenka ali oljenica.

"Pravzaprav je bil inštitut neka varovalka, da tedaj niso naredili prevelikih neumnosti, in zagotovo tudi eden od vzrokov, da smo sorazmerno ,mehko' pristali v tržnem gospodarstvu," pravi dr. France Križanič. 
Inštitut je bil v času tranzicije že dodeljen kot državno nepotrebno premoženje, torej za odprodajo in polnjenje privatizacijske luknje. 
Takrat je šel prof. Bajt v pravdo in dokazal, da to ni državni inštitut, ampak ga je zgradil sam, in pravdo tudi dobil. 
Tako je inštitut postal d. o. o., čeprav seveda ne klasičen, saj delujejo kot znanstvena institucija.

- Že nekaj časa smo priča propadanju domačih tekstilnih podjetij. 
Kaj pomeni "sindrom" cenejše kitajske delovne sile in njihove najsodobnejše tehnologije za naš trg?

Okrasni tobak uvrščamo v družino Solanaceae (razhudniki). 
To je ista družina kot krompir. 
Del odgovora na vaše vprašanje je že v družini rastline. 
Koloradski hrošč je prispel v Evropo kot "slepi potnik" po drugi svetovni vojni. 
V Sloveniji so ga prvič opazili leta 1946 na Krškem polju.

Za nagradno križanko Nedeljskega 2206 smo prejeli 5310 rešitev. 
Izžrebani so bili:

- Se opravičujem gospod, ampak saj imate celo srečo.

- Petnajst tisoč.

- Ja, ja. 
To me je najprej naučila.

21.608 - Film

- Ali ga lahko zakrpate?

- Toast.

- Marmelada.

Avtomobilska industrija zna poskrbeti, da ne pojenja zanimanje za njene izdelke, naj je bencina dovolj ali ne. 
V Nemčiji se v tej zvezi obeta novost: od februarja naprej se bodo mladi ljudje lahko podili po nemških cestah z mini avtomobili in terenskimi mobilniki, kot je quad. Predpisa očitno niso temeljito "predebatirali", ker so se oglasili prometni strokovnjaki. 
Po njihovem nezaupljivem prepričanju - že vedo, zakaj - bo novi dotok mladine na ceste povečal nevarnosti nesreč in povzročal veliko nevšečnosti zaradi dodatnega nastajanja kolon na že sicer prenapolnjenih prometnicah.

Seveda je tu še mnogo ljudi, ki so po svojih močeh pomagali. 
Na žalost pa so tudi tisti, ki so na nek način odgovorni za nesrečo in so obljubljali pomoč, vendar so na obljube pozneje nekako pozabili. 
Je že tako, da v nesreči spoznaš, kdo ti je blizu. 
Prijetno pa je vedeti, da pri ljudeh (vsaj večini) še obstaja občutek za stisko sočloveka.

Ne zavrzi me!

Mimogrede sem v centru mesta videla mlado mamico s hčerko, kako sta iz cekarja odvrgli mlado muco na mostu. 
Hitrih nog sta stekli stran, da ju ne bi kdo od mimoidočih vprašal, zakaj sta to storili. 
Muca je milo mijavkala in se zatekla v grmovje ob reki Paki.

Nekaterim ljudem ni mar za živali, drugi jih celo preganjajo in mučijo, ker jih sovražijo. 
So pa ljudje, ki jim pomagajo, kajti vedo, da nihče, naj bo to muca ali pes, ne more živeti brez hrane. 
Vendar se ob te ljudi mnogi obregnejo, češ, naravna selekcija mora biti. 
Menim, da to ni naravno, da nekdo vrže žival na cesto, prej pa jo je imel v stanovanju. 
Taka žival trpi lakoto, lahko zboli in lahko prenaša razne bolezni. 
Vsak naj ima vsaj toliko srca, zavesti in poguma, da odnese žival uspavat, da ne bo trpela.

Društvo za pomoč živalimVelenje

Kravje dirke

Deseti člen svetovne deklaracije o pravicah živali, ki so jo sprejeli 27. januarja leta 1978 v Bruslju v okviru OZN (Unesco Pariz), se glasi: "Nobene živali človek ne sme uporabljati za zabavo in razne predstave, v katerih nastopajo živali, ki niso v skladu z živalskim ponosom." 
Člani kulturno turističnega društva tega nočejo vedeti, saj v Gaberkah (pri Šoštanju) še vedno avgusta vsako leto uprizarjajo kravje dirke za zadovoljevanje svojih nizkotnih čustev in norčevanja iz živali. 
Pristojne v kulturološkem društvu Kulturnica sem na to nizkotno početje opozarjala vsako leto prek medijev iz etičnega in pravnega vidika. 
Zaprepaščena sem vsakič znova, da veterinarski inšpektor izda dovoljenje za uporabo živali v neetične namene. 
Mar ne pozna zakona o zaščiti živali Slovenije? 
Mar ni šel študirat veterino iz ljubezni do živali? 
In policija? 
Ali samo tiho opazuje ta spektakel z živalmi? 
To počnejo z živalmi, ki nam dajejo mleko in druge stranske produkte! 
Nameravala sem se obrniti na ministrico za kulturo Andrejo Rihtar, naj prepove izraz "kulturna prireditev", vendar bi bilo neučinkovito, saj tudi sama nima pozitivnega odnosa do živali, ker nosi in obožuje razkošne krznene plašče iz nerca. 
Vse obsodbe vredno je tudi stališče ministrstva za kmetijstvo, ki podpira take neokusne in preživele spektakle z živalmi, kar so že leta 2002 ožigosali v Mladini, Magu, Dnevniku... 
Škandalozno je dejstvo, da so pri organizaciji dirk s kravami sodelovali ugledni državni uslužbenci: direktor mlekarne Celea, sekretar ministrstva za kmetijstvo, ki je delil nagrade za norčevanje iz živali, šoštanjski župan, ki je celo zajahal žival... 
Nedvomno se javnost in predvsem ljubtelji živali vprašujemo, kako je to mogoče, da je odnos Slovencev do živali tako krut in brezobziren? 
Pomilujem vse odgovorne, ker se vedejo kot duševni pohabljenci, kajti z norčevanjem iz živali želijo pokazati, da so duhoviti.

Ejga, Kola, sm mislu, de te je od vesela nad demokracijo in kapitalizmom že stisnl al pa saj mal zvil, k se m nč več na javš s kakšno po gorensk brihtno, podobno tej, današn, pol pa vidm, de s' sam na papir čakou ... 
Za papir s pisanjem, ki si mi ga poslal in ki je, kakršen je (papir namreč), pa dobro vem, da s tega konca mile domovine kaj lepšega ne morem pričakovat, ker Gorenjci pišete samo na tiste koščke papirja, ki jih slučajno kje najdete in ki še niso čisto popisani. 
Ljubljančani pišemo vsaj na kaj takega, kar ni že na prvi pogled toaletnemu papirju podobno, za vas pa sem slišal, da tega po uporabi raje sušite, kot da bi ga komu poslali v trajno last ... 
Glede tega, kdo je kaj in od koga nalezel, pa resnično ne vem najboj natančno, kje se je pričelo. 
Morda nisem najbolj pravi naslov za to uganko. 
Del genov je namreč poskakoval po Kranjski Gori, od koder sem ga nato podedoval, drugega so dodali v Tržiču, tako da gorenjske šege okrog "plačvajna pira" dobro poznam. 
Ker pa so se ti geni nato lep čas kalili v ljubljanski megli, dokaj dobro razumem tudi ljubljanske srajce, ki nočejo odšteti parkirnine za ogled tiste podrtije pod Poncami, ki čaka na konec prepirov, medtem ko se mojster Bloudek v grobu obrača.

Nakupovanje na gospodov dan

Vprašanje: Spašujete, kdo je odgovoren za škodo, ki jo je utrpel vaš otrok (njegove starosti v pismu niste navedli), ker je padel iz gugalnice na šolskem oziroma dvorišču vrtca, ki je v času, ko ni pouka in varstva otrok, odprto in vsem dostopno.J. L., Koseze

Odgovor: Predvsem ste odgovorni starši, če ste pustili otroka brez potrebnega varstva, čeprav ste vedeli, da je v bližini vašega doma igrišče z gugalnico. 
Če pa je bil otrokov padec z gugalnice posledica njene okvare, je odgovoren za otrokovo škodo tudi lastnik le-te oziroma igrišča. 
(ar)

Sorazmerni del starostne pokojnine

Dokup pokojninske dobe

Cindy Crawford je razočarala borce za pravice živali, ko je nedavno pristala, da se bo pred fotoaparati pojavila v krznu. 
V začetku devetdesetih je zaslovela tudi zato, ker je skupaj z drugimi manekenkami sodelovala s skupino PETA, ki se bori za živali. 
Deset let pozneje je v kameleonskem duhu menjanja barv postala predstavnica podjetja Blackglame, ki je velik proizvajalec krzna.

Tragedija v Beslanu, v ruski republiki Severni Osetiji, se je dotaknila tudi slovenskih src. 
V zadnjih dneh med drugim krožijo kratka sporočila, esemesi, ki ljudi pozivajo, naj v spomin na žrtve prižgejo svečke na oknih. 
"Za vse otroke, ki so umrli v Osetiji," pravi sporočilo in poziva, naj ga prejemnik pošlje naprej. 
Tako se je na oknih tudi pri nas pojavilo kar nekaj plamenčkov v znak solidarnosti z družinami in žrtvami terorističnega napada.

V teh dneh bo najbrž znanega veliko več o napadalcih in njihovih motivih za tak napad. 
Ostaja dejstvo, da je svetovna javnost napadalce ostro obsodila in med njimi tudi arabski tisk na Bližnjem vzhodu. 
V številnih cerkvah v Rusiji in drugod so organizirali maše za žrtve napada.

Nina Stergar

Življenjski utrip se je povečal. 
V okolici opazite tiste, ki imajo cilj in ki pridno delajo. 
Očitno je v nagonu ljudi, da so v tem času pridni kot mravljice, si mislite. 
Nekateri preveč hitijo, vi pa si znate vzeti čas za počitek, premislek in zmeren tempo. 
Ko vas ima, da bi hitreje delali, najraje zaprosite prijatelja ali sodelavca, da opravi svoj delež. 
Potem je tako, kot bi imeli več rok. 
V tem neizmerno uživate.

Ko z druge plati pogledate na dogajanje, doživljate lepe in prijetne trenutke v tem obdobju. 
Že res, da vas vsake toliko časa kaj spravi iz tira, a to je le zato, da se premaknete. 
Kadar dalj časa stojite na mestu v nekem navideznem miru, vas prva sprememba preseneti. 
Tedaj vselej pomislite, da se nekdo ne vede po vaših pričakovanjih. 
A skrivnost sožitja je v tem, da se prilagodite pravočasno in igrivo.

Sanje potrebujete zato, da ostanete v pogonu. 
Ves čas ne morete delati premišljeno in samo tisto, kar daje rezultate. 
Tako kot vas šala požene, da nehate misliti na zaplet in da se uzrete v smer rešitve, tako vas domišljijsko potovanje "kako naj bi bilo" popelje naprej v svet, kjer ni ovir, kjer torej vse teče gladko. 
Tedaj spreminite svoje prepričanje in pridobite sposobnost prilagoditi se novim okoliščinam.

Svoje hrepenenje po svobodi in pustolovščinah tešijo arabski multimilijonarji ali medmrežni guruji radi s plavajočimi palačami. 
In ker družbeni ugled raste z dolžino oceanskega velikana, je soustanovitelj Microsofta Paul Allen, 50, z 21 milijardami dolarjev peti najbogatejši človek na svetu, zdaj kralj svetovnih morij.

Bivša žena savdskega milijarderja al Rašida, Mouna al Ajoub, 46, se je po srečni razvezi tudi ogledala za primernim plovilom - po elegantni, 74 metrov dolgi štirijamborni jadrnici Phocea, ki jo je od nje za teden dni najel hollywoodski zvezdnik Tom Hanks za ceno 250000 dolarjev. 
Poleti takšno megajahto kdaj tudi sposodijo za pokrivanje stroškov vzdrževanja.

SPOMINI ERNSTA MACHA NA DOM NA DOLENJSKEM

Rop zdaj obravnavajo tudi s tehnične strani. 
Oči so uperjene v gradnjo muzejev in v žico, s katero sta bili sliki pritrjeni, v okoliščine bega roparjev in drobce od okvirjev slik. 
Dnevnik Dagbladet piše o "roparskem okolju" v Oslu, kot da bi bili prizadeti sliki tako znani kot Hotzenplotz. 
Zapisali so še, da bi "v običajnih okoliščinah" roparji umetnine nekaj časa skrivali, preden bi zahtevali odkupnino.

F. L.
KO SE ODPRAVLJATE V TUJE DRŽAVE, SE PREJ DAJTE CEPITI ALI PA PAZITE, KAKŠNO HRANO BOSTE JEDLI

Italija in Portugalska - V južni Italiji se vedno pogosteje pojavlja hepatitis A. Svarijo zlasti pred uživanjem morskih sadežev, predvsem školjk. 
Kar 40 odstotkov školjk iz Sredozemlja naj bi bilo po najnovejših ugotovitvah okuženih. 
Enako velja za Portugalsko. 
Zato priporočajo cepljenje proti hepatitisu A.

Na podlagi vsega tega je treba torej ugotoviti, da je priporočljivo predvsem cepljenje proti hepatitisu A, zoper katerega obstaja hitro cepljenje, ki ga lahko opravimo nekaj dni pred potovanjem. 
(c)

"Ko se je vrnil, je imel dolge lase in več kot centimeter dolge nohte. 
Ko smo ga vprašali, zakaj ima tako dolge nohte, nam je odgovoril: ,Le kako bi sicer lahko odpiral knjigo na pravi strani?'," je med drugim v pogovoru za revijo Nature povedal eden od Perelmanovih kolegov.

Krama vsepovsod

V večini primerov bi lahko preprečili težave. 
Pravilno ravnanje s hrano in kuhanje lahko odstrani bakterije. 
Toda nekatere kuhinje so neurejene in umazane. 
Veliko kuharic in kuharjev ne misli tako ali pa niso seznanjeni z osnovami higiene. 
Zlahka se izognemo zastrupitvi s hrano doma, če se držimo osnovnih smernic.

SIMETRIČNA KRIŽANKA

NAVPIČNO:

Za zdravljenje oči ne uporabljajmo starih kapljic saj je rok njihove uporabe omejen

Zdravilo po zdravnikovih navodilih redno in v predpisanem odmerku vnašajte v levo in desno oko, kajti sicer utegnete podaljšali čas prebolevnosti, ker se vnetje z enega očesa lahko prenese na drugo oko.

Če okužbo opazite tudi pri drugih družinskih članih, med otroci je to pogosto, po zdravilo zanj ponovno stopite k zdravniku. 
Eno predpisano zdravilo naj uporablja le tisti oboleli, za katerega ga je zdravnik predpisal. 
Zdravnik naj torej odloča tako o zdravilu kot o odmerku, a šele potem, ko bo pregledal bolnika.

Politična demokracija se je torej začela razvijati v ozkih elitnih krogih moških, ki pa so se na oblasti počutili kronično ogrožene, zato so si v glavnem nenehno delili kratkotrajne funkcije. 
V naslednjih 2500 letih je ostala skrčena v okviru premožnih razredov, slojev ali stanov in vztrajno temeljila na nezaupanju, za kar so najlepši primeri volitve nosilcev oblasti in še posebej vladarjev. 
Najbolj skrajen primer nezaupanja so bile volitve dožev v Beneški republiki.

Šla sem na obisk z vlakom in zvečer sem se prav tako vračala z vlakom. 
V kupe je vstopil gospod srednjih let. 
Kmalu se je začel pogovarjati z menoj in na začetku izrekel nekaj lepih poklonov. 
Potem pa me je nenadoma vprašal: "Gospa, ali veste, kaj pomeni v svetovnem merilu liberalizem?" 
Rekla sem: "Tega ne vem, ker se bolj malo zanimam za take stvari." 
Potem mi je razložil: "Liberalizem je egoizem. 
Liberalci poznajo samo sebe in denar. 
Za reveže in njihovo revščino jim ni mar. 
Ker je potrebno denar oplemenititi, lahko v liberalizmu delaš kar hočeš, samo dobiti te ne smejo."

Kaj človeku izpolnjuje življenje, kaj mu prinaša radosti in življenjske smisle, je zagonetka, ki jo nekateri rešijo šele v zadnjem hipu, ko sledi dokončno slovo. 
Tedaj mnoge začne mučiti vest, poraja se občutek popolne zgrešenosti poti, ki so jo prehodili, totalnega kiksa, ki se ga ne da popraviti. 
Tisti, ki so vse življenje skrbeli edino in izključno za "dobre naložbe", "oplemenitenje denarja" in tako naprej, pozabili pri tem nase in na to, da je poleg tega še kaj, se želijo na koncu opravičiti. 
Nikogar nimajo, da bi mu kaj pustili, tistega, kar bi lahko odnesli s seboj, pa je veliko. 
Kam torej z vsem tem premoženjem, kam z nepremičninami, delnicami, bogastvom? 
Nekateri se spomnijo na Cerkev, drugih se loti nežnost do otrok, eni se spomnijo ljudi v stiski, drugi zapustijo premoženje v korist bolnikov, za zdravljenje narkomanov in tako naprej. 
Marsikoga pa odrešijo kar najbolj oddaljeni sorodniki, edini, ki so z njim vsaj v krvni zvezi. 
V mislih imajo njegov rojstni datum, obiščejo ga, razdelijo nekaj smehljajev in za izkupiček se ve: "Zapuščam vam..."

Stara sem trideset let, polna bolečine in obupa. 
Še vedno živim pri svojih starših v zakotni vasici, kjer vsak vsakogar obsoja po videzu in izmišljenih govoricah. 
Izobražujem se ob delu, ki ga ne opravljam z veseljem, temveč z veliko muko. 
V prostem času kolesarim, preberem kakšno zanimivo knjigo ali pogledam film na televiziji. 
Najraje sem sama, ker enostavno ne zaupam nikomur več. 
Vsega me je strah, sram me je in ne počutim se dobro med temi ljudmi. 
Vsak dan srečujem iste obraze, na katerih je napisano: "Poglej, ubogo revico, še vedno je sama." 
Počutim se izločeno in odrezano od vsega. 
V meni je veliko strahu, negativnih misli in obupa. 
Ne znam navezati stikov in sem brez samozavesti. 
Zdi se mi, da vsi vedo o meni več kot jaz. 
Ne maram ljudi, ki si domišljajo vse mogoče. 
Zato se ne udeležujem srečanj, veselic, novoletnih praznovanj in tako naprej. 
Kako naj premagam ta strah, si pridobim samozavest in odmislim črne misli, ki so po mojem glavni krivec za mojo stisko?

Vasica ne bo postala drugačna. 
Je, kakršna je in recimo, da je zakotna. 
Vi ste tisti, ki morate narediti korak iz nje, če čutite, da vam zapira pot v življenje. 
Vi ste tisti, ki boste morali pregnati črne misli in vi ste tisti, ki boste morali premagati strahove. 
Ste ženska, ki veliko razmišlja o sebi, vendar ne na način, ki je v nekem smislu za vas poguben: misli so vedno bolj moreče. 
Nikar! 
Odmaknite se malo, tako kot sem predlagala, prinesite nekaj sonca v vasico, ki živi po svoje, med ljudi, ki imajo svoje zgodbe in navade, postanite del njih in življenje bo lepše. 
Ko vam bo tesno, ko bodo plotovi in ograje pritiskali na vas, se spet oddaljite. 
Toliko, da zajamete sapo za nov košček poti. 
Ni najbolj pomembno, ali ste pri tridesetih sami ali ne, bolj pomembno je razpoloženje v duši. 
Zato spustite nekaj sonca vanjo. 
Vsak od "tod do večnosti" živi s svojo dušo. 
Vsi drugi so le spremljevalci. 
"Od tod do večnosti" ali le košček poti. 
V prvi vrsti se zato pobrigajte za svojo dušo. 
To je tisto, kar sem vam hotela povedati.

Predal rubrike se še naprej polni. 
Prihajajo novi in novi odmevi na lomilke zakonov, spomini na lastne izkušnje in travme. 
Kot kaže, je pismo stopilo na slovenski žulj.

Ob branju pisma o lomilkah zakona sem podoživljal svojo preteklost. 
Pri petdesetih letih sem bil kot večina poročenih naveličan odnosa z ženo. 
Zašel sem na stranpota in v kremplje babe, ki je iskala novo žrtev. 
Zato sem ostal brez žene, družine in srečne prihodnosti. 
Sedaj, po petnajstih letih, sem sam in žalostno opazujem srečo drugega, kajti moja žena je srečna z drugim. 
Jaz sem jo imel in nisem je znal ceniti, zato sedaj drugi uživa življenje z njo in to zelo boli. 
Še bolj boli to, da se moji otroci bolje razumejo z njim, kakor z menoj. 
Pomisli na to, kako ti bo, ko jo boš gledal srečno z drugim. 
Morda pa je za to že prepozno. 
Pojdi čim prej k ženi, da ne boš še ti tako nesrečen kot jaz, kajti to zelo boli, verjemi mi.

Morda bi prav zaradi opisanega lahko rekel, da vsaj do neke mere razumem lomilke zakonov, ki se s tem okoriščajo ali se vsaj slepijo, da so našle srečo. 
Najti moškega, ki ti ga bo nekoč speljala bolj spretna od tebe, ni ne vem kakšna sreča, prej pesek v oči. 
Povsem nekaj drugega je, če nekdo na vse načine poskuša drugemu uničiti družinsko srečo, ne da bi sam imel od tega vsaj minimalno korist. 
Prav to pa je vse prepogosto edini konjiček slovenskih žensk.

SLOVENIJA - MOJA ČISTA DEŽELA: LJUBLJANSKE MLEKARNE & MOBITEL & TETOL & SIMENS

Kušar & Uršič, Ruše; Surovina, d.d., Radlje ob Dravi; Surovina, d.d., Ravne na Koroškem; Surovina, d.d., Slovenj Gradec; HTZ Velenje; Surovina, d.d., Žalec; Avto Deter, d.o.o., Mengeš; Avto Škorjanc Alojz, s.p., Celje; Avtoodpad Jože Sajko, s.p., Pristava pri Mestinju; Avtosalon, avtokleparstvo, servis Matjaž Prah, s.p., Orehovo; Surovina, d.d., Krško; Avto Volovec, Kapele; Dinos, Novo mesto; Avtohiša Kisovec, Zagorje ob Savi; Avto Mlakar, d.o.o., Ljubljana; Špan, Brezovica pri Ljubljani; Avto Močnik, d.o.o., Kranj; Avtocenter Vrtač, Visoko; Avto Mony, Lesce; Avtotransporti Kastelec, Grosuplje; Avtohiša Randelj, Kočevje; AC Triglav auto, d.o.o., Nova Gorica; PNEWS CENTER, Tolmin; AVTOPLUS, d.o.o., Postojna; Avto center Vovk, d.o.o., Trebnje; Avtomobil, d.o.o., Semič; TIB Transport - IPIL, d.o.o., Ilirska Bistrica; P & D Avto, d.o.o. 
Servis, Maribor; Prodaja in servis vozil Lajter Istvan, s.p., Dobrovnik; Dominko, d.o.o., Ptuj; Letnik - Saubermacher, Lenart; Avto Lunežnik, Slovenska Bistrica.

Zgodila se bo v sredo, 15. septembra, ob 20. uri v atriju restavracije Maxim na Trgu republike v Ljubljani.

Paradižnik na hitro potopimo v vrelo vodo, splaknemo s hladno, olupimo, odstranimo semenje in iztisnemo tekočino. 
Narežemo ga na drobne kocke. 
Česen stisnemo. 
Baziliko operemo in grobo narežemo. 
Česen in baziliko damo k paradižniku, začinimo s soljo in poprom ter premešamo. 
Kruhove rezine razpolovimo, opečemo z obeh strani, obložimo s paradižnikovo zmesjo, pokapamo z oljčnim oljem in okrasimo z baziliko.

Sladki kolač s proseno kašo

V zavretem mleku skuhamo kašo in stalno mešamo, da se zgosti. 
Nato jo ohladimo. 
Kvas raztopimo v mlačnem mleku in ga z moko in jajcem zgnetemo v gladko testo, ki naj na hladnem počiva pol ure. 
Pekač namažemo in pomokamo. 
Testo razvaljamo in ga z valjarjem položimo na pekač. 
Kuhano proseno kašo porazdelimo po testu. 
Jabolko naribamo, zmešamo z orehi in porazdelimo po kaši. 
Jajca razžvrkljamo s sladko smetano in prelijemo po nadevu. 
Pečemo v pečici pri 180 stopinjah Celzija 40 minut. 
Ko se kolač ohladi, ga razrežemo na primerne kose in potresemo s kristalnim sladkorjem in cimetom.

Če imamo vrt in sadovnjak, imamo lahko tudi veliko sadja in zelenjave za pripravo različnih marmelad, džemov, želejev in sokov, ki bodo dobrodošli v zimskih dneh. 
Sokove lahko pripravimo iz sadja in zelenjave. 
Pripravljamo jih na več načinov - s sokovnikom, čiste ali bistre in kašaste, sokove s kislino in sirupe. 
Kašaste sokove lahko na primer naredimo iz grozdja, borovnic, breskev, ribeza, grozdja, bezgovih jagod, višenj, malin, marelic, hrušk, jabolk in sliv.

Potrebujemo: 5 kilogramov breskev ali marelic, 60dag sladkorja, dva litra vode. 
Breskve ali marelice razpolovimo in jim izločimo koščice. 
Zmeljemo jih na mesoreznici in jim prilijemo kuhano vodo. 
Pustimo na hladnem dve do tri ure in jih nato pretlačimo. 
Sok segrejemo na 75 stopinj Celzija. 
Vrelega nalijemo v pogrete steklenice in jih takoj zapremo z gumijastimi kapicami.

Od vseh sestavin - kislin, pektina, količine sladkorja in načina kuhanja - je odvisno, kako hitro se nam sadna kaša zgosti. 
Sladkorja damo 50 do 100 dekagramov na kilogram sadja, dodajamo ga postopoma. 
Lepše in hitrejše skuhamo džem iz sadja, ki ima več pektina - kuhanje mora biti kratko, ne mešamo ga tako kot marmelado, da sadja ne zmečkamo, ampak posodo le večkrat stresemo. 
Večina džemov se zgosti, ko se ohladijo v kozarcih. 
Najbolj okusni džemi so marelični, džem iz jagod in rabarbare ter džem iz brusnic z jabolki.

Takole je, vidite, minila moja zadnja seja tega parlamenta. 
Rešili smo v glavnem vse križanke, hčerka je napisala že skoraj sto strani, jaz sem pa gledal nemo burlesko.

Zdaj, ko nas čakajo tista znamenita soočanja, vam moj recept vsekakor zelo toplo priporočam!

Ciroza jeter je končno stanje dolgotrajne jetrne okvare, posledica delovanja različnih, jetrom škodljivih dejavnikov, ki povzročijo odmrtje jetrnih celic. 
Odmrtju jetrnih celic sledi celjenje z brazgotinjenjem in nastankom jetrnih pseudolobulov. 
Posledica je zmanjšano delovanje jeter, zaradi porušene zgradbe organa pa tudi spremembe v jetrnem krvnem obtoku, pojavi se portalna hipertenzija.

Sparila sta se torej dva kratkodlaka psa, obema pa po pasemskem standardu krajšajo rep. 
Nemškemu ptičarju skrajšajo rep iz "praktičnih" razlogov, saj je to precej vsestransko uporaben lovski pes in bi ga rep predvsem pri iskanju divjadi v goščavi utegnil ovirati in bi si ga lahko poškodoval. 
Zato mu rep skrajšajo za približno polovico. 
Nemškemu bokserju skrajšujejo rep predvsem zaradi tako imenovanih lepotnih razlogov, sicer pa so enemu od njegovih prednikov, angleškemu buldogu, očitno rep skrajšali zaradi borb z biki, saj so tako zmanjšali možnost nastanka poškodb. 
To početje so bržkone prenesli tudi na nemškega bokserja.

Povesim pogled na zemljo, zahajajoče sonce s svojimi žarki nežno boža le še vrhove gora, v dolini je že senca, kmalu se bo začel spuščati mrak, si mislim, ti pa še vedno jadraš.

Za razliko od mene nekdanjo taščo najbolj grize to, da me še ni uspela spraviti pod rušo. 
Razlika med nama je tudi v tem, da ima ona hišo in v njej mojo nekdanjo družino, vendar je kljub temu osamljena, jaz pa imam prazno denarnico in bogato življenje, da na osamljenost nimam niti časa misliti. 
Tako je to v življenju: če iščeš nekoga, ki te bo rešil osamljenosti, boš ostal osamljen(a) tudi v primeru, ko boš našel takega človeka, ko pa iščeš tiste, ki potrebujejo tebe, boš našel tudi tiste, ki jih potrebuješ ti, osamljenost pa boš lahko našel le v slovarju.

