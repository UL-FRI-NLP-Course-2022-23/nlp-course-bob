VRGLO GA JE S CESTE - 30. aprila nekaj pred 16. uro se je 20-letni S. J. iz Ljubljane z avtom peljal iz Žužemberka proti Sadinji vasi. 
Izven naselja ga je zaradi neprilagojene hitrosti zaneslo na levo stran vozišča, nato nazaj na desno, kjer je zapeljal c ceste, drsel 30 metrov po hribu in padel nazaj na vozišče. 
Voznik se je hudo, sopotnik S. A. pa lažje poškodoval.

VSE O MAMILIH IN ZASVOJENOSTI

KRŠKO - "Stanje v Kmečki zadrugi Krško ni rožnato, ni pa brezupno," je na občnem zboru zadruge dejal njen predsednik Jože Urbanč. 
Lani je zadruga imela 46 milijonov izgube, bilanca pa kaže, da so vse enote razen ene poslovale negativno. 
Če bo letošnji plan uresničen, bi lahko dosegli 7,9 milijona tolarjev dobička in tako del izgub zmanjšali.

Klet Leskovec namerava letos prodati skupaj 151 vagonov vina, s čimer bi dosegla 245 milijonov tolarjev bruto prometa. 
Takšna prodaja bi kleti omogočila rentabilno poslovanje. 
Kot je povedala direktorica Marjana Kostanjšek, jim je končno le uspelo izplačati grozdje letnika 1992, grozdje letnika 1993 naj bi plačali do konca junija in grozdje letnika 1994 do konca leta. 
Obveznost za grozdje za leto 1993 znaša še 30 odstotkov od skupne obveznosti, to je 7 milijonov tolarjev. 
Poslovanje gradbene enote lani ni bilo rentabilno, zato so morali vse tri delavce razporediti na čakanje. 
V poslovni enoti trgovina nameravajo v letošnjem letu prodajno vrednost povečati za 32 odstotkov, glede na stroške bi takšen promet omogočal minimalen dobiček. 
Če plana ne bodo dosegli, bodo prisiljeni zmanjšati delovno silo. 
Skušali bodo povečati tudi odkup v hladilnici, načrtovan odkup živine omogoča preživetje, medtem ko pri odkupu in prodaji mleka ter pri proizvodnji in prodaji prašičev pričakujejo dobiček. 
Upravne stroške nameravajo zmanjšati za tretjino.

Izšla je knjiga Silva Grgiča Zločini okupatorjevih sodelavcev - Opis okoli 2.500 zločinov 

