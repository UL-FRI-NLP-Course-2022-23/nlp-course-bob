Ljubljana - Talilni lonec, imenovan sejna dvorana v Šubičevi ulici, je tako slabo vplival na poslance, da so naredili kar precej neumnosti in končali kupčkanje pri 192 občinah (doslej 147). 
Pogajanja s Hrvati o meji bodo še trda in dolgotrajna, po črnem scenariju pa bodo mejo v Piranskem zalivu določili mednarodni razsodniki.

Četrtek, 23. julija

Omenjeni zakon pa bo »preprečil« s 1. majem 1999 predvideno uvedbo univerzalnega otroškega dodatka, ki bi po navedbah ministrstva poslabšala položaj približno 40 odstotkov sedanjih upravičencev iz najrevnejših družin in izboljšala status družin z višjimi prejemki. 
Po novem bo torej, če bo zakon sprejet v tej obliki, ohranjen selektivni otroški dodatek, vendar z zaostrenim cenzusom, v prid družinam s slabšim gmotnim položajem. 
S sedanjih 110 odstotkov povprečne plače na družinskega člana bo meja zgornjega dohodkovnega razreda znižana na 75 odstotkov. 
Tako bo denimo družina, v kateri dohodek na člana družine ne presega 38.786 tolarjev in ki zdaj prejema dodatek v višini 8150 tolarjev, po novem zakonu za enega otroka dobivala 9500 tolarjev na mesec (oziroma še 10.500 za drugega ter 11.500 za tretjega otroka). 
Sicer pa naj bi bilo uveljavljanje te pravice poslej precej enostavnejše (za otroka do 18. leta denimo ne bo več potrebno dokazilo o šolanju), kar bo tako upravičencem kot centrom za socialno delo precej ublažilo »papirne vojne«.

Šentilj - Svetniki občine Šentilj so na nedavnem zasedanju zaskrbljeni ugotavljali, da se razmere v Sladkogorski tovarni papirja Paloma še naprej slabšajo.

»Izgnanci nočemo odločb na grobove!«

