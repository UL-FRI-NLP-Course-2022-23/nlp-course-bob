Nintendo z nižjim dobičkom od načrtovanega

Zakaj ima ameriška vlada zapatiste na vrhu seznama najučinkovitejših terorističnih skupin v internetu? 
Ker je Mehika internetno zelo ozaveščena država? 
Ne, nasprotno, je revna, saj solidna plača znaša okoli 30.000 tolarjev. 
Ker so zapatisti krvoločni gverilci, ki pobijajo vsevprek? 
Ne. 
So pa na oblasti v Mehiki že sedem desetletij skorumpirani politiki socialistične stranke, ki so državo »prodali« Američanom. 
Kar kaže na dvolični in oportunistični interes, ki ga imajo Američani v Mehiki. 
Pokvarjena mehiška oblast Jenkijem namreč dovoljuje, da Mehika postaja ameriška južna industrijska država, zapatisti pa se borijo za svobodno in pošteno državo. 
Navsezadnje je Ciudad de Mexico drugo največje mesto na svetu (25 milijonov prebivalcev) in hkrati najbolj onesnaženo.

In če se po naključju znajdete v Mehiki, še bolje v prelepi gorati državi Chiapas, vprašajte pet- ali šestletne dečke in deklice, ki po mestnih trgih prodajajo najrazličnejše okraske, kdo je vendar ta opevani Marcos. 
In vsakdo, tudi mlečnozobci, vam bodo kot iz topa in ponosno odgovorili: Il nostre comandanto. 
O internetu nimajo pojma. 
Pomembno je, da se njegove moči zavedajo njihovi voditelji.

Poročilo o spletnem trgovanju - Komisija ameriške vlade za varnost in izmenjavo (Securitiy and exchange commission - SEC) oziroma njena komisarka Laura Unger je v ZDA izdala dolgo pričakovano poročilo o poslovanju po internetu. 
Dokument najdete na strani www.sec.gov/news/trendrpt.htm. 
Prav tako je tožilstvo zvezne države New York izdalo svoje poročilo o trgovanju po internetu. 
Poročilo je na naslovu www.oag.state.ny.us/press/1999/nov/nov22a_99.html.

Odgovornost v spletu - Novozelandska pravna komisija je izdala predlog zakona z imenom Electronic Transactions Act, v katerem predlaga povečano odgovornost ponudnikov spletnih storitev, kadar ti vedo, da na njihovih straneh obstajajo informacije z žaljivo vsebino ali da je vsebina celo kazniva. 
Kaže, da gre za precej drzno potezo novozelandske vlade, ki bi rada s tem odpravila nenehno izgovarjanje ponudnikov storitev, da sami ne morejo nadzorovati vsebine spletnih strani svojih strank.

