Maribor je že zajela vročica pred papeževim prihodom, tik pred zdajci pa so se zgodile velike spremembe v organizacijskem odboru za pripravo obiska. 
Po dolgotrajnem moledovanju in za veliki petek napovedani gladovni stavki so prvaku SNS Zmagu Jelinčiču le ugodili in mu zaupali predsedovanje odboru. 
Zmago je pripravil popolnoma nov urnik papeževega nedeljskega obiska. 
Svetemu očetu obljublja takšen sprejem, da ga zlepa ne bo pozabil.

Maribor - Mirko Krašovec je na včerajšnji tiskovni konferenci zagotovil, da mariborska škofija »v nobenem primeru ne bo odstopila od zahtevka za vrnitev dvorca Betnava v naravi, ker v veljavnem ustavnem redu ne vidi nobene osnove za njegovo novo nacionalizacijo, za kar si ministrstvo za kulturo tako prizadeva«. 
Danijel Starman, pravni zastopnik mariborske škofije, pa je med drugim postavil vprašanje, ali neizvrševanje zakonov in sklepov vlade še ni dovolj za interpelacijo zoper kulturnega ministra.

Škofija pričakuje od ministrstva za kulturo, da bo realiziralo sklep vlade in izdalo odločbo o vrnitvi dvorca Betnava v last in posest rimskokatoliški škofiji. 
V nasprotnem bodo o kršenju osnovnih standardov demokracije in človekovih pravic obveščali tudi tujo javnost.

Prva seja kolegija predsednika DZ po počitnicah

Na dnevnem redu izredne seje bo devet zadev. 
Poslanci bodo vnovič odločali o zakonu o reviziji postopkov javnega naročanja. 
Hitri postopek je predviden za zakon o železniškem prometu. 
V tretji obravnavi pa so nacionalni program varstva okolja, zakona o splošnem upravnem postopku in o prevozu nevarnega blaga, energetski zakon in zakon o javnih financah. 
Na dnevni red bo uvrščena tudi informacija vlade o paktu stabilnosti v JV Evropi.

Prvič bodo poslanci razpravljali o spremembah zakona o računskem sodišču in o spremembah zakona o volitvah, ki ga je predlagal državni svet. 
Janez Janša (SDS) je predlagal, naj bi najprej ugotovili, ali je državni svet zakon pravilno vložil v parlamentarni postopek in ali je glede na referendumski izid sploh mogoče obravnavati zakon, s katerim naj bi uvedli kombinirani sistem.

SDS je podprla predlog SKD o izredni seji DZ, na kateri bi razpravljali o paktu stabilnosti, medtem ko je Pahorjev predlog, da bi o tem razpravljali na koordinaciji parlamentarnih strank, prepozen.

Da bi podpisniki predloga s prvopodpisanim Benjaminom Henigmanom podkrepili svojo dobro voljo pomagati javnemu zavodu tudi pri zagotovitvi pravne podlage za nadaljnje pobiranje RTV-naročnine, so predlagali za sprejetje zakona hitri postopek. 
Konec oktobra namreč RTVS potrebuje nov zakon, ker po zdaj veljavnem ne bo več mogla - na sedanji način - pobirati naročnine. 
Tudi rešitev tega problema naj bi bila po zagotovilih predlagateljev naknadno vključena v njihov predlog.

