Odgovor državnega zbora je pripravljen

Majda Vukelić

Najprej bi volitve lahko bile že 17. septembra, najpozneje pa 12. novembra - Za podaljšanje mandata zdajšnjemu DZ ni razlogov

Jana Taškar

Ljubljana - Državni zbor je skoraj ves dan namenil zakonu o kmetijstvu. 
Razpravo je prekinil v drugi obravnavi znotraj hitrega postopka. 
V uvodu je v. d. ministra za kmetijstvo Ciril Smrkolj povedal, da ureja ključna vprašanja, ki doslej niso bila ustrezno urejena, in bo omogočal posodobitev za prevzem pravnega reda EU na področju skupne kmetijske politike in na področju podeželja.

Franc Čebulj (SDS) je dejal, da je zakon prepozno vložen, ker pa tudi v kmetijstvu zamujamo s približevanjem Evropski uniji, podpirajo hitri postopek. 
Zakon je v določenih členih tipično evropski, preostali členi pa so preveč pogojeni s podzakonskimi akti, kar ni dobro, ker ni jasno določeno, kdaj naj bi jih vlada sprejela. 
Tudi poslanska skupina LDS ima podobne pomisleke, je dejal Geza Džuban, predvsem glede hitrega postopka. 
Zakon je namreč dokaj obsežen, strokovne institucije in združenja pa so na predlog dale tudi vrsto pripomb.

Tudi Evropa prižiga prehranski alarm

Brdo pri Kranju - Zdravstvena slika Slovencev, na katero v precejšnji meri vplivajo tudi prehranske navade (glede na podatke jih lahko mirno poimenujemo tudi razvade), ni prav posebej lepa: le polovica odraslih ima normalen krvni tlak, dve tretjini neustrezno telesno težo, dva od treh imata zvišan holesterol v krvi. 
Je pa toliko bolj razveseljivo, da je Slovenija v teh dneh gostiteljica prehranske konference za jugovzhodno Evropo in države pakta stabilnosti. 
Kot je na tiskovni konferenci na Brdu pri Kranju, kjer se je včeraj pod okriljem ministrstva za zdravstvo, CINDI Slovenija in WHO začela tridnevna delovna konferenca, povedala regionalna svetovalka za prehrano pri WHO dr. Aileen Robertson, je prav to področje, s promocijo zdravja in preprečevanjem kroničnih bolezni vred, ena izmed prvenstvenih preokupacij te organizacije. 
Po njenem so evropske države upravičeno vse bolj zaskrbljene zaradi problemov, povezanih z neustrezno prehrano. 
Z ustreznimi ukrepi na vseh ravneh naj bi, pravi dr. Robertsonova, prišlo do bistvenega premika v prehranski politiki. 
Državna sekretarka Dunja Piškur Kosmač in Dunja Sever z zdravstvenega inšpektorata pa sta spregovorili o vlogi slovenske države pri vodenju prehranske politike, ki naj bi z aktivno udeležbo vseh sektorjev skrbela za varovanje zdravja. 
Zakonodaja, ki bo odprla pot tej pomembni nalogi, je bila sprejeta ravno v tem tednu. 
D. Z.

Prvi krščanski festival

