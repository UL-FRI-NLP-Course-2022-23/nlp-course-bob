Uradniki

plesalce

"Janezi" so jih zavili v črno

Cerkev nima pomislekov

Za pridobivanje darovalcev organov in za razdeljevanje kartice darovalec je bil do zdaj pristojen Rdeči križ Slovenije, po novem pa bo podatek o tem, ali je nekdo darovalec, lahko zapisan tudi na kartici zdravstvenega zavarovanja. 
Na tak način naj bi se mreža razširila, poleg Rdečega križa pa bodo pri pridobivanju in informiranju darovalcev sodelovali še zdravniki, medicinske sestre in humanitarne organizacije Karitas, Rotary club in Lions club.

Čakajo tudi po deset let

Čakalna doba za določen organ običajno traja od pol leta do treh let, pri nas pa nekateri čakajo tudi po deset let. 
Pravijo, da v Sloveniji veliko ljudi umre na cesti, vendar to še zdaleč ne pomeni, da jim lahko odvzamemo organe. 
Za darovanje organov so primerni samo tisti, ki so umrli zaradi možganske smrti, pri čemer morajo biti organi prekrvavljeni do odvzema, je povedala dr. Vončina. 
Tkiva (roženico, kožo, kosti in žile) je mogoče odvzeti tudi še nekaj ur potem, ko je srce prenehalo delovati, pa tudi shraniti jih je mogoče precej dlje od nekaj tednov do pet let.

Predsednik EU komisije Romano Prodi, ki je včeraj dopoldne namesto tiskovnega predstavnika stopil pred predstavnike sedme sile, je obljubil, da bo Unija vzela dogajanje v Avstriji pod strogo lupo in z vso pozornostjo opazovala, ali bo alpska država spoštovala vse kriterije, podpisane v pogodbah. 
Grožnje s sankcijami, ki prihajajo na naslov Dunaja iz Bruslja, pa je treba razumeti še v eni smeri. 
Najprej je tiskovna predstavnica francoskega zunanjega ministrstva Anne Gazzeau Secret pozneje pa tudi uradni krogi bruseljske birokracije poudarila, da se sporočilo, po katerem v evropskih vladah ni prostora za ekstremistične stranke Haiderjevega formata, naslavlja tudi na kandidatke, ki želijo pristopiti k Uniji. 
Te so večinoma, kot so včeraj poudarili avstrijski komentatorji, v svojevrstnem precepu. 
Po eni strani ne vedo, kam z dobrimi sosedskimi odnosi, ki naj bi jih do zdaj negovali z Avstrijo, po drugi strani pa se ne smejo zameriti Evropski uniji. 
Svojo zunanjepolitično veličino sta do zdaj pokazali vsaj Poljska in Češka, ki sta se priključili zaskrbljenosti držav članic EU. 
V to vrsto se je včeraj vključila tudi Norveška, svoje odnose z Avstrijo pa bo v primeru črno-modre koalicije po dokaj milih odzivih v prejšnjem tednu znova preučil tudi ameriški State Department.

In zares, koliko spoštuje javnost človek, ki samo zagotavlja? 
No, mogoče določenih dejstev noče javno povedati, ker spoštuje ustavna in moralna načela? 
Toda, pred kratkim je imel možnost vse to povedati zakonito, ko je odgovarjal na vprašanja sodnega senata (po tožbi Milene Močivnik). 
In ko bo postopek končan, bo lahko vsakdo prebral zapisnike o glavni obravnavi in se prepričal: od petletnega vehementnega zagotavljanja dokazov o kriminalni dejavnosti Milene Močivnik v zapisnikih ni ene same vejice, kaj šele konopljice. 
Le trpljenje nedolžne ženske, goebbelsov duh in tragedija naše mentalitete.

Pa še nekaj: menda naj bi bil znak nove združbe lipov list. 
V statutu Demokratične stranke upokojencev Slovenije DeSUS v 2. členu piše: Znak stranke je ovalne oblike in ima na modri podlagi stiliziran zelen lipov list ter z belimi črkami zapisano kratico imena. 
Prepričan sem, da vodstvo DeSUS ne bo pristalo na krajo lipovega lista.

Najnovejša vest je, da je članica Klimatske zveze postala občina Gornji Grad, in sicer kot prva med občinami držav srednje in vzhodne Evrope. 
Kot je povedal župan Gornjega Grada Toni Rifelj, jim je s finančno podporo programa Phare, MGD, Avstrijskega ekološkega sklada in Slovenskega ekološkega sklada uspelo zgraditi prvo fazo daljinskega ogrevanja na biomaso. 
Sistem deluje leto dni, ima moč 2 MW, emisije CO2 so s tem zmanjšali za 30 do 40 odstotkov, imajo boljši zrak, ker so opustili premog. 
Svoje znanje in izkušnje že tržijo s tremi drugimi občinami (Preddvor, Solčava in Nazarje) so ustanovili konzorcij za skupno delo na novih projektih izrabe biomase. 
Torej je mogoče narediti nekaj koristnega za okolje in občino tudi z obstoječo zakonodajo. 
Potrebna sta zanimanje in trdna volja, saj je denar v Sloveniji za ta namen mogoče dobiti, je povedal župan občine Gornji Grad Toni Rifelj. 
V Sloveniji se emisije toplogrednih plinov povečujejo bolj kot v poprečju EU, zato bo Slovenija imela težko nalogo, kako jih zmanjšati in za kakšno ceno. 
(av)

Veliko število prizadetih očetov kaže, da se v mnogih slovenskih družinah dogajajo hude stvari, ki jih ni mogoče razumeti in kar tako obiti. 
Pretresljivih zgodb je že toliko, da jim člani foruma ne morejo več slediti in jih sproti beležiti.

Iz Štrajnovega sestavka sem razbral, da gre v tem primeru za sklicevanje na 82. člen ustave, ki pravi: Poslanci so predstavniki vsega ljudstva in niso vezani na kakršnakoli navodila. 
Vendar pa ustava v 90. členu med drugim pravi: Državni zbor je vezan na izid referenduma. 
To velja tudi za referendum leta 1996, ko je bil izglasovan dvokrožni večinski sistem. 
Iz tega sledi, da naj bi bila dva člena ustave v koliziji, vendar pa to niti ni problematično, saj je jasno, da ima odločitev ljudstva na referendumu avtoriteto nad odločanjem predstavniškega organa. 
Poleg tega izid referenduma ni kakršnokoli navodilo, ki je relevantno le v primeru ločevanja med imperativnim ter reprezentativnim poslanskim mandatom. 
V primeru imperativnega mandata so poslanci vezani na navodila volilne baze, ki jo zastopajo, v primeru reprezentativnega mandata pa so poslanci predstavniki vsega ljudstva, kar pomeni, da so pri svojem odločanju svobodni, vendar njihova svoboda ni neomejena, kajti v primeru referenduma so poslanci vezani na njegov izid, saj če bi ravnali v nasprotju z izidom referenduma ali pa bi ga preprosto ignorirali, bi s tem zanikali svojo reprezentativnost, po drugi strani pa bi kršili človekove pravice večine volilcev in s tem ogrozili tudi pravni red v državi.
GAŠPER BLAŽIČValburga 41a, Smlednik

Ko sem v Dnevniku 21. januarja 2000 prebral članek Princ se je poročil s princeso, sem bil nemalo začuden nad izjavo gospoda Pergarja, direktorja družbe Kompas, d.d., ko v imenu vseh turističnih delavcev Slovenije na tak način kritizira ministra za malo gospodarstvo in turizem gospoda Janka Razgorška. 
Nemalo zaradi tega, ker je v času njegovega ministrovanja slovenski turizem prvič dobil podporo v vladi, ki se je pokazala tudi materialno.

GORAZD BEDRAČ,

- ali pravni strokovnjak, Marija Rupnik, ne pozna tudi pravnemu laiku znanih obligatornih določil Ustave Republike Slovenije, o človekovih pravicah in temeljnih svoboščinah, enakopravnosti otrok, rojenih v oziroma izven zakonske zveze, in pravicah otrok, ki uživajo posebno varnost in skrb družbe, ali pa ji je morda dovoljeno lastno oblikovanje in izvrševanje poštnih pravnih običajev na podlagi samo njej jasne tradicionalne teorije iracionalne vzročnosti, ob uporabi katere je verjetno izoblikovala tezo, da jabolko ne pade daleč od drevesa, kar posledično pomeni, da otroci nekaterih poštno ožigosanih staršev pač niso vredni skromne novoletne obdaritve;

LJUBLJANA, 2. Na pobudo poslanske skupine ZLSD so včeraj sklicali izredno sejo odbora državnega zbora za zdravstvo, delo, družino in socialno politiko. 
Na njej naj bi skupaj s predstavniki pristojnega ministrstva za delo, ministrstva za ekonomske odnose in razvoj (MEOR) in sindikata delavcev trgovine ponovno obravnavali problematiko obratovalnega časa prodajaln, pri reševanju katere ni videti premikov. 
Sindikat delavcev trgovine Slovenije z več kot 38 tisoč člani še vedno zahteva spremembo delovnega časa, ki je neugoden za prodajalce in zlasti prodajalke, omogoča pa ga preveč liberalen pravilnik o obratovalnem času prodajaln. 
Zaradi preohlapnih določb, ki si jih lahko delodajalci razlagajo po svoje, so namreč kratene osnovne pravice delavcev do dnevnega, tedenskega in letnega počitka, kar že resno posega v njihova družinska razmerja, varstvo otrok in zdravje.

Udeleženci trga vrednostnih papirjev so se ta teden sestali na seminarju Borzni fokus v organizaciji časnika Finance in Ljubljanske borze. 
Teme predavateljev so bile vpliv novega zakona o pokojninskem in invalidskem zavarovanju na trg kapitala, vrednotenje pokojninskih bonov, izrivanje pidov s trga kapitala ter pričakovanja in napovedi na trgu kapitala v prihodnjih mesecih.

LJUBLJANA, 2. V četrtek popoldne je po daljšem kolebanju in vse bolj utrujenem videzu podporni tečaj paritete vendarle omagal. 
Najpogumnejši, ki so že pred meseci, ob prvem dotiku paritete, napovedovali, da bi bilo popolnoma naravno celo padanje evra do 0,9660/9550 dolarja, so tokrat slavili. 
V petek, ko sta dolar in funt dosegla rekordne vrednosti glede na evro, je sicer prišlo do silovite negativne korekcije na Wall Streetu in indeks Dow Jones spet poslalo precej pod 11.000 indeksnih točk, vendar le tehnično, so si bili analitiki edini. 
0,9735 EUR/USD je umiril strasti.

V ponedeljek je najprej tudi zaradi negativne korekcije Dow Jonesa prišlo do tehničnega popravka nad 0,9800 dolarja za evro, vendar je bilo jasno, da so odpori 0,9850/80/9910 vsaj kratkoročno nepremagljivi. 
Z začetkom pozitivnega trgovanja na Wall Streetu pa je nazaj proti rekordnim višavam potegnilo tudi dolar. 
V ponedeljek za evro ni bilo treba dati niti 0,97 dolarja, pa tudi včeraj zjutraj ne. 
Če pomislimo, se je zgodilo prvič, da so se evru v bran pojavili njegovi upravljalci. 
Predsednik ECB Wim Duisenberg je prvič zvenel vsaj malo zaskrbljeno, saj bi lahko dodatno padanje evra ogrozilo primarno nalogo omenjene inštitucije, ohranjanje cenovne stabilnosti v evro coni. 
Dodatno nezaupanje v domačo valuto bi ogrozilo prav to in sprostilo evropske cene. 
Malce pozno, bi lahko mirno dodali. 
Evropejci, kot kaže, bodo še nekaj časa odlašali z dvigom obrestnih mer, zato o še večji razliki med temi in ameriškimi ne gre dvomiti. 
Dvodnevni sestanek FOMC naj bi danes prinesel četrtinski dvig, kar je že vračunano in mirno sprejeto tako na kapitalskih kakor valutnih trgih. 
Za naprej pa napovedujejo nadaljevanje politike zaostrovanja kreditnih pogojev. 
Decembrsko povišanje potrošnje v ZDA za 0,8 odstotka (kar je sicer v veliki meri sezonsko pogojeno, pa vendarle, saj je bila potrošnja tudi novembra za 0,7 odstotka višja od oktobrske) potrjuje napovedi. 
Zaslužki so se decembra popravili za solidnih 0,3 odstotka. 
Ameriška avtomobilska industrija beleži rekordne prodaje, nezaposlenost je na rekordno nizki ravni v zadnjih tridesetih letih, kljub vsemu pa še vedno ni nobene prave težnje po dvigu cen. 
Če se spomnimo, da se je tudi nafta v zadnjem letu podražila za skoraj 200 odstotkov, je začudenje v zvezi s stabilnostjo cen upravičeno, prav tako tudi preventivno ukrepanje FOMC.

Včerajšnja objava evropskega PMI indeksa pogojev in pričakovanj je pokazala rahel padec, vendar še vedno z ugodno vrednostjo 55,6. 
Sledila je še objava evro GDP in kasneje izredno pomembnega ameriškega NAPM indeksa pogojev in pričakovanj. 
Danes je pomembna tiskovna konferenca FOMC. 
Korelacija med obnašanjem brokerjev na Wall Streetu in dealerjev z dolarji ostaja. 
Tudi četrtek in petek bosta polna ameriških podatkov o brezposelnosti z izpeljankami vred (število brezposelnih prosilcev za pomoč, število na novo zaposlenih). 
Zanimiva bodo tudi nemška tovarniška naročila. 
Devetdnevna relativna moč dolarja je sicer zaradi prenakupljenosti zelo nizka, vendar možnost testiranja za evro podpornih 0,9660/9550 EUR/USD ostaja. 
Kratkoročno je stanje zelo nedorečeno in spremenljivo, močno dovzetno tudi za razne izjave. 
Kljub vsemu pa bi pravkar omenjeni podporni nivoji morali zdržati in srednjeročno proti koncu tedna (ali bolje prihodnji teden) vrniti evro proti pariteti. 
Od tam bi lahko spet sledil padec evra. 
Le malo verjeten preboj 1,0000/20/50 EUR/USD bi potrdil preobrat trenda.

Včerajšnji dan na Ljubljanski borzi je minil v znamenju prvega trgovalnega dne s težko pričakovanimi delnicami Pivovarne Laško, ki so včeraj začele kotirati na borznem trgu A. Na borzo je uvrščenih za 4,2 milijarde tolarjev osnovnega kapitala družbe, kar predstavlja 96,1 odstotka vseh delnic (neprenosljivih je še 3,9 odstotka delnic iz denacionalizacije). 
Družba je kot argument za tako pozen prihod na borzo navedla čakanje na iztek roka, ko je postala večina delnic družbe prenosljiva. 
Včerajšnji prvi enotni tečaj se je izoblikoval pri vrednosti 5634 tolarjev, kar je v okviru pričakovanj in meja, v katerih se je tečaj delnic gibal že na sivem trgu. 
Glede na to, da je v ponedeljek končala vknjižbo delnic v KDD, d.d., tudi Pivovarna Union, lahko kmalu pričakujemo tudi prihod druge največje slovenske pivovarne na borzo.

VELENJE, 2. Leto 1999 je bilo v Gorenju in Skupini Gorenje v znamenju številnih naložb. 
V tovarno štedilnikov smo vložili 30 milijonov nemških mark, naložba v hladilno-zamrzovalne aparate, ki jo bomo končali letos, pa bo stala od 70 do 80 milijonov nemških mark. 
Da bi pospešili prodajo velikih gospodinjskih aparatov, je Gorenje lani ustanovilo družbo Gorenje Interieri in odkupilo sredstva Marles Pohištva s sedežem v Limbušu pri Mariboru. 
Družba je začela delati decembra lani, Gorenje pa bo lahko kupcem ponujalo opremljeno kuhinjo z gospodinjskimi aparati. 
Zelo pomembno pa bo na naše prihodnje poslovanje vplivala naložba v podjetje Telemach, saj smo z njo vstopili na področje telekomunikacij. 
Matična družba Gorenje je v minulem letu ustvarila 72,7 milijarde tolarjev čistih prihodkov od prodaje, v skupini Gorenje pa znaša ocena konsolidiranih stroškov od prodaje nekaj manj kot 108 milijard tolarjev, je direktor uprave Gorenja Jože Stanič.

Čeprav lastniki PCP pogosto poudarjajo, kako pomembna je njihova dejavnost za turizem, je pogosto slišati tudi očitke, da nekateri od njih raje kot v turizem vlagajo v svoj žep. 
Kritike ponavadi letijo na Kompas MTS, a jih direktorica zavrača. 
Res smo začeli nekaj takih turističnih projektov, vendar se pri vseh kaj zatika. 
Pri prvem zaradi denacionalizacije, pri drugem zaradi najemnih pogodb, pri tretjem zaradi celovite urejenosti prostora, pri četrtem gre za nedorečenost o samem kraju... 
Težava je, da je na Obali nemogoče vlagati, saj je tam vse zaščiteno, pa tudi toplic je v Sloveniji že kar precej. 
V Termah Maribor so se kot lastniki PCP na željo prejšnjega direktorja sicer lotili take naložbe, v katero so vložili vse, a se jim zdaj lahko zgodi, da bodo z zaprtjem prodajaln ogrožene tudi njihove terme, je menila Veronika Šketa. 
O višini plač v Kompasu MTS, ob katerih naj bi bile po nekaterih govoricah celo poslanske plače zgolj miloščina, pa kaj natančnejšega ni mogoče izvedeti. 
Pravzaprav ne vem natanko, kolikšna je povprečna plača v našem podjetju. 
Vem, da je višja, kot določa kolektivna pogodba, jasno je tudi, da je višja od povprečja v Sloveniji, pri čemer so všteti vsi dodatki. 
Res pa je, da smo plače že lani znižali za 20 odstotkov. 
Lotevamo se torej racionalizacije, da bi prihranili nekaj denarja za preoblikovanje. 
Ali je torej vendarle padel na plodna tla predlog vlade, da bi lastniki PCP del svojih visokih dobičkov usmerili v ustanavljanje posebnih skladov za ublažitev posledic preoblikovanja? 
Tisti, ki nas ukinja, naj kar poskrbi malo za nas. 
V začetku se je govorilo o več tisoč brezposelnih zaradi zapiranja PCP, zdaj le še o 300 brezposelnih, nazadnje bodo najbrž ostali problem le še štirje direktorji. 
Z vsako naslednjo študijo se torej nekako izgubljamo, čeprav je samo v Kompasu MTS zaposlenih petsto ljudi, je povedala Veronika Šketa.

Kot je povedala članica uprave Slovenske razvojne družbe Majda Šantl, namerava Slovenska razvojna družba premoženje potem prodati. 
Kupnino mora SRD plačati do 29. junija, do takrat pa je premoženje v rokah stečajnega upravitelja Mirka Žagarja, ki sme z zalogami njihova knjižna vrednost je dve milijardi tolarjev še naprej upravljati.

LONDON, 2. 
(Od našega dopisnika) Britanska in irska vlada sta večji del včerajšnjega dne razmišljali o tem, kaj in kako naj naredita po poročilu neodvisne komisije za razorožitev severnoirskih polvojaških enot, ki ga je sestavil in jima ga v ponedeljek malo pred polnočjo (polnoč je bil zadnji rok za oddajo poročila) dal vodja komisije, kanadski general John de Chastelain. 
Poročilo do sinoči ni bilo javno objavljeno, vendar pa je David Trimble, protestantski prvi minister prve severnoirske protestantsko-katoliške vlade, v kateri so tudi republikanci, včeraj rekel, da vsebuje tisto, česar se je bal: Ira se ni začela še niti razoroževati.

Trimble, ki je tudi vodja največje protestantske stranke Ulstrski unionisti, je tudi rekel, da je poročilo razblinilo še zadnje upanja za pravočasno razorožitev Irske republikanske armade, in dodal tisto, česar so se republikanci najbolj bali: Jasno je, da v sedanjih okoliščinah ne moremo ostati v vladi, v kateri so tudi republikanci. 
Vodja republikanske katoliške stranke Sinn Fein Gary Adams je na Trimblovo izjavo grožnjo, ki pomeni, da bi Trimblovi Ulstrski unionisti ostali v vladi sami v primeru izključitve Sinn Feina, odgovoril z oceno, da je nastopila čisto prava kriza. 
Republikanci so v pričakovanju te krize zaman poudarjali, da ne bi smeli pozabiti, da Ira ni sodelovala v mirovnih pogajanjih. 
Alex Maskey, vplivni član vodstva Sinn Feina, je včeraj povedal: Ne bi smeli pozabiti, da Ira ni podpisala velikonočnega mirovnega dogovora oziroma, da ni ničesar obljubila in ni dolžna storiti ničesar.

Verjetno je pa razlika med prvimi in sedanjimi obiski. 
Takrat ste se najbrž morali potruditi, da so se politiki in gospodarstveniki pogovarjali z vami, posamezniki so to morda celo odklonili, medtem ko zdaj nimate več težav.

Pravzaprav se ves čas ukvarjamo tudi s temi zadevami.

Draškovićeva stranka oziroma njeno beograjsko županstvo je zato že včeraj predlagalo oblastem, da prepusti glavno mesto, če so pripravljeni razpisati predčasne volitve na vseh ravneh.

Morda bodo kaj novega dosegli konec meseca, ko bodo začeli obravnavati nov parlamentarni poslovnik. 
Predlog poslovnika so dobili pred dobrim mesecem. 
Tudi v njem so najbolj občutljiva določila povezana z jezikom. 
Predsednik pristojne parlamentarne komisije in poslanec večinske Notranje makedonske revolucionarne organizacije demokratične stranke makedonske narodne enotnosti Goran Nevenovski je zatrdil, da poslanci makedonskega rodu nikakor ne bodo privolili v uporabo albanščine, saj si ne morejo predstavljati, da bi si morali v svoji državi natakniti slušalke, da bi lahko poslušali razpravo v parlamentu. 
Po njegovem je tako določeno z ustavo, ki uvaja makedonščino kot edini uradni jezik v državi. 
Toda albanski poslanci so prepričani, da bi zadeve v parlamentu lahko uredili drugače. 
(pt)

Bojeviti Haris

Acroni, ki kaže vse večji posluh za opozorila krajanov, pa odločno zanika trditve, da bi v elektroobločni peči jeklarne sežigali nevarne odpadke, prav tako pa tudi govorice o tem, da naj bi se jeklarna širila na celo belško polje.

DRAGICA MANFREDA

ŽELEZNIKI, 2. Novo športno dvorano v Železnikih načrtujejo že dvajset let. 
Takrat so dvorano v Dašnici s samoprispevkom že začeli graditi, a je denarja kmalu zmanjkalo. 
Danes na obetavne začetke spominjajo le še betonski stebri, ki so jih uspeli dograditi. 
Še ta teden pričakujejo na občini gradbeno dovoljenje za ponovni začetek gradnje, z ministrstvom za šolstvo in šport pa se bodo skušali dogovoriti o sofinanciranju. 
Ocenjujejo, da bo projekt stal 400 milijonov tolarjev, graditi naj bi začeli še letos, dvorano pa naj bi odprli leta 2003.

Člani nadzornega sveta Loških tovarn hladilnikov so zamenjali direktorico

KRIŽE, 2. Tukajšnje planinsko društvo, ki je lani z vrsto prireditev, knjigo in videofilmom proslavilo 50-letnico uspešnega delovanja, je zadnjo januarsko nedeljo pripravilo že 13. trim pohod na 1582 metrov visoko Kriško goro. 
Geslo pohoda je bilo tudi letos Za močno srce pozimi v gore.

Ker je cesta iz Križ do vasi Gozd pozimi še ožja kot sicer (srečevanje vozil je težavno) in ker v Gozdu primanjkuje parkirnih prostorov, so planinci začeli pohod v Križah oziroma na Golniku. 
V Koči na Kriški gori se jih je v knjigo vpisalo 638, med njimi 72 prvič, vseh pohodov do zdaj pa se je udeležilo 37 planincev. 
Med srečelovom, katerega izkupiček bo namenjen za vzdrževanje tovorne žičnice, so člani organizacijskega odbora podelili 62 srebrnih značk za tretji, 53 zlatih značk za peti in 55 plaket za osmi pohod. 
(ss)

Občina Grosuplje je pomoč na domu zaupala centru za socialno delo le še za pol leta

GROSUPLJE, 2. Na zadnji seji grosupeljskega občinskega sveta so razpravljali o izvajanju pomoči družini na domu. 
Ministrstvo za delo, družino in socialne zadeve je namreč občine opozorilo, da morajo najkasneje do začetka tega leta to službo organizirati kot redno dejavnost. 
To delo v Grosupljem že opravlja center za socialno delo z dvema delavcema.

Goranka Kreačič z OŠ Preserje je povedala, da je projekt prispevek k letu varstva kulturne in naravne dediščine, ki ga Svet Evrope pripravlja pod imenom Evropa, skupna dediščina. 
Ravnatelj OŠ Primoža Trubarja Edi Zgonc pa pravi, da se ne lotevajo ponovne raziskave že raziskanega zidu in njegovega pomena, ampak želijo povezati manj znane, a zelo zanimive kraje in nedotaknjeno naravo ob njem ter jih predstaviti v turistični ponudbi. 
Pri izbiri krajev imajo šole prosto izbiro. 
(mgl)

Usoda solin (spet) na nitki

ALENKA VILFAN Gradnjo mostov nadaljujejo

Več kot polovica brezposelnih je stara od 18 do 40 let, med njimi pa je več žensk. 
Lani je bilo tudi manj prejemnikov denarne pomoči in denarnega nadomestila. 
(gp)

Mestna občina Celje namerava še letos na dražbi prodati tri hektarje veliko zemljišče na tako imenovanem svinjskem sejmu, denar pa naj bi porabili za gradnjo obvoznice. 
Omenjeno zemljišče je po Šrotovih besedah edino v Celju, ki je primerno za trgovinsko dejavnost. 
Tako se za nakup zanimata francoski Leclerc in ljubljanski Mercator, na občini pa si želijo, da bi bil med mogočimi kupci tudi kakšen celjski trgovec.

Ementalec in zbrinc že zelo dobro poznajo tudi v ZDA, Kanadi in nekaterih državah EU

To je le prvi del dolgoročnega načrta celotne prenove Mlekoprometa. 
Do leta 2005 nameravajo še tehnološko posodobiti sprejem mleka, topilnico in pakirnico, zamenjati pasterizacijske linije, na energetskem področju se bodo preusmerili na uporabo zemeljskega plina, ne nazadnje pa želijo tudi dokončno rešiti okoljsko problematiko. 
Zaenkrat opravljajo le predčiščenje odpadnih voda na svojem dvorišču, ostalo pa naj bi potekalo na osrednji čistilni napravi, ki pa je Ljutomer še vedno nima. 
Ocenjujejo, da jih bo prenova v petih letih stala dobre pol milijarde tolarjev.

Besedilo in foto: GORAN OHMAN

LJUBLJANA, 2. Kazina se ponaša z izredno lokacijo, pa tudi z bogato zgodovino, saj se je tu med drugim tudi France Prešeren srečeval s svojo Julijo. 
Toda njena trenutna vsebina bi prej sodila v kako moderno poslovno stavbo streho nad glavo si v njej delijo tudi avtošola, državni uradi, zasebna podjetja in podobno. 
Ne samo, da odgovorni ne znajo izkoristiti lege in izjemne arhitekture Kazine, stavbo slabo vzdržujejo. 
Kljub temu, da z najemnino kar precej naberejo.

Še pred štirimi leti je bilo na območju mestne občine 425 vozil na tisoč prebivalcev, zdaj pa jih je že 515. 
Za primerjavo naj povem, da je na Dunaju na tisoč prebivalcev okoli 330 osebnih vozil, je povedal Pavel Klavs, načelnik oddelka za gospodarske javne službe in promet, in dodal: Na vseh vpadnicah v Ljubljano je bilo leta 1995 povprečno 162.000 vozil na dan, lani pa se je število povečalo že na 220.000, torej za 35 odstotkov. 
Na območju mestne in primestnih občin je kar tretjina vseh registriranih osebnih vozil v državi.

Po mnenju direktorja Parkirišč Janeza Jerine bi zasedenost parkirišč lahko povečali predvsem s strožjim kaznovanjem. 
Upamo, da bodo odlok o cestnoprometni ureditvi, ki uvaja lisice, dosledno izvajali, pravi Jerina, čeprav se mu odlok ne zdi najboljši. 
Nad mirujočim prometom bi moralo bdeti samo eno podjetje, ki bi vodilo vse, od zaklepanja vozil, odvoza, do pisanja listkov in tako dalje, ne pa, da so naloge razdrobljene.

LJUBLJANA, 2. V ponedeljek se je iztekel podaljšani rok za oddajo vlog za pridobitev ugodnih stanovanjskih posojil, ki jih je MOL namenila za obnovo skupnih delov in naprav v stanovanjskih objektih v starem središču mesta. 
Skupna vrednost razpisa znaša 600 milijonov tolarjev, glede na slab odziv na razpis pa ves denar skoraj zagotovo ne bo porabljen.

LJUBLJANA, 2. Pred trnovsko cerkvijo se bodo jutri predstavili trije pevski zbori. 
Ob 16. uri bo pel ženski pevski zbor Vižmarje-Brod, ob 17. uri mu bo sledil moški pevski zbor Bizovik, ob 18. uri pa bo nastopil mešani pevski zbor Vevče. 
Zborovski nastopi bodo počastili bližajoči se slovenski kulturni praznik, potekajo pa v okviru akcije Zveze kulturnih društev Ljubljana Po Prešernovih stopinjah. 
(neu)

Zdravilni svetlobni križi na ogled

novorojenčkov je v ljubljanski porodnišnici zagledalo luč sveta. 
Rodilo se je trinajst dečkov in šest deklic. 
Najtežja in najlažja sta bila dečka, in sicer s 4410 in z 2800 grami.

149

LJUBLJANA, 2. Dolgotrajna zmrzal je presenetila tudi gradbince soseske Mostec. 
Gradnje sicer niso ustavili, učinkovitost pa je vendarle malce padla. 
Sneženje, ki je značilno za januar, smo pričakovali, ne pa, da bo sneg, star tri mesece, še zdaj ležal zamrznjen na tleh, je povedal dr. Aleš Bulc, direktor Imosa investicijske gradnje, ki je eden od štirih investitorjev soseske. 
Zamujeno bodo nadoknadili, tako da bodo prva stanovanja v nizkih blokih in prve vrstne hišice vseljive že jeseni. 
Ne glede na vreme so že začeli tudi drugo fazo gradnje, kjer zdaj izkopavajo material in delajo prostor za kletne etaže. 
Ta del soseske naj bi bil vseljiv jeseni prihodnje leto, potem pa jih čaka še tretja faza. 
Hkrati z gradnjo bodo uredili tudi Koseški bajer in njegovo okolico. 
(kg/foto: Luka Cjuha)

Nič več nimam dodati. 
Ne preklinjaj človeka, ki si je skušal očistiti vest!

- Pismo, ki vam ga je dal William Kent. 
Pismo, namenjeno policiji! 
Vsebuje priznanje krivde, ki je za življenja ni smel nikomur priznati. 
Del vsega, kar je tam notri, se tiče tudi mene.

- Ta prokleti lopov Kent... z mrtve postelje... 
Baraba, z mojim denarjem se bo zabaval po Evropi! 
On in Lenny sta zvedela, da sem obogatel in naredila načrt, kako me bosta oropala! 
Ni čudno, da v duhovniku nisem spoznal Lennyja, minilo je že več kot petnajst let. 
Pustil je brado, pa tista očala...

1594 - Umrl je italijanski skladatelj vokalne polifonije Giovanni Pierluigi da Palestrina (rojen okoli leta 1525).

1970 - Umrl je angleški filozof Bertrand Russell, dobitnik Nobelove nagrade za književnost leta 1950 (rojen leta 1872).

Vodoravno: 1 naprava za vnos podatkov in krmiljenje programov pri računalniku, 6 kraj, točka, značilna za določeno dogajanje, 11 zelo majhna količina tekočine, 12 junak Shakespearove tragedije (naša pisava), 13 velik in močan človek, 14 lovski plen (redko), 15 plesni korak, 16 vzorčasta pretkana težka svila, 17 simbol za titan, 18 neugoden občutek, 19 simbol za americij, 21 podjetje, ki pridobiva in trži črno zlato, 24 italijansko mesto severozahodno od Pescare, 26 vezivna ali vnetna kepica na glasilkah, ki povzroča hripavost, 27 ime francoskega igralca Delona, 28 letalo, 29 stiskalnica z vstavljenim orodjem za štancanje, 30 podolgovata deščica s koleščki, na kateri se stoji in z eno nogo poganja, 31 boljša moževa polovička.

Vodoravno: 1 šport, 6 tempo, 11 svečar, 12, atlas, 13 Menaše, 14 liana, 15 Odak, 16 tkanje, 18 G(orazd) Š(tangelj), 19 Amor, 20 Š(pelca) Č(opič), 22 čolnar, 25 Alpe, 27 pirit, 28 asfalt, 30 anali, 31 Litija, 32 Kačič, 33 arekaMoskovska založba Humtec ponuja

MOSKVA Prav presenetljivo je, kako so se nekateri Rusi kljub 70-letni vladavini proletariata čez noč prelevili v premetene (in bogate) kapitaliste.

Napis Prišel je konec se sicer ni uresničil, vendar brez zapletov v računalništvu povsod le ni šlo

V Mogadišu bodo odprli nekaj novih začasnih bolnišnic

Kolera je huda bolezen prebavil. 
Prenaša se z vodo ali hrano, ki pride v stik s človeškim blatom. 
Mesto je slabo oskrbovano z vodo, zato je verjetno vir bolezni prav v njej. 
V zadnjih letih so namreč po Mogadišu razgrajale različne tolpe. 
Vse od leta 1991 mesto nima osrednjega vodstva, po posameznih četrtih uveljavljajo svojo moč domači mogočneži s svojimi vojščaki in se nenehno spopadajo za ozemlje. 
V mestu ni pravzaprav nič drugače kot v vsej državi.

O HUMORJU

Tako so naposled nastale slike 18 neobstoječih igrišč za golf: nanje je namestil luknjice za golf, in sicer pred Victorinijine slapove v Afriki in Grand kanjon v Ameriki, pred japonsko Fudžijamo, pa na Antarktiko, na Wallstreet in pred bavarski dvorec Ludwiga II. 
Neuschwanstein.

Udarec s palico pred Viktorijinimi slapovi v Afriki: slika Loyala Chapmana. 
Original ni naprodaj.

Z veseljem vas odpeljem do gradu, gospodična Moore, je rekel John Perkins, ki mu ni ničesar ušlo. 
Konja lahko kam priveževa in kasneje prideva ponj. 
Morda pa ste se vendarle poškodovali.

Všeč mi je, je pomislila. 
Ali res obstaja ljubezen na prvi pogled?

S svojimi novimi starši se je odlično razumela in med njimi se je razvilo prijateljstvo. 
Ann je šla tudi na več sprehodov in jahanje, da je že kar dobro poznala okolico.

Seveda ne, oče, je odvrnila Ann.

V taborišču je sicer telefonska celica, vendar je pred njo vedno dolga vrsta. 
Sintia iz Nigerije shaja tudi brez telefona. 
Ta študentka prava nima več ožjih sorodnikov, v Španiji ne pozna nikogar. 
V Evropo je sklenila oditi, ko je izgubila starše, sestro in dva brata. 
Izgubili so življenje v bloku, v katerem je izbruhnil požar.

Brez navijačev ne gre

Tomaž Humar se zaveda, če ne bo potegnil ročne zavore, ga bo Himalaja požrla

Tekma za peto mesto s Hrvati je končno le razbila slovenski klubsko-reprezentančni "kompleks Ledene dvorane". 
Naša reprezentanca, ki je bila med najmlajšimi na EP, je v neposrednem boju z južnimi sosedi le dobila vrnjeno vse (in še obresti povrhu), za kar sta Pivovarna Laško in državna vrsta ostajali "kratki" v Zagrebu. 
Trditev, da so imeli Slovenci na EP precej sreče, povsem drži. 
A že star pregovor pravi, da sreča spremlja pogumne in to so reprezentanti, ki so odlična "klapa", vsekakor bili. 
Dokaza sta to sta najmanj dva: po uvodnem porazu proti Portugalcem so "vstali od mrtvih", da o tekmi proti Hrvatom za olimpijsko vozovnico sploh ne izgubljamo besed.

Jelena je "otresala"

Tudi pisana oblačila so Južnoafričanu Ellisu Ferreiri in Ricku Leachu pomagala, da sta po štirih urah in 22 minutah maratona prišla so slavja med dvojicami. 
(Telefoto: Reuters)

O nastopu rokometne reprezentance Slovenije na evropskem prvenstvu na Hrvaškem je bilo napisanega že toliko, da si je težko "izmisliti" kaj novega. 
Odločilna tekma za peto mesto med Hrvaško in Slovenijo je bila burna tako na igrišču kot izven njega. 
Na tribunah so bili v glavni (negativni) vlogi člani navijaške skupine "Bad Blue Boys", ki so znova dokazali svoj primitivizem in mržnjo do Slovencev. 
Zato je bila njihova jeza po porazu proti naši reprezentanci še toliko bolj razumljiva, medtem ko so si slovenski rokometaši, strokovno vodstvo, navijači in novinarji dali duška po hrvaškem "skalpu". 
(dek/foto: Luka Cjuha)

Izpolnjene kupone pošljite do petka, 12. februarja

2. 
Sf3 d6 3. d4 cxd4 4. 
Sxd4 Sf6 5. 
Sc3 a6

20. 
Sxe6 fxe6 21. 
Txe6+ Kf7 22. 
Dd3 Lg7

Še za odtenek močnejše bi bilo 23. 
Dg6+ Kf8 24. 
Lxd5 Lxd5 25. 
Te7 Lh8 26. 
Tde1 s smrtnima grožnjama 27. 
Te8+ in 27. 
Lh6+.

Pri 16 je bil visok že 185 centimetrov, kar je bilo dovolj, da je lahko branil barve würzburških "Rentgenskih žarkov", ki so nastopali v nižji regionalni ligi. 
"Doma sem pomagal še v družinskem slikopleskarskem podjetju. 
Bilo je čudovito. 
O NBA takrat sploh nisem upal razmišljati," pravi Nemec.

Slovenska invazija na Beljak

Vodja reprezentance na mladinskem svetovnem prvenstvu Danilo Pudgar, glavni trener Jani Grilc in njegov pomočnik Sandi Čimžar so podrobno opisali, kako so ukrepali po Primoževem padcu. 
"Poškodba kolena je stara od štiri do pet let. 
Ker je fant še rastel, ni šel na operacijo, a smo bili opozorjeni, da ob močnejšem pritisku, ki se pojavi ob doskoku ali padcu, koleno ne bo vzdržalo. 
To se mu je že zgodilo, bolečine smo tedaj lajšali z ledom, enkrat je bilo treba črpati vodo iz kolena, drugič pač ne. 
Primož je skakal s pomočjo posebne opornice, katero je kupila SZS. 
Po padcu je tekmovalca pregledal dežurni zdravnik na skakalnici, še isti dan zdravnik v hotelu in ga dvakrat celo obiskal v sobi ter ni ugotovil novih poškodb. 
Dan po padcu smo Primoža po telefonskem nasvetu dr. Pavlovčiča, ker takoj po padcu zaradi gripe ni bil dosegljiv, odpeljali še na slikanje kolena in črpanje krvi ter vode iz kolena v bolnišnico v Popradu," je pojasnjeval Jani Grilc, ki nesrečnega tekmovalca dobro pozna, saj ga že vrsto let trenira v kranjskem Triglavu in od letos še v mladinski reprezentanci.

MARIBOR, 2. - Na pohorskih strminah konec tega tedna ne bo vnovičnega letošnjega srečanja najboljših alpskih smučark vsega sveta za svetovni pokal. 
Obstajala je sicer silno resna možnost, da bi Mariborčani pripravili dve tekmovanji namesto minuli vikend odpadlih v Zwieslu v Nemčiji, toda računica se ni izšla. 
Zmanjkalo je približno 250.000 nemških mark, ki pa jih silno škrta Mednarodna smučarska zveza (FIS), za katero radi v šali pravijo, da ima na svojem sedežu v bližini Berna tudi kljuke v zlatu, ni bila pripravljena pokriti.

Od včeraj je novi trener hokejistov Slavije M-Optime nekdanji selektor Pavle Kavčič

LJUBLJANA, 2. - Včeraj je predsednik Košarkarske zveze Slovenije (KZS) Dušan Šešok podpisal štiriletno pogodbo o pokroviteljstvu s podjetjem Suzuki Odar, katerega lastnik je stari Šešokov znanec Miroslav Odar. 
Potem ko smo slišali vse o tipih sukuzijev, na katerih so se raztegovale "pozerke", in plaščih za skuterje (predstavljala se je tudi Sava), je Šešok dejal: "Verjamem, da nam bodo motorji zagotovili hitrost, s katero bomo v košarki videli še več protinapadov in zabijanj. 
O sodelovanju smo se hitro dogovorili, prepričan pa sem, da ne bo trajalo le štiri leta, ampak vsaj desetletje." 
Na naše vprašanje, koliko je pogodba "težka", je Šešok najprej šaljivo odvrnil, da "ne več kot dve deki," potem pa je pristavil frazo, da gre za poslovno skrivnost. 
Na sliki: predsednik KZS Dušan Šešok (na motorju) pravi, da bodo košarkarji s suzukiji hitrejši, Miroslav Odar pa se tudi že veseli sodelovanja.(df/foto: Jaka Adamič"Rašo" je blestel proti Sacramentu

McCleary operiran

Nič novega v rokometnem Tivoliju

Gluhi smučarji v Italiji osvojili štiri kolajne

Emilio Kovačić naj bi kmalu začel že s treningi, igral pa naj bi lahko v začetku marca

Najbolj iskane knjige v januarju 2000

2. 
(3) Paulo COELHO:

4. 
(2) Peter KELDER in drugi:

Vrelec mladosti II

4. 
(4) Christian JACQ:

6. 
(2) Minette WALTERS:

V uvodni študiji se avtor ukvarja z zapletenim in mnogokrat spornim vprašanjem vzpostavitve slovenske narodne identitete. 
V nadaljevanju sledita dve študiji o veljakih, ki sta vsak na svoj način zaznamovala slovensko zgodovino, Janezu Bleiweisu in Ivanu Šušteršiču. 
Prvi je bil oče naroda, ki je postal, kot pravi Grdina, rodoljubna institucija; drugi je bil mož, ki mu rojaki niso mogli odpustiti uspeha in so ga pravzaprav kaznovali s prepovedjo spomina. 
Zadnji del knjige obravnava rodbino Ipavcev, zlasti skladatelja Josipa Ipavca, rodoljuba z dežele, in njegovo tragično usodo. 
Avtorjev pristop je esejističen in mestoma zelo oseben, čeprav temelji na bogatih podatkih in virih. 
Na trenutke se prepusti imaginaciji, kar v zgodovinopisju ni ravno v navadi, vendar tekstu kot takemu to prav nič ne škoduje. 
Za sladokusce je knjigi dodan faksimile predavanja Janeza Bleiweisa Slovenski jezik pa Kranjska špraha. 
Cena knjige je 3290 tolarjev, študentje pa bodo zanjo odšteli le 2260 tolarjev. 
(gb)

Tudi tokrat se Dušan Čater ukvarja s posebneži in boemi, ki jih postavlja dostikrat v nenavadne in razgibane življenjske situacije.

Na predstavitvi knjige je Patose predstavil urednik literarne revije Apokalipsa Jurij Hudalin, ki je dejal, da Čatrovo pisanje kljub opisovanju boemstva in bujni domišljiji odlikuje izdelan in precizen dramaturški lok. 
Cena knjige je 3024 tolarjev. 
(re)

Misliva, da gre za nesporazum. 
Najprej: Gabrijel Stupica je svoja dela včasih podpisal, včasih ne, ker mu to ni bilo pomembno. 
To velja tako za slike kot za manjša dela na papirju. 
Nikakor ni podpis na delu nekakšno merilo o tem, ali ga je želel razstavljati ali ne. 
Če pogledamo njegove kataloge in monografijo s podatki, šele vidimo, koliko nesigniranih del je dal v javnost. 
Misel, da je nepodpisano delo avtorjeva skrivnost, je dokaj bizarna.

V vsaki stroki je natančnost in preverjenost podatkov prvenstveni pogoj. 
Brez njega in z vnašanjem insinuacij izgubi pisec verodostojnost in poleg tega žali strokovnjake in vse prizadete, ki z ljubeznijo, trudom, znanjem in ogromno časa želijo tudi novim generacijam vsaj fragmentarno predstaviti umetnikovo ustvarjalnost.

Ta zbornik prinaša izbrana predavanja in pogovore na ljubljanski scenaristični šoli Pokaži jezik '98, ki jo prireja Zavod za odprto družbo. 
Objavljeni so samo tuji avtorji: pogovor z madžarsko scenaristko in mednarodno predavateljico Yvette Biro, z makedonskim režiserjem in scenaristom Vladimirjem Blaževskim (o časnikarskim marginalijah kot viru osupljivih zgodb za filmsko obdelavo), s škotskim producentom Davidom Gothardom (o filmski produkciji v času agresivnega kapitalizma), s srbskim režiserjem Srdjanom Karanovićem, z režiserjem in mednarodnim predavateljem Dušanom Makavejevem, z znamenitim poljskim scenaristom, sodelavcem Krzystofa Kieslowskega, Krzystofom Piesiewiczom, z britanskim profesorjem Dickom Rossom in z bosanskim pesnikom in Kusturičevem scenaristom Abdulahom Sidranom. 
V knjigi torej ni slovenskih avtorjev, po besedah urednika Zdravka Duše zato ne, ker so nekateri pogovori s slovenskimi filmarji zaradi slabega obiska odpadli. 
Ljubljanska scenaristična šola poteka v dveh delih: najprej kot scenaristična delavnica, ki jo vodi pisatelj in scenarist Miha Mazzini, držeč se pravil ameriške scenaristične obrti (kot je povedal na tiskovni konferenci), v drugem delu pa so povabljeni tuji in domači strokovnjaki (filmarji in profesorji), ki pripovedujejo ali predavajo o scenarističnem delu in včasih tudi pregledujejo scenarije, ki so jih napisali sodelujoči v scenaristični delavnici (nekateri gostje pa so sodelovali tudi pri dodelavi scenarijev, ki jih je izbrala programska komisija Filmskega sklada). 
Iz teh delavnic doslej sicer še ni prišel kakšen scenarij za film, čeprav je po Mazzinijevem mnenju med desetimi scenariji, nastalimi v delavnici, običajno vsaj eden dovolj dober za filmsko realizacijo, kar potrjuje tudi primer zagrebške sodelavke Irene Krčenić, ki se je s svojim scenarijem uvrstila v berlinski Script House. 
Tudi letošnja scenaristična šola se bo začela marca (prijave zbirajo do 8. februarja), v mentorskem in predavateljskem delu pa se je bodo verjetno udeležili predvsem češki in poljski gostje. 
(zv)

Catherine Zeta Jones, britanska igralka, ki se bo letos poročila z ameriškim zvezdnikom Michaelom Douglasom, je noseča. 
Igralka je povedala, da bo, preden bo dahnila da, spremenila vero prestopila bo v židovsko vero, katere član je tudi njen bodoči mož Michael. 
Catherine se je okrog tega menda že pogovarjala z rabinom. 
Če se bo to res zgodilo, se mladoporočenca ne bosta mogla vzeti, kot sta sprva načrtovala, v lokalni cerkvi v Catherininem rojstnem mestu Swanseaju v Wallesu.

22.30 Slovenija 2Vse za soul

Režija D. Green, igrata Charles Bronson, Angela Featherstone.

Zgodba o Supermanu se začne na oddaljenem planetu Kripton, ki mu grozi uničenje. 
Znanstvenik Jor-El zato svojega mladega sina Kal-Ela pošlje na Zemljo. 
Dečka, ki ima veliko nadnaravno moč, najdeta zakonca Kent in ga vzgajata kot svojega sina. 
Imenujeta ga Clark in ko ta odraste, se kot novinar zaposli pri časopisu Daily Planet, kjer se zagleda v sodelavko Loius Lane. 
Nihče ne ve, da je plahi in sramežljivi Clark Kent v resnici mogočni Superman.

10.00Kako rada imam šolo,francoska nanizanka, 4/26

13.55Obzorja duha #

16.30Mostovi (VPS 16.30)

19.05Risanka (VPS 19.10)

SLOVENIJA 2

13.55Dnevni program - 14.00Čezmejna TV, poskusne oddaje T3 FJK - Deželne vesti - 14.20Euronews - 14.30Alica, evropski kulturni magazin - 15.00Potopis, vodita Rosanna T. Giuricin in Stefano de Franceschi - 15.30Gugalnica, otroška oddaja - 16.00Mafijci, italijanski film, 1960; igrata Erno Crisa, Luisella Boni, režija Roberto Mauri - 17.30Globus - 18.00Program v slovenskem jeziku - Izostritev - 18.45Primorska kronika - 19.00Vsedanes - TV dnevnik, šport - 19.30Gugalnica, otroška oddaja - 20.00Pogovorimo se o... 
- 20.40Zvezde v cirkuški areni - 22.25Vsedanes - TV dnevnik - 22.40Kontinenti v ognju, angleški vojni dokumentarec, 1955 - 0.00Vsedanes - TV dnevnik, ponovitev - 0.15Čezmejna TV, poskusne oddaje T3 - TV dnevnik v slovenskem jeziku

PRIMORKA

STUDIO SIGNAL

9.45 Cesarstvo divjine - 10.40 Vrnitev domov, ameriški film - 13.50 Zlata ribica - 15.00 Cesarstvo divjine - 15.55 Vesti za gluhe in naglušne - 16.00 Znanstveni album - 17.30 Hugo - 18.00 Nočni potniki, otroška serija - 18.20 Hrvaška kulturna in naravna dediščina - 18.50 Kviz - 19.00 Panorama županij - 19.30 Dnevnik - 20.05 Kviz - 20.30 Obraz, ameriški film, 1996 - Igrata Leslie Cron in Maurice Chevalier. 
- 22.05 Pogledi - 22.40 Filmska noč z Umo Thurman: V zadnjem stadiju, ameriški film - 00.55 Kanadska kraljevska farsa, serija - 01.30 Nočni pogovori - 02.30 Laž, serija - 03.15 Prijateljske vezi, serija

SRTL

LJUBLJANA, 2. Slovenska vlada je včeraj uvedla vstopne vizume za romunske državljane, romunska vlada pa je kot protiukrep naredila enako za slovenske državljane. 
Vizume je mogoče dobiti samo na veleposlaništvu Republike Romunije v Ljubljani.

Ugotovili so, da je imel petkrat več smrtnih primerov kot drugi zdravniki v njegovi četrti. 
Čeprav so ugotovili, da je tudi v nekaterih drugih primerih moril zaradi denarja, pa za večino njegovih umorov ni jasno, kaj ga je napeljalo k njim. 
Očitno gre za umsko močno moteno osebo, pravega morilca iz veselja. 
(m)

