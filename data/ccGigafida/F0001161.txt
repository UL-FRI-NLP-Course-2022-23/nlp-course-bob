Od naše dopisnice

V Centru avstrijskih narodnosti s sedežem na Dunaju, ki povezuje organizacije iz vseh narodnih manjšin v Avstriji, menijo, da za zdaj ne kaže, da bi lahko zadeve tako optimistično potekale. 
Koroški deželni zbor je sicer pred dvema dnevoma sklenil, da bodo preučili možnost postavitve manjkajočih krajevnih napisnih tabel, a da bodo hkrati tudi kažipote s kraji v Sloveniji opremili z nemškimi imeni (denimo Ljubljana-Laibach), kar je v mednarodni praksi, in v takem napovedanem obsegu, več kot neobičajno. 
Še bolj dvoumno je, da bodo po vsej verjetnosti ti kažipoti v smeri Slovenije stali prej kot po 7. členu državne pogodbe in drugih zakonih predvideni dvojezični topografski napisi na dvojezičnih območjih.

Gadafijevo srečanje

Na vrhunski konferenci v Togu so sprejeli predlog libijskega voditelja o ustanovitvi Afriške unije - Dvomljivo združevanje celine

Novi predsedujoči OAE ne bo mogel posredovati v kongovski vojni, ki jo zaradi vpletenosti šestih afriških držav (poleg tujih sil v ozadju) označujejo kot prvo celinsko vojno. 
Libijskega voditelja v njegovih megalomanskih idejah, s katerimi je v sedemdesetih letih neuspešno poskušal združiti arabske države, to očitno ne moti. 
Ideja o afriškem združevanju ni Gadafijeva, ampak jo je pred več kot štiridesetimi leti, na začetku konca kolonialnega obdobja, zaman poskušal uveljaviti ganski predsednik Kvame Nkrumah.

