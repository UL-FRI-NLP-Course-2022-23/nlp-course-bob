Rollins se je namuznil. 
"Ja. 
Vidiš, to je šola, ki smo se jo naučili že v Vietnamu. 
Ljudi ne briga, koliko denarja gre za vojsko. 
Eno figo jih briga. 
Ne marajo pa, če njihovi fantje umirajo. 
Zato tudi poiščejo naše vojaške ploščice in nas obudijo od mrtvih. 
Tako da se lahko borimo naprej," je s steklenim pogledom pojasnil Rollins.

"... in še nekaj ti moram povedati. 
Velika razlika je med tem, če se počutiš nesmrtnega, in tem, da ne moreš umreti. 
Presneto velika razlika. 
Zdaj moramo nositi vojaške ploščice tudi takrat, ko smo v naših pravih telesih." 
Rollins je zasukal vrat, tako da je Prouse lahko videl kolutno ploščico, ki je bila vstavljena v njegovo glavo tik pod tilnikom. 
"Mnogim se je že strgalo in so se ubili. 
Prekleto, koliko jih je že bilo!" 

