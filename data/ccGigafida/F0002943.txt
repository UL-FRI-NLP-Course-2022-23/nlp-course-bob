LJUBLJANA - Slovenski policisti praznujejo dan slovenske policije 27. junija, na dan, ko je Slovenija pred tremi leti proglasila neodvisnost in jo tudi obranila. 
Pri tem so se profesionalno, učinkovito, požrtvovalno in organizirano prvi uprli prav delavci za notranje zadeve. 
Ena od prireditev, s katero bodo obeležili svoj praznik, bo tudi razstava "Policija v svetu in pri nas", ki bo od 14. junija v Mariboru, od 21. junija naprej pa v Ljubljani. 
To bo predstavitev ene največjih svetovnih zbirk policijskih kap, uniform in oznak iz 193 držav zbiratelja policista Eduarda Kriesa iz Luksemburga. 
V Mariboru bo razstava na ogled v Pokrajinskem muzeju na Trgu svobode 2, v Ljubljani pa v Šolskem muzeju na Plečnikovem trgu 1.

Tudi letos spust po Kolpi

