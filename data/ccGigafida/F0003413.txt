Zdravniki in vladni funkcionarji nenehno ponavljajo, da je veliko razlogov za previdnost pri ravnanju z vsemi poštnimi pošiljkami, da pa ni razloga za paniko, ki je prevzela ZDA. 
Stik s klicami vraničnega prisada še ne pomeni okužbe in pokazalo se je, da je uporaba antibiotikov učinkovita. 
Zvezne in lokalne agencije kljub temu dobivajo na tisoče klicev, a se zmeraj znova pokaže, da so rezultat nepotrebne nervoze in ne resnične nevarnosti. 
Ljudje mešajo simptome gripe z biološkim terorizmom in od zdravnikov zahtevajo zdravila. 
Čezmerno uživanje močnih antibiotikov lahko povzroči odpornost pri drugih bakterijah, to pa utegne v prihodnosti povzročiti dodatne težave. 
V ZDA je dovolj antibiotikov za hkratno zdravljene nekaj milijonov ljudi, a jih bo zmanjkalo, če jih bodo ljudje kopičili doma in na veliko uživali pri vsakem prehladu.

Članice Unije, z izjemo Britanije, se ne udeležujejo vojaških akcij v Afganistanu, zato so se zunanji ministri osredotočili na ukrepe za zagotavljanje humanitarne pomoči in razmišljanje o politični rešitvi krize po padcu talibskega režima. 
Petnajsterica je doslej za pomoč Afganistancem namenila več kakor 320 milijonov evrov, pred dnevi pa je sprostila še dodatnih 25 milijonov za najnujnejše potrebe. 
Na političnem področju je treba po prepričanju francoskega zunanjega ministra Huberta Védrina »hitro reagirati, da ne bi prišlo do praznine na oblasti, v tem primeru pa bi lahko znova izbruhnili boji med raznimi frakcijami, kar se je dogajalo že v preteklosti«.

Antraks - preventivno ukrepanje tudi v Sloveniji

Nadaljevanje na 3. strani.

Do včeraj opoldne je bilo v Sloveniji evidentiranih 11 prijav. 
Prva je prišla v ponedeljek popoldne z vrhovnega sodišča, največ jih je bilo v torek (sedem), tri pa so sledile še včeraj dopoldne. 
Po zagotovilu Edite Štok pri nobenem od dosedanjih primerov ne pričakujejo, da bi bili rezultati analiz - ti naj bi bili znani v 24 urah - pozitivni.

Kljub trdnemu stališču ministra Buta, da je ministrstvo opravilo svojo nalogo v skladu z zakoni, pa je pravna zastopnica ministrstva Tanja Hofman na novinarski konferenci opozorila, da ministrstvo že od priprave zakona o denacionalizaciji in pri vsakem poročilu o njegovem izvajanju opozarja na neurejenost zemljiških evidenc in težave, ki zato nastajajo pri vračanju premoženja.

V Ravnah so za slovensko vojsko izdelali že tri glavne oborožitvene sisteme. 
Havbico 155 mm, posodobljeni tank M-55 in lahki kolesni oklepnik valuk. 
Prav zgodovina valuka je dokaj zanimiva. 
Začela je v letih 1993/94, ko v Sloveniji še ni bilo jasno, kakšna bo vojska. 
Takrat so se odločali tudi o tem, katero in kakšno naj bo lahko oklepno vozilo vojske. 
Mariborski Tam je za jugoslovansko armado že pred osamosvojitvijo Slovenije izdeloval štirikolesne oklepnike BOV (bojno oklepno vozilo) in nekaj teh vozil v različnih izvedbah je podedovala tudi Slovenska vojska. 
Zato je bilo v začetku devetdesetih let nekako pričakovati, da bo, če bomo v Sloveniji imeli lastno proizvodnjo lahkih oklepnikov, ta vozila izdeloval Tam. 
Zaradi izgube tradicionalnih trgov je Tam zašel v težave in takratno vodstvo podjetja je že leta 1993 proizvodnjo linijo in pravice izdelovanja vozil BOV in vojaških tovornjakov prodalo Hrvatom.

Poročilo o invalidskem varstvu

Ljubljana - Odbor DZ za zdravstvo, delo, družino, socialno politiko in invalide je včeraj po triurni polemični, a razmeroma strpni razpravi sprejel poročilo o izvajanju invalidskega varstva. 
Na predlog Danice Simšič (ZLSD) je odbor sprejel sklep, da naj bi omenjeno problematiko na eni od naslednjih sej obravnaval tudi državni zbor.

Jelinčič prvi tekmovalec?

Glavni tajnik ZLSD Dušan Kumer je že pred časom zatrdil, da bo združena lista zagotovo imela svojega predsedniškega kandidata, enako velja tudi za SLS SKD. 
Vendar pa nam ne v slednji ne v združeni listi še niso mogli povedati, kdaj bodo njihovi kandidati javno predstavljeni.

Začrtali smer in čas preiskovanja

Ljubljana - Glavni odbor Sindikata vzgoje, izobraževanja in znanosti (Sviz) je na dvodnevni seji na Otočcu včeraj od vlade vnovič zahteval, naj odgovori na vprašanja, povezana s proračunskim memorandumom za leti 2002 in 2003. 
Sviz je na ministra za finance Antona Ropa že septembra naslovil pismo z vprašanji, zakaj se sredstva za izobraževanje znižujejo, ali bo prišlo do odpuščanja zaposlenih v šolstvu in kaj se dogaja s privatizacijo šolstva. 
Glavnemu odboru Sviza se zdi nedopustno, da vlada z odgovori zavlačuje in tako vnovič podcenjuje 36.000 zaposlenih v vzgoji, izobraževanju, znanosti in kulturi. 
A. Č.

Zakon o vojnih grobiščih ni ustrezen

Premoženje funkcionarjev

Proračun bi povečali za 4 milijarde

Leto 2002 bo odločilno za slovensko vključevanje v EU in Nato, zato bo v ta namen treba povečati sredstva za diplomatsko-konzularno mrežo, je na seji odbora DZ za zunanjo politiko poudaril Rupel. 
Na slovenski misiji pri EU, kjer je sedaj zaposlenih 15 oseb, bo do konca leta 2003 potrebno zaposliti še 25 novih diplomatov, zaradi vključevanja Slovenije v EU pa bo treba kadrovsko okrepiti tudi vsa veleposlaništva v državah članicah unije. 
Kadrovske okrepitve bodo potrebne tudi zaradi vključevanja v Nato. 
Minister je opozoril tudi na težave pri plačevanju članarin Slovenije v mednarodnih organizacijah. 
Jožef Jerovšek (SDS) je opozoril, da se proračunska postavka urada za Slovence v zamejstvu in po svetu ne povišuje v isti meri kot splošna postavka ministrstva. 
Rupel mu je zagotovil, da bo Slovenija še naprej skrbela za rojake v tujini. 
Jožefu Berniku (NSi) pa je pojasnil, da za šolo v Špetru ni več predvidenih sredstev, ker je projekt že končan.

Če Goričanom in Koprčanom ne bo kmalu uspelo preseči mnogim nerazumljivega rivalstva, bomo morda imeli na Primorskem dve univerzi, kar seveda ni nič narobe, in je, kot so poudarili predstavniki Foruma za Goriško, skladno s sodobnim konceptom organizacije univerzitetnega študija. 
In potem bomo v državi dobili še peto in šesto in sedmo in še katero univerzo. 
Brez cinizma povedano: denar in v strokovnem svetu uveljavljene, ugledne predavatelje bomo že našli. 
Slovenija bo dežela univerz. 
Tako kot je, na primer, Luksemburg (najmanjša in hkrati ena najbogatejših držav v EU) dežela finančnih ustanov, ki pa nima niti ene fakultete. 
V pred dnevi objavljenem pogovoru je Lydia Polfer, luksemburška zunanja ministrica povedala, da Luksemburžani študirajo le v tujini in to zaznavajo kot največjo možno prednost. 
Poudarila je, da življenje v majhni državi ne zagotavlja razširitve obzorja; spoznavanje reševanja težav na vseh področjih v drugih državah pa je ob vrnitvi mladih v domovino še kako koristno zanje - in za domovino. 
In Luksemburžani se, razen redkih izjem, kot je zatrdila ministrica, vrnejo.

Vlada se zavzema za brezplačen dostop do sodnega registra v elektronski obliki, vrhovno sodišče je proti - Zdaj se overjene izpiske iz registra plačuje

Celje - Neki poslovnež je v torek ob petih popoldan obvestil policijsko upravo v Celju, da je prejel dve pisemski ovojnici, poslani iz eksotičnih krajev. 
Izrazil je bojazen, da bi bili pošiljki lahko okuženi. 
Policisti so zavarovali kraj, kjer sta bili ovojnici, in obvestili zavod za zdravstveno varstvo Celje. 
Njegova uslužbenka je nato pošiljki prevzela. 
Zdravnica Alenka Štorman je za Delo včeraj pojasnila, da so pismi vložili v varno embalažo in ju v sredo zjutraj poslali v ljubljanski laboratorij Veterinarske uprave RS. 
Povedala je tudi, da je občan v pogovoru s policisti in predstavniki zavoda kasneje dopustil možnost, da pismi nista nevarni. 
Spomnil se je, da je na nekem sejmu navezoval stike z ljudmi, ki bi lahko posredovali pri agencijah, ki sta mu poslali omenjeni pismi. 
Na celjski policiji poudarjajo, da je verjetnost, da bi bili pismi namerno okuženi, izjemno majhna. 
Neuradno smo izvedeli, da naj bi pismi prispeli v celjski Merkur. 
Brane Piano

Maribor

- Na fakulteti za kemijo in kemijsko tehnologijo je včeraj povzročilo preplah pismo nekega podjetja iz Indije. 
Naslovljeno na dr. Danila Dobčnika, sicer že upokojenega profesorja, ki je slučajno prišel na fakulteto. 
Pisma ni hotel odpreti, saj ni poznal pošiljatelja in tudi ni pričakoval nobene pošte iz Indije. 
Poklicali so policijo, ki je prevzela pošiljko in jo predala v obdelavo zavodu za zdravstveno varstvo, rezultati analize še niso znani. 
Peter Rak

Ljubljana - Verjetno vsak od nas pozna koga, ki se je sredi najlepših let, poln ustvarjalne in življenjske energije, nenadoma zrušil. 
Tako rekoč brez razloga. 
Oziroma brez pričakovanega razloga. 
Kot je na včerajšnji novinarski konferenci dejal minister za zdravje dr. Dušan Keber: nad marsikom dobesedno visi srčna ali možganska kap.

Toda prepad med védenjem o zelo visoki stopnji ogroženosti Slovenk, še bolj pa Slovencev zaradi bolezni srca in ožilja in med možnostjo preventivnega ukrepanja je bil doslej velik. 
Precej neobvladljiv. 
Zdaj so se na ministrstvu za zdravje odločili, da temu - s sistemskimi spremembami v osnovnem zdravstvu - naredijo konec. 
Zadano delo, ki pa predstavlja dolgotrajen in ne enostaven proces, se je v teh dneh že začelo odvijati.

Ni usodno, če gre vsak svojo pot

Piranska in izolska županja sta včeraj izjavili, da ne vidita nobenega zadržka za nadaljevanje postopka za univerzo. 
»Jaz še zmeraj menim, da bi to lahko bila univerza z dvema središčema in da se bodo stvari uredile. 
Trije sveti istrskih občin bodo skupno zasedali (menda prvič v samostojni Sloveniji) čez teden dni in skupaj obravnavali predlagani osnutek odloka. 
Pričakujemo veliko pripomb na besedilo, vendar podporo odloku,« je povedala Breda Pečan, ki je poudarila, da je prva zamisel o univerzi nastala v Kopru že pred 15 leti in da bi bilo po vsej verjetnosti bolje nekatera vprašanja (tudi vprašanje sedeža) urediti kar v odloku in ne šele v statutu, kot je bilo sprva predvideno. 
Logična lokacija sedeža univerze je v Kopru, kjer je (pravzaprav v Piranu) največ študentov - 20-krat več kot na goriškem. 
Če bi hoteli spreminjati zakon o visokem šolstvu, pa po mnenju naših sogovornikov, ne bi tako hitro (ali sploh) prišli do Primorske univerze.

Boris Šuligoj

Tu pa je še nerazrešeno vprašanje carine in njenih presežnih delavcev po odpravi carinskega nadzora na notranjih mejah. 
Gašperlin meni, da bo kljub nekaterim novim nalogam, ki jih bo carina dobila na južni meji, določeno število carinikov treba prekvalificirati v policiste. 
Že zdaj pa skuša vodstvo policije, po Gašperlinovih besedah, na nek način vplivati na kadrovsko službo, da pri zaposlovanju in selitvi novih kadrov na južno mejo upošteva tudi stanovanjsko problematiko in daje prednost tistim s stanovanji v bližini novega delovnega mesta. 
»To niso kratkoročne, ampak nekajletne premestitve. 
Naši ljudje si morajo nekje tudi ustvariti življenje, države pa ta vprašanja za zdaj ne skrbijo prav dosti.«

Po prepričljivi zmagi levih sil čaka celotno desnico korenito prerazporejanje. 
Obnovo njenega konstruktivnejšega dela, h kateremu sodi Unija svobode, utegne ovirati razdiralno delovanje skrajnih populistično-nacionalističnih sil, ki jim je uspelo priti v parlament.

Washington in Taškent zaveznika za vselej

Ameriški specialisti so že nekaj tednov na letališču Hanabad, ki leži nedaleč od mesta Karši, središča južne kaškadarinske regije. 
Do Taškenta je od tod dobrih 550 kilometrov, do Afganistana pa pičlih dvesto. 
Letališče je bilo zgrajeno že v sovjetskih časih. 
Tam je kakih deset hangarjev in nekaj enonadstropnih vojašnic, v katere je mogoče namestiti najmanj tisoč vojakov. 
Toda vse naprave so že zdavnaj zastarele, zato jih Američani mrzlično posodabljajo. 
Tudi za pristajanje večjih letal, za katera hanabadska letališka steza menda ni najustreznejša.

ZDA so torej v Srednji Aziji dobile novega pomembnega zaveznika, toda zdajšnji pakt med Washingtonom in Taškentom ni v bistvu nič novega, je v pogovoru za Delo dejal dr. Anvar Nazirov, politolog in znanstveni sodelavec Francoskega inštituta za Srednjo Azijo v uzbeški prestolnici. 
Zbliževanje med državama se je začelo že pred kakimi petimi leti, ko se je Taškent dokončno odpovedal sodelovanju v Sporazumu o kolektivni varnosti (DKB) in tako grdo užalil Moskvo, ki poskuša prav s tem dogovorom okrepiti svoj vpliv v Srednji Aziji.

Pakistan pa je sploh ključen. 
Tam imajo s talibi veliko več skupnega, kakor smo si zdaj na Zahodu pripravljeni priznati. 
Ljudje na ulicah so ideološko sinhronizirani s Kabulom. 
Moramo se vprašati, koliko ima sploh pravice do tega, da obstaja kot država Pakistan. 
Pakistanska vojska je v Kašmirju vsem na očeh sponzorirala terorizem proti Indiji in njihove obveščevalne službe so dejansko vzpostavile režim talibov v Afganistanu. 
Mušaraf se je pravilno odločil in dobro opravlja svoje delo. 
Drugi pa so zelo nezanesljivi, ker je vojska prepletena z verskimi skrajneži.

Prejeli smo

Leta 1999 je bil sprejet zakon o spodbujanju skladnega regionalnega razvoja Slovenije in določen 1 odstotek BDP (46 milijard SIT) za financiranje regionalnega razvoja. 
Kako so bila porabljena sredstva?

Regionalna razvojna agencija Celje

Ob tem pa se nihče ne vpraša, kje se ta ogromna čreda hrani, čigavo zemljo uničuje in onesnažuje. 
Nihče ne prizna, da divjad živi tudi na kmetovih travnikih in njivah, da se preživlja in pridno obira kmetove pridelke, da uničuje kmetove košenice z iztrebki, ki povzročajo le nevšečnosti in bolezni.

Denar za zdravstvo

Ljubljana - Trgovina Mladinska knjiga bo do konca šolskega leta v sodelovanju z osrednjimi splošnimi knjižnicami priredila osem knjižnih čajank, na katerih bodo predstavili najboljše in najlepše otroške in mladinske knjige na slovenskem knjižnem trgu. 
Tematsko obarvane knjižne čajanke bodo od oktobra do junija prihodnje leto v več slovenskih krajih, vse pa vsak tretji četrtek v mesecu ob desetih dopoldne. 
Prva bo v četrtek, 18. oktobra, v Celju, naslednje pa v Kopru, Ljubljani, Mariboru, Novem mestu, na Ravnah na Koroškem, v Slovenj Gradcu in Velenju. 
STA

V Sloveniji je že šest takšnih klubov V zvezi 2000 članov

Za zdaj so znani štirje družbeniki, ki bodo šli v ta veliki posel skupaj z Barsosom. 
Poleg države so to še Nova ljubljanska banka, Zavarovalnica Triglav in družba Mobitel, Saša Baričevič pa je povedal, da se o tem projektu pogajajo s še tremi potencialnimi partnerji, med katerimi so tudi tujci.

Mladinsko zdravilišče Debeli Rtič

V Rudisu novo vodstvo

Za včerajšnjo skupščino je Primorje na predloge, ki jih je pripravila stara Rudisova uprava s predsednikom Ludvikom Hribarjem na čelu, napovedalo dva nasprotna predloga in predlagalo razširitev dnevnega reda z odpoklicem tistih članov nadzornega sveta, ki so v njem doslej zastopali interese delničarjev. 
Namesto njih so Ajdovci predlagali štiri nova imena: Gorazda Humarja, ki je postal tudi novi predsednik nadzornega sveta Rudisa, Gorazda Pusta, Zdravka Stradarja in Jožefa Vrabca. 
Glede na odločitev, ki jo je v zvezi z delitvijo lanskega in predlanskega dobička sprejelo Primorje, Rudis letos ne bo delil dividend. 
Kot je še povedal Dušan Črnigoj, ki se je včeraj v Trbovljah pomudil le za kratek čas, je to, da dobička ne bodo razporejali, dobro za racionalnost podjetja. 
Dosedanja Rudisova uprava je nameravala razdeliti slabih 36 milijonov od skoraj 71 milijonov tolarjev skupnega nerazporejenega dobička.

Polona Malovrh

Zakon velja tako za zidarja kot raftarja

Dolenjska spotikanja

Na celodnevnem srečanju so najpomembnejša športna srečanja in tekmovanja. 
Lani se jih je udeležilo 350 študentov. 
Tokrat se bodo pomerili v košarki, odbojki, malem nogometu, veslanju, s skuterji, vlečenju vrvi, namiznem tenisu, briškoli in trešetu, prvič pa bodo za nepoznavalce prikazali tudi igro s prsti - moro.

Cvetke (ne)dokončanih projektov

Novogradnje in obnove so pogosto povod za razne govorice, polemike, špekulacije in tudi na obalno-kraškem območju se temu virusu ni moč izogniti.

»Neposredni transport«

Vuzenica - »Denarja ne moreš pričarati, marveč ga moraš privarčevati. 
Shrani ga v hranilnik, kjer je na varnem. 
Ne zapravljaj ga za nesmiselne stvari, ampak ga pazi. 
Tudi jaz varčujem in to mi je v veselje. 
Kupim si le tisto, kar zares potrebujem,« je ob tridesetem rojstnem dnevu šolske hranilnice zapisala petošolka Tadeja Grubelnik iz Vuzenice. 
Na tamkajšnji šoli ni učenca, ki ne bi varčeval. 
Eni za kolo, drugi za mobilni telefon, tretji si želijo računalnik, nekateri pa so zadovoljni že, če prihranijo za sok in sladkarije...

Že od začetka delovanja hranilnice je imela osnovna šola v Vuzenici moralno in gmotno podporo Koroške banke Slovenj Gradec. 
Ta hranilnico preskrbuje s strojno opremo in z obrazci za poslovanje, poskrbi tudi za simbolična darila za vse varčevalce, za najbolj aktivne pa prispeva praktične nagrade. 
Najbolj varčen razred ob koncu leta popelje tudi na izlet.

Divja jesen

Če morda niste opazili - jesen sedanjega mandata nastopa tudi mestnim oblastnikom. 
Bo za njo prišla huda zima, ko bo zunaj pokalo drevje, v sobanah Narodnega doma pa nič več zamaški šampanjcev, temveč bo morda po vseh šivih počila tudi nadutost celjskih oblastnikov?

Avgusta smo napovedali, da hoče občina v mestnem parku pripraviti likovno kolonijo, posekati nekaj divjih kostanjev v drevoredu, študentje pa bodo iz lesa naredili skulpture in jih v parku tudi postavili. 
Takrat smo se spraševali, zakaj občina za poseg ne pridobi predpisanih soglasij in dovoljenj. 
Kostanje, ne divje ampak domače, so potem posekali v občinskem gozdu nad Pečovnikom, vse drugo se je dogodilo po napovedih. 
V parku so morali študentje kipariti in postaviti izdelke kar na črno.

Gospa Bošnjak nas je ta in prejšnji teden, ko skulpture že stoje, obveščala, kako je občina sprožila postopek legalizacije in da ga predvčerajšnjim končala. 
Še ena potrditev, da je mestna oblast, ki bi morala v zgled občanom prva spoštovati zakone, bila prva pripravljena storiti jim silo. 
Nedovoljeni posegi v parku so postali dovoljeni šele potem, ko je bila rabota že opravljena.

Toda upravna enota v Celju v svojem dovoljenju občini ni postavili pogojev, ki jih je za izdajo svojega soglasja dal zavod. 
Se pravi, da ni upoštevala pogojev pristojne strokovne državne službe. 
Kaj Celjanom preostane storiti še to jesen? 
Lahko pristanejo, da so neumni pujsi, lahko pa do pravnomočnosti dovoljenja vložijo pritožbo.

Ljubljana - V naslednjem obračunskem obdobju bo cena daljinskega ogrevanja in tople vode v Ljubljani višja v povprečju za 6,08 odstotka, za 5,7 odstotka pa bodo od 1. novembra dražje tudi vožnje s primestnimi avtobusi. 
Podražitvi je na včerajšnji seji potrdila skupščina Holdinga Ljubljana.

Ljubljana mora po mnenju strokovnjakov nadomestiti zmogljivosti TE-TOL, bolje izkoristiti sistem daljinskega ogrevanja, tudi s hlajenjem, izkoristiti možnost gradnje samostojnih sistemov proizvodnje elektrike, toplote in morda še hladu. 
Na obrobju MOL, kjer je redkejša poselitev, bi se morali osredotočiti na obnovljive vire energije, kot je denimo les.

Kadrovska in akademska področja bodo na vpogled vsem, medtem ko bodo imeli dostop do finančnih podatkov ter spremljanje prihodkov in odhodkov zaenkrat le dekani fakultet. 
Spletni portal bo med drugim omogočal študentom prijavo in odjavo izpitov, vpogled v predmetnik, itd.., za vse tiste, ki nimajo računalnika, pa bo informacijski terminal najprej na voljo na rektoratu, nato pa še na posameznih fakultetah.

Peter Rak

Osnovna šola Jelšane

Namesto prizidka nova šola

Ivan Silič, direktor LTO, je na včerajšnji turistični predstavitvi povedal, da so v devetih mesecih letos piranski in portoroški hoteli imeli 872.000 prenočitev, kar je le tri odstotke več kot leto prej. 
Za podoben odstotek pa se bo po projekciji skupno število vseh prenočitev povečalo tudi do konca leta, ko naj bi jih bilo v celoti 1,37 milijona. 
Med prednostne naloge portoroškega turizma pa je Ivan Silič uvrstil prenovo starega hotela Palace in novo zasnovo centra Portorož, gradnjo igrišča za golf in posodobitev letališča, dograditev garažnih hiš v Piranu in zaprtje Tartinijevega trga za promet, ureditev kopališč, plaž, sprehajalnih poti, ureditev Jernejevega kanala za priveze, pospeševanje prometa po morju itd.

Anton Škof, predsednik odbora za vodenje in nadzor gradnje novega vrtca, ki ga je imenoval občinski svet, je povedal, da se bodo najprej lotili zasilne prenove vrtca na Poštni, saj prejšnja leta vanj niso veliko vlagali, ker je bilo načrtovano, da se bo od tam kmalu izselil. 
Prenovili ga bodo tako, da bo varen vsaj še tri do štiri leta, dokler ne bo zgrajen nov vrtec.

Družba je bila ustanovljena leta 1992 z reorganizacijo enovite delovne organizacije Libela Celje, ki je od leta 1995 v stečaju. 
Ker je startala z minimalnim ustanovnim kapitalom v višini osem tisoč tolarjev, je ves čas svojega obstoja podkapitalizirana. 
Libela Standard ima nepremičnine v najemu, nekdanje matično podjetje pa je hčerinski družbi naprtilo tudi sporne obveznosti za odkup opreme in zalog. 
V tem vidi Božnik enega glavnih razlogov za težave, ki jih ima družba v poslovanju. 
K temu je še dodal, da družba ni mogla pridobiti novih finančnih virov, ker je bila po bančnih merilih kreditno nesposobna. 
Lani se je položaj dodatno zaostril, ker je družbi ostalo na zalogi več kot 600 skladiščnih tehtnic, ki naj bi jih prodala na afriškem trgu.

Načrt finančne reorganizacije, ki ga je družbi izdelalo celjsko podjetje za poslovne storitve St.
ING, predvideva poplačilo obveznosti upnikov v skladu z veljavno zakonodajo in možnosti podjetja, ki so jih ocenili in revidirali neodvisni ekonomski strokovnjaki. 
Ker je iz načrta razvidno, da delavci predstavljajo preko 60 odstotkov glasovalnih pravic, je od njih odvisen uspeh prisilne poravnave, če bo sodišče dalo zeleno luč. 
Glede na to, da je podjetje prezaposleno, ni mogoče predvideti, kako bodo glasovali delavci. 
V družbi je zaposlenih 85 delavcev, obstoječi programi pa dela ne zagotavljajo vsem. 
Dodatna težava je tudi z uvajanjem novih programov, ker je v podjetju zaposlenih več kot 60 odstotkov nekvalificirane delovne sile.

Fasade počile po štirih letih

Fasade počile po štirih letih

Soseska je bila očitno zgrajena prehitro - Fasade so počile pred iztekom garancije Podgane prežrle kanalizacijo - Stanovalci gledajo gradbeno ograjo

Ljubljana - V stanovanjsko-poslovni soseski Bežigrajski dvor, ki jo je Imos d. d. tržil kot nadstandardno oziroma skoraj elitno sosesko, imajo po vsega štirih letih številne težave. 
Na treh objektih je že razpokala fasada, v posameznih stanovanjih so odstopile keramične ploščice, v območju med Dunajsko cesto in Topniško ulico pa stanovalci že tri leta lahko gledajo globoko jamo, ograjeno z gradbenimi ograjami. 
V enem od lokalov v Peričevi ulici, na primer, pa delavci prav zdaj odpravljajo posledice, ki so jih na kanalizacijskih ceveh povzročile podgane.

»Nova učilnica bo namenjena učencem in vsem tistim, ki želijo slediti znanjem sodobne družbe. 
Naša šola je danes postala informacijski center za šolski okoliš in tudi širše. 
Učenci so pridobili najsodobnejšo računalniško učilnico, učitelji pa novo možnost za obogatitev pouka in doseganje visoke motivacije, ki je pogoj za dobro znanje. 
Vsebine, ki jih načrtujemo v računalniški učilnici, so ločene v dva sklopa,« je včeraj dejal Anton Obreht, ravnatelj osnovne šole v Slivnici. 
Od 8. do 14. ure bo dostopna šolarjem, v popoldanskem času do 19. in v soboto od 9. do 13. ure pa bo odprta tudi za druge krajane. 
Namenjena bo učenju računalništva, v njej bodo potekali razni tečaji, delavnice, razprave ... 
»Računalnik z izobraževalnimi in uporabnimi programi želimo približati čim širši množici,« je dejal Obreht.

Miha Rubin

Letošnja Vrunčeva nagrada je prišla v prave roke, v roke učiteljici Olgi Obretan, pravijo Slovenjgradčani - »Če bom učitelj, bom takšen, kot ste vi!«

Nad tisoč jih je, ki ste jih naučili pisati in brati. 
Ko jih danes srečate, se s katerim izmed njih najbrž tudi kaj pogovorite. 
Se vas spomnijo?

Srednjeveški dan tudi za podjetje

Kranj - Staro mestno jedro Kranja bo začelo postopoma spreminjati svojo zunanjo podobo. 
S tem naj bi se bolj približalo nekdanjemu videzu in postalo lepše, kot je zdaj. 
Začeli bodo na Maistrovem trgu, po njem pa naj bi se zgledovali pri nadaljnji prenovi starega Kranja.

Lastniki podjetja S. R. P., med katerimi si je za sklenitev posla najbolj prizadeval Jože Ružič iz soboške enote Krekove banke, so se po Gjerekovih besedah premislili tudi zaradi novinarjev, ki so začeli poročati o dogajanjih v Tesktilu in morebitni prodaji podjetja. 
Pisanje novinarjev naj bi upnike, morebitne nove partnerje in zlasti banke dokončno odvrnilo od tega, da bi podjetju pomagali iz težav. 
Resnično tehten razlog za njihovo odločitev je seveda lahko le katastrofalni finančni položaj, v katerem se je podjetje znašlo podjetje. 
Knjižna vrednost njegovega kapitala je milijarda tolarjev, dejanska pa le 400 milijonov tolarjev, kar je manj, kakor znašajo dolgovi in druge obveznosti podjetja. 
Seveda nihče v podjetju ne zna pojasniti, zakaj so lastniki podjetja S. R .P tako dolgo vztrajali pri nakupu delnic podjetja, ki je praktično pred zlomom. 
Delavci so jim bili pripravljeni prodati svoje delnice po smešno nizki ceni (1000 tolarjev za delnico) samo zato, da bi jim pomagali pri reševanju podjetja.

Tolminci pobrateni s Toskanci

Dvajset let pobratenja med Tolminom in mestom pri Firencah Skupaj v Geniusu Loci - Ni prepozno za poglobitev stikov

Za uvajanje e-občin najprej široko usposabljanje

Ljubljana - Nekaj več kot 5300 kvadratnih metrov zemljišča v Zeleni jami je na včerajšnji javni dražbi kupila Slovenska zadružna kmetijska banka, ki je bila tudi upnica. 
Zemljišče se je znašlo na dražbi, ker lastnik, družba Oikos Design, ni zmogel odplačevati obresti na hipotekarno posojilo, ki mu ga je za nakup pred nekaj leti odobrila prav omenjena banka.

BIB se je v treh desetletjih uveljavil kot eden najpomembnejših pregledov svetovne likovne ustvarjalnosti v knjigah za otroke in mladino, čeprav je njegova velika (evropska) konkurenca zadnja leta bolonjski knjižni sejem, kjer je knjige, ki so - tudi zaradi dobrih ilustracij - razstavljene, mogoče še kupiti. 
A medtem ko nekateri bolonjski predstavitvi očitajo komercialno, populistično naravnanost, drugi menijo, da je bratislavski bienale v zatonu. 
Kljub vsemu prihodnost BIB ni tako črna; vsega blišča bienale še ni izgubil, saj na njem še vedno sodelujejo številna znana ilustratorska imena (veliko njih je mogoče videti tudi v Bologni), kar vrednost prireditve (za zdaj) še ohranja.

»Življenje je dolgo, ampak hitro mine,« je ena od misli, ki jih je včeraj zjutraj - megla je še visela po drevesih na vrtu pisateljskega društva - izrekel Kajetan Kovič; v nedeljo bo naštel sedemdeset let.

P. K.

Enainšestdesetletna Brita Stenstrup se s pisanjem ukvarja že štiri desetletja. 
Za ugledni danski dnevnik Berlingske Tidende, pri katerem je zaposlena, zadnjih nekaj let - z besedami - portretira ljudi iz tamkajšnjega dvornega, političnega, kulturnega in znanstvenega življenja. 
Skorajda vsak nov dan prinese znanemu peresu nov izziv - in novo podobo.

Na Danskem zadnje čase resda pišejo o porastu zanimanja za medije, toda za elektronske. 
Čedalje zanimivejše postaja medmrežje, na katerem kot drugod po svetu že ponujajo informacije televizijske in radijske postaje, medtem ko analogne storitve zagotavljajo tudi najpomembnejši dnevniki. 
Še v prvi polovici lanskega leta so našteli osem (pol)nacionalnih, med katerimi so trije tabloidni, v resnici senzacionalistična pa le Ekstra Bladet in B. T. Med resnimi (neodvisnimi) dnevniki - konservativni Berlingske Tidende (København), konservativni Morgenavisen Jyllands-Posten (Åarhus, 1871) in socialno-liberalni Politiken (København, 1884) - je najstarejši jutranjik Berlingske Tidende, ki se ohranja že od leta 1749. 
Takrat ga je ustanovil žganjar in tiskarnar B. H. Berling. 
Še danes, ko ima tedensko naklado okrog 156.000 in nedeljsko približno 197.000 izvodov (lani ga je prehiteval edinole Morgenavisen Jyllands-Posten s 180.000 tedenskih in 251.000 nedeljskih izvodov), ostaja njegova drža konservativna (»precej v pomenu liberalna«). 
»Nekoč so ga večinoma listali šolani in bogati ljudje, tovarnarji ..., danes je zanimiv za vse: delavce, zaposlene in tudi na slovenskem veleposlaništvu v Københavnu ga prebirajo.«

Čeprav je Burim Nimani sprva mislil, da mu bo naša država le postaja na poti na Zahod, se po skoraj desetletju bivanja pri nas ne bi več preselil. 
Slovenija se mu zdi izredno varna država, v kateri njegovi otroci pridobivajo kakovostno izobrazbo in odraščajo v duhu zahodnoevropske kulture.

Ljubljana - Delničarji Name so na avgustovski skupščini sklenili, da bodo povečali osnovni kapital družbe in ga nato z združevanjem delnic zmanjšali - zaradi prevelikega obsega kapitala. 
Okrožno sodišče je spremembo vpisalo v sodni register, uprava Name pa v današnjem časniku o tem javno obvešča vse delničarje družbe. 
Za kaj pravzaprav gre pri tej nenavadni akrobaciji?

Božena Križnik

Katarina Fidermuc

Eles razsoja o odločitvi Elesa

Malev še za petino manj potnikov

Evroinflacija še malce nižja

AOL Time Warner odlično

Ker se struktura proizvodnje električne energije po 15. oktobru v Sloveniji ni bistveno spremenila, distribucijska podjetja nimajo razloga za navijanje cen? 
»Upravičeni odjemalci zaradi tega lahko ugotovijo, kakšna je nabavna cena in koliko marže si zaračunajo distribucijska podjetja. 
Pri tem je lahko pomemben holding. 
Če njegove električne energije distribucijska podjetja ne bodo ustrezno dobro ponudila upravičenim odjemalcem, jo bo lahko ponudil tudi sam. 
Poleg tega si upravičeni odjemalci lahko poiščejo dobavitelja električne energije med vsemi podjetji, ki so pridobila licenco. 
Vprašanje je tudi, koliko odjemalcev si sploh želi zamenjati dobavitelja električne energije. 
Eno je cena, drugo pa celotna oskrba, saj distribucijska podjetja lahko ponudijo za enako ceno tudi kakšne dodatne storitve.«

Zoper D. O., ki je spor nameraval rešiti kar z nožem, so kriminalisti odredili pridržanje in bo priveden na zaslišanje k dežurnemu preiskovalnemu sodniku. 
Zaradi suma storitve kaznivega dejanja poskusa umora ga bodo ovadili.

Žalec - V trgovino Novak na Šlandrovem trgu je v torek malo po tretji uri popoldan prišel neznani moški. 
Ko je lastnik prodajalne odšel v skladišče, je neznanec iz blagajne na prodajnem pultu vzel 13 tisoč tolarjev. 
Takrat pa se je lastnik vrnil in krajo opazil. 
Tatu je poskušal zadržati. 
Med ruvanjem je ta razbil steklena vhodna vrata in se porezal po hrbtu, vendar mu je kljub temu uspelo pobegniti. 
P. B.

Šmarješke Toplice - Petinpetdesetletni J. P. iz Šmarjeških Toplic je v torek nekaj čez dve popoldne vozil neregistriran traktor s prikolico z njive proti lokalni cesti Šmarješke Toplice-Žaloviče. 
Zapeljal je na travnato brežino in se prevrnil ter se pri tem hudo poškodoval. 
Zdravi se v novomeški bolnišnici. 
Policisti so ga preiskusili z alkotestom, ki je pokazal kar 3,66. 
J. S.

Ljubljana - Obračun s starinsko tricevno pištolo, imenovano kubura, ki je bil posledica ljubezenskega trikotnika, že drugič obravnavajo na ljubljanskem okrožnem sodišču. 
Na zatožni klopi sedi 35-letni Zagrebčan Žarko Bajić, obtožen poskusa umora 39-letnega rojaka Rolanda Peharca, sojenje pa bodo nadaljevali novembra, ker nameravajo ponovno zaslišati oškodovančevo ženo Marcelo in sodno izvedenko psihiatrične stroke.

Toliko je povedal oškodovanec, obtoženec pa je rekel le to, da vztraja pri tistem, kar je povedal na prvem sojenju. 
Peharec naj bi mu grozil, da bo z videoposnetkom seznanil njegovo ženo in sodelavce. 
Tistega jutra naj bi mu telefoniral in iz ozadja naj bi se slišala udarca in Marcelin krik, zaradi česar naj bi se odločil za odhod v Ljubljano. 
Plinsko pištolo naj bi nabavil zaradi strahu pred Peharcem, kuburo, za katero nima orožnega lista, pa naj bi dobil v Humu na Sotli.

Dvorana športnega centra Sparta, gledalcev 1200, sodnika Rakoczy (Pol) in Bartonek (Avs).

Vlado Lipovšek

Pa kljub temu lahko upamo na pravljični konec? 
Če bi poslušali trenerja Krke Telekoma Aleša Pipana, ki pravi, da o tem sploh ne dvomi, za takšno sklepanje možnosti vsekakor vsaj obstajajo ...

Ljubljanski košarkarji v Londonu

Čeprav ima Union Olimpija bogato zgodovino evropskih nastopov, se bo drevi prvič uradno pomerila z angleškim moštvom in kajpada računa s prvo zmago. 
Ljubljanski strokovni štab je prebil »informacijsko blokado« s pomočjo podjetnega menedžerja Romana Lisca, ki je priskrbel videposnetka dveh tekem London Towers v angleški ligi, toda kanček dvoma je le ostal.

Brazilec Giovane Elber je dosegel že šesti gol v letošnji ligi prvakov

V skupini H melje tudi Bayernov stroj, ki je Spartaku nasul še pet golov. 
Brazilec Giovane Elber je zabil dva in skupaj že šest golov v tej evropski sezoni.

Erfurt - »Planila sem v jok,« je o svojem prvem odzivu na novico, da je v sedmem tednu nosečnosti povedala Gunda Niemann Stirnemann, najboljša hitrostna drsalka na svetu in prva favoritinja za četrto olimpijsko zlato v Salt Lake Cityju 2002. 
»Gre za srečen, a nenačrtovan dogodek, zlasti potem ko sem na treningih dosegala najboljše časa svoje kariere,« je razložila drsalka, ki bi s četrtim olimpijskim zlatom postala najuspešnejša nemška olimpijka na ZOI. 
Že 36-letna Nemka, ki je marca na SP zmagala na 3000 in 5000 m, po porodu načrtuje vrnitev na led.

Zürich - Ani Kurnikovi ne gre in ne gre na teniških igriščih, nazadnje pa so jo razjezile še govorice, da naj bi bila njena trenerka Melanie Monitor, ki je k teniškemu kruhu spravila svojo hčer Martino Hingis. 
»To ni res,« je zavrnila natolcevanja, potem ko sta z Monitorjevo skupaj preživeli ogromno časa v Švici in na Floridi. 
Še vedno naj bi ji pri pripravi pomagala starša Alla in Sergej. 
Pa še ob nekaj se je spotaknila mična Ana? 
»Na internetu sem zasledila, da bom novo James Bondovo dekle. 
To terja veliko truda, na kar telesno nisem dovolj pripravljena,« je zatrdila.

Ne gredo v Izrael

Sobočani so začeli agresivno. 
Več so napadali in izvedli nekaj hitrih napadov, a brez zaključnih strelov. 
Prvo zrelo priložnost je imel Vogrinčič v 10. minuti, a je slabo streljalj. 
Dve minuti kasneje so zagrozili gostje: Tanjič je pobegnil po desnem boku, namesto strela proti vratom je sledila podaja v sredino, odtod pa je Gabor žogo odbil v polje. 
V 2. polčasu so se gostje še bolj zaprli, gostitelji pa so imeli še večjo pobudo. 
V 68. minuti je Ristič zapravil idealno priložnost. 
Drugo, v 81. minuti, pa je spremenil v zmago. 
Dolgo podajo z desne strani, ko je žoga preletela gostujoče branilce, je izkoristil s silovitim strelom pod prečko. 
F. M.

Strelec : 1:0 - Kosič (51), 2:0 - Kosič (90).

Živila Triglav : Vidmar 6, Silo 6, Kržišnik 6, Bingo 6, Turk 6,5 (Aljančič 6,5), Tasič 6,5, Feigel 6,5, Markelj 6 (Perkovič 6), Jamina 6, Mejač 6 (Zaletel 6,5), Robnik 6,5.

Zmagovalca odločil Varl

Spartak : Medveščak 9:1 (1:0, 5:0, 3:1)

: Spartak 11 (4 tekme), Alba Volan in Acroni Jesenice po 9 (3), Olimpija 4 (4), Dunaferr 3 (2), Slavija M Optima (2), Vojvodina (3) in Medveščak po 0 (3).

Hrvati so pohiteli

Ljubljana - Po zgledu košarkarjev z ligo Goodyear bi podobno regionalno mednarodno ligo radi ustanovili tudi rokometaši. 
Ideja prihaja s Hrvaške, tako kot je pred leti zdaj že ugasla zamisel o nogometni ligi na področju nekdanje Avstro-Ogrske: v rokometni ligi Alpe Adria pa naj bi igrali klubi iz Hrvaške, Italije, Avstrije, Bosne in Slovenije. 
Konec meseca naj bi se v Rabcu na iniciativnem sestanku sestali predstavniki 15 izbranih klubov iz petih držav.

Od tujih tekmovalcev je najbolj znan Rus Anatolij Arčakov, zmagovalec maratona Radenci 2001, zanimivi pa bodo še Poljak Miroslaw Golebiewski, Kenijec Alex Kipkosgei in Etiopijec Teshome Girma.

Tommi Mäkinen izbral Subaru

Izidi 2. kola - Haas (Nem, 15) : Schalken (Niz) 4:6, 7:6 (2), 6:2, Grosjean (Fra, 8) : A. Costa (Špa) 6:3, 6:4, Canas (Arg) : Johansson (Šve, 16) 3:6, 6:3, 7:5, Sampras (ZDA, 9) : Koubek (Avs) 6:3, 7:6 (5), Novak (Češ) : Corretja (Špa, 10) 3:6, 6:2, 6:4, Hewitt (Avstral, 3) : Ulihrach (Češ) 3:6, 6:3, 6:4, Ivanišević (Hrv, 13) : Philippoussis (Avstral) 7:6 (1), 3:6, 6:3. 
S. V.

Avtorja: Hrvaški kipar Ivan Kožarić (rojen je v Petrinji leta 1921 in diplomant zagrebške likovne akademije), klasik povojne likovne scene v sosednji državi, je v svojem dosedanjem opusu prešel veliko različnih umetniških izrazov in materialov od povsem likovno-formalnih raziskovanj do konceptualističnih eksperimentov. 
Razstavlja od leta 1954; že zgodaj se je oddaljil od figuralne tradicije, v šestdesetih letih se je včlanil v znano zagrebško skupino Gorgona, konec tega desetletja pa se je usmeril v druga sodobna likovna gibanja. 
V sedemdesetih je ustvarjal malo plastiko, delal v različnih materialih, ustvaril prve asemblaže, snoval urbane intervencije in se vračal k starejšim delom, ki jih je začel postavljati v drugačen kontekst, v osemdesetih pa se je posvetil tudi grafiki. 
Doslej je pripravil okoli 60 samostojnih projektov in sodeloval na kakih 200 skupinskih razstavah (med njimi sta tudi Beneški bienale leta 1976 in Bienale v Sao Paolu leta 1979), je pa tudi avtor številnih javnih naročil, denimo spomenika A. G. Matošu. 
Danes je kot osemdesetletni akademik in dobitnik nagrade Vladimirja Nazorja za življenjsko delo še vedno izrazito aktiven, njegovo kiparstvo pa se, kot pravi sam, skoraj v celoti dogaja na ulici, kjer najde tudi materiale za svoja dela, od zavrženih odpadkov do različnih embalaž in sadja ter zelenjave s tržnice. 
V Ljubljani napovedujejo njegov performans Love song, pri katerem se je odločil za zanimivo sodelovanje z mnogo mlajšim ustvarjalcem, Brankom R. Kostelnikom (rojenim leta 1961 v Osijeku), performerjem, glasbenikom in ustanoviteljem ter vodjo art rock multimedijske skupine Roderick Novy, ki deluje od leta 1984 (v osemdesetih se je imenovala le Roderick). 
Kostelnik, ki je v skupini vse od njenega začetka, je avtor vseh performansov, tekstov in scenarijev za video spote skupine. 
Člani skupine se zanimajo za glasbo, video, film, fotografijo in likovno umetnost, realizirali pa so več deset projektov, hepeningov in performansov, ki so sredi 80-ih let odmevali na alternativni umetniški sceni. 
V prvi fazi njihovega delovanja so poudarjali predvsem glasbeno-scenske predstave. 
Iz tega obdobja so značilni nastopi z gledališko skupino Kugla glumište, sodelovanje v kratkem filmu ljubljanskega režiserja Francija Slaka, delo z ljubljanskim Klubom ŠKUC ter nastopi na festivalih Novi rock, YURM, Omladina, Poetrock in Rock smotra. 
V drugi fazi delovanja v začetku 90-ih se je skupina izraziteje usmerila v hepeninge, video spote in avtorske performanse. 
Iz tega časa so značilni performansi s pesniki iz časopisa Quorum, sodelovanje z slikarjema Badom Dadom in dr. Bela Marjašem iz Madžarske ter video spoti z Danijelom Dosetom. 
V drugi polovici 90-ih so sodelovali z različnimi priznanimi hrvaškimi umetniki, med drugim s Kožarićem, Sanjo Bachrach Krištofić, Mariom Krištofićem, Josipo Lisac in Matijem Dedićem, v zadnjih letih pa ustvarjajo glasbo in songe za gledališke predstave ter dokumentarne filme.

Ozadje: To otroško verzijo vohunskega filma v slogu akcijskih spektaklov o Jamesu Bondu je režiral Robert Rodriguez (Desperado, Od mraka do zore, Zbornica), ki je opozoril nase na berlinskem festivalu leta 1993 z nizkoproračunskim filmom El mariachi. 
Posnel naj bi ga s pomočjo svojih sorodnikov za pičlih 7000 dolarjev, ki jih je zaslužil kot poskusni zajček za nova zdravila. 
Z Malimi vohuni nadaljuje svojo epizodo iz sicer neuspelega omnibusa Štiri sobe (ostale epizode so režirali ameriški neodvisni režiserji Allison Anders, Alexandre Rockwell in Quentin Tarantino), v kateri dva otroka, med odsotnostjo staršev (očeta obakrat igra Antonio Banderas) in pod zanemarljivim nadzorstvom hotelskega sluge, popolnoma razdejata hotelsko sobo. 
Pri nastajanju filma je Rodriguez uporabil skice, ki jih je narisal še v osnovni šoli, kot je na primer podmornica v obliki zlate ribice. 
Mali vohuni so posneti tako, da se večina nasilnih prizorov zgodi zunaj vidnega polja kamere, zato je film primeren predvsem za najmlajše. 
D. F.

Ozadje: Film je marca letos na 4. festivalu slovenskega filma v Portorožu prejel nagrado za najboljši celovečerni igrani film, najboljši scenarij (Miha Mazzini), glavno žensko vlogo, nagrado revije Stop za igralko leta (obe je prejela Veronika Drolc, ki igra Egonovo mamo), producentsko nagrado Synchro (producent Franci Zajc in produkcijska firma Arsmedia) ter nagrado Društva slovenskih filmskih kritikov za najboljši film festivala. 
Sladke sanje je drugi celovečerni film Saša Podgorška, ki je predlani debitiral s Temnimi angeli usode. 
Diplomant Akademije za gledališče, film in televizijo v Ljubljani je realiziral več kot 70 oddaj Studia Ljubljana ter režiral celo vrsto reklam in glasbenih video spotov za številne skupine in izvajalce, mdr. za Demolition Group (Cry Baby, You Never Cry, U tvojim očima, Mesečina), Laibach (God is God), Plavi orkestar (Ako su to samo bile laži), Videosex (Ljubi in sovraži) ter Vlada Kreslina (Joužek), Anjo Rupel (Odšla bom še to noč), Aleša Hadalina (Basin Street Blues) in Heleno Blagne (Dež). 
Podgorškov kratki filmi Prostor (po)gleda (1990) je prejel veliko nagrado za najboljši jugoslovanski eksperimentalni film, njegov naslednji film Koza je preživela (1992) pa posebni nagradi žirije na festivalih v Oberhausenu in Angersu ter nagrado za najboljši slovenski kratki film na slovenskem filmskem maratonu v Portorožu. 
Njegov kratkometražni plesni film Vrtoglavi ptič je leta 1996 na filmskem maratonu v Portorožu prejel nagrado za najboljši slovenski film leta, ki jo običajno podelijo celovečernemu filmu. 
D. F.

V pripravah na prva resna srbsko-črnogorska pogajanja o preoblikovanju ZRJ je novo le ime predstavnika jugoslovanske vlade, njenega podpredsednika Miroljuba Labusa, ki ga režim v Podgorici sprejema samo kot predstavnika DOS. 
Koštunica in njegovi vztrajajo, da se mora pogajanj z Milom Đukanovićem, Filipom Vujanovićem in Zoranom Đinđićem udeležiti kot predstavnik zvezne administracije. 
Tako se v politiki spet ponavljajo zgodbe, kakršnim smo priča od začetka srbsko-črnogorskega spora za ohranitev ZRJ ali proti njej.

Najslavnejši nemški homoseksualec Klaus Wowereit je spektakularno razkril svojo spolno usmerjenost nekaj ur prej, preden je njegovo skrivnost objavil časopis. 
Berlinski začasni župan Wowereit, ki je kandidat na nedeljskih volitvah, pa si želi, da bi ljudem ostal v spominu zaradi česa drugega: po tem, da bo rešil največje nemško mesto bankrota. 
Oseminštiridesetletni Wowereit je bil neznan politik v mestnem parlamentu, potem pa je čez noč postal slavna osebnost. 
»Homoseksualec sem, in to je dobro,« je izjavil svoji socialdemokratski stranki (SPD). 
Drugi del pripombe je odmeval v tisočerih ponovitvah: v medijih, raznih oddajah, komedijah in postal nekakšna kultni izrek. 
Wowereit je teden dni zatem postal začasni župan, ker je zaradi finančnega škandala po šestnajstih letih razpadla vladajoča koalicija SPD-CSU in je župan Eberhard Diepgen odstopil. 
Wowereit svoje spolne usmerjenosti ne omenja več, svojega partnerja pa je obvaroval pred javnostjo. 
Za Reuters je izjavil, da ima namen rešiti Berlin pred bankrotom in davčno zmedo, predvsem pa velikanskega dolga. 
Poleg tega bi rad obnovil moč SPD v Berlinu in napoveduje koalicijo med svojo stranko in Zelenimi. 
Nasprotniki pa mu očitajo lepe besede brez konkretnega predloga, kako bo izpolnil obljube. 
»Njegov politični program je enako prazen kakor mestna blagajna,« je zapisal konservativni Frankfurter Allgemeine Zeitung . 
Tednik Focus pa mu je očital, da v štirih mesecih, odkar je berlinski župan, ni naredil še ničesar. 
Reuters

Claudie Haigneré je edina ženska med 16-člansko posadko astronavtov. 
Hkrati je prva Nerusinja, ki bo sedela poleg glavnega inženirja poleta na odpravi, imenovani Andromeda in namenjeni na ISS. 
Vesoljske izkušnje in izkušnje z ruskimi kolegi je začela nabirati že leta 1996. 
Z Mirom je bila v vesolju že enkrat: šestnajst dni. 
Sledila sta dva desetdnevna poleta, od tega osem dni na ISS. 
Ti poleti so potrebni za zamenjavanje transportnih kapsul Sojuza, pa tudi za znanstvene raziskave.

