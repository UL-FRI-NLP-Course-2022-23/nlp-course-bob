Sklad OZN za pomoč otrokom (Unicef) je posvaril, da bi vojna v Iraku lahko imela katastrofalne posledice za otroke; zaloge, pripravljene pred vojno, da zadostujejo le za štiri tedne. 
Irak je v soboto zavrnil program OZN »nafta za hrano«, od katerega je odvisnih okoli 60 odstotkov prebivalstva.

ZDA in njihovi zavezniki so v Iraku izbrali enako taktiko kakor Rusi v Čečeniji, ugotavljajo ruski časniki. 
Tednik Izvestija ugotavlja, da je operacija, ki so jo v nedeljo proti »iraškim saboterjem« v okolici Basre na jugu Iraka izvedle posebne britanske vojaške enote, »pravzaprav natančna kopija prečesavanj, ki jih v Čečeniji izvaja ruska vojska«.

Po drugih poročilih je Sadam Husein že mrtev in torej v resnici nihče ni kriv. 
Odgovorna pa je voznica avtomobila, ki se ni ustavila pred topom.

Od našega dopisnika

Merjenje moči med institucijama, ki odločata o proračunu skupnosti, se nadaljuje, a podpis pristopne pogodbe (16. aprila v Atenah) ni dvomljiv. 
Nesoglasje glede priloge, ki vsebuje določila o financiranju novink v obdobju 2004-2006, utegne v najslabšem primeru postaviti vprašaj pod dogovor o večletnih finančnih perspektivah Unije.

Ljubljana - Paul Verhoef iz direktorata za informacijsko družbo evropske komisije, odgovoren za mednarodno sodelovanje, po obisku v Sloveniji ni presenečen nad razmerami v telekomunikacijah. 
Pravi, da se mu na turneji po državah, ki bodo maja prihodnje leto pristopile k EU »zgodbe« ponavljajo, da pa je v Sloveniji vendarle nekaj narobe.

Verhoef je za izvedenca Evropske komisije tudi nenavadno neposreden. 
Odkrito pravi, da sta v Sloveniji najverjetneje dve težavi, ki zavirata razvoj trga, konkurence, napredka; pomanjkanje politične volje in nezadovoljivo delo Agencije za telekomunikacije, radiodifuzijo in pošto. 
Zakaj je tako, pravi, da še ne ve, »dejstvo pa je, da je Slovenija pred leti imela politično voljo, naredila prave korake pri razvoju telekomunikacijskega trga, zdaj pa je zastala in drugi so vas dohiteli«, pravi Verhoef.

Marijan Kolarič se je rodil pred 76 leti v Ljubljani očetu Rudolfu, univerzitetnemu profesorju in znanemu slovenskemu jezikoslovcu. 
V Ljubljani se je tudi šolal in diplomiral na fakulteti za gradbeništvo. 
Konec petdesetih let prejšnjega stoletja je postal prvi direktor Zavoda za ureditev Stare Ljubljane. 
Osnovna naloga te ustanove je bila revitalizacija Stare Ljubljane, s čimer se je že takrat ukvarjal arhitekt prof. Boris Kobe in snoval prenovo posameznih objektov. 
Ko je Marijan Kolarič prevzel to nalogo, se je najprej posvetil kadrovski strukturi v ustanovi. 
K delu je pritegnil znanega arhitekta Cirila Tavčarja, neprestano pa je tudi navezoval stike z zunanjimi strokovnimi sodelavci, da so mu pomagali izvajati program ustanove. 
Pod njegovim vodstvom se je zavod na podlagi takrat znanih in modernih načel lotil sistematične in metodološke prenove starega mestnega jedra, njegovega oživljanja in povezovanja s preostalim delom mesta.

Znanci in kolegi se bodo strinjali, če dodam, da je Kolarič vedno znal s svojim značilnim vedrim načinom medsebojnega komuniciranja odkrivati elemente, ki so njegovi okolici ponujali pozitivna razpoloženja in tako potrebni optimizem.

Sestanek med Ropom in Butom ni potreben?

Krvodajalske akcije RKS v aprilu

- Rdeči križ Slovenije (RKS) organizira aprila krvodajalske akcije v naslednjih krajih: Fram (osnovna šola) 2., Sežana (gasilski dom) 3. in 4., Sv. Jurij v Slovenskih goricah (OŠ) in Laško (pivovarna) 4., Ivančna Gorica (kulturni dom) 8., Tinje (dom krajanov) 9., Ilirska Bistrica 10., Sladki Vrh (OŠ) 11., Ljubljana 11. in 14., Šentjur (kmetijska šola) 15., Kamnik 15., 16. in 17., Voličina (OŠ) in Rogaška Slatina (kulturni dom) 17., Zreče in Žalec 18., Ljubljana 22., Ruše (gimnazija) 23., Velenje 23., 24. in 25., Šmartno ob Paki 24., Zg. Velka (krajevna hiši) 25., Selnica ob Dravi (OŠ) 28., Sevnica (OŠ) 28. in 29., Lovrenc na Pohorju (OŠ) in Logatec 30. aprila, so sporočili iz informativne službe RKS.

Kempinski in Flattinger za prenovo hotela obljubila kar 57 milijonov evrov - Bančnega poroštva menda nista priložila

Pred sobotno skupščino nove družbe Jek

Kopač in Jurčić se strinjata, da Hrvaška dobi polovico elektrike že prihodnji teden

S 1. aprilom, ki je bil izbran kot datum vrnitve Hrvaške v upravljanje Jeka, se v Krškem ni še nič spremenilo. 
Počakati bo torej treba na prvo skupščino nove družbe, ki je sklicana za soboto. 
Kot pravi Branko Ogorevc, prokurist Eles Gena, lastnika slovenske polovice nuklearke, Jek pripravlja zaključni račun za prve tri mesece letošnjega leta, kajti po 1. aprilu bosta lastnika vodila drugačno bilanco njenega poslovanja. 
»Tečejo usklajevanja o imenovanju organov nove družbe, pred sobotno skupščino pa bomo verjetno sestavili tudi že seznam arbitrov, ki bodo odločali v morebitnih sporih med slovenskim in hrvaškim partnerjem.« 
Kdaj bo lahko Hrvaška prevzemala polovico elektrike, ki ji po sporazumu pripada, bo po Ogorevčevem mnenju odvisno od komercialnih in tehničnih možnosti Holdinga slovenske elektrarne, da v skladu s pogodbo o prodaji elektrike iz Jeka zagotovi nadomesten vir svojim odjemalcem. 
Ogorevc pričakuje, da se bo to zgodilo še ta mesec.

Kako bi morala delovati Agencija po vašem mnenju?

Naj odgovorim posredno: med vsemi telekomunikacijskimi operaterji je preveč nezadovoljstva z delom Agencije. 
Ne trdim, da je za vse težave kriva Agencija, a kolikor vem, imate zakon o telekomunikacijah, že dve leti liberaliziran trg, ministrstvo, torej ...

Konkurenčnost, možnost izbire, nizke cene, prave storitve.

Luka Dekleva Humar

- Prvi dan sklepanja varčevalnih pogodb je v dopoldanskem času (banke so Stanovanjskemu skladu RS poslale podatke ob 14. uri) pošla že več kot polovica varčevalnih pogodb. 
Natančno: skupno je bilo porabljenih 12.810 petletnih in 1299 desetletnih lotov. 
Dve banki, SKB in Koroška banka, sta že ostali brez njih. 
Vrst, kakršne so se pred poslopji bank vile v prvih letih sheme, seveda ni bilo opaziti, niti jih ni nihče pričakoval. 
Sklepanje pogodb je bilo tekoče, smo izvedeli na skladu, kar kaže, da so banke vsako leto bolje pripravljene in dobro organizirane. 
Največja, NLB, od koder je tudi naša fotografija, je že oddala okoli 60 odstotkov lotov (6430 petletnih in 560 desetletnih), druga po obsegu dodeljenih lotov, Abanka Vipa, je v dopoldanskem času sklenila približno četrtino pogodb, več kot polovico lotov je porabila Banka Koper, najskromnejše pa je bilo povpraševanje v NKBM. 
Ta banka je imela 3300 lotov, porabila pa je le 650 petletnih in 70 desetletnih. 
Po poročanju STA naj bi bila za to med drugim kriva tudi država, ki da je preskopo oglaševala nacionalno stanovanjsko varčevanje. 
Prva je vse lote porabila banka SKB, vendar je treba poudariti, da je letos na lastno željo pridobila bistveno manjšo količino lotov kot lansko leto (1300, lani pa 3600). 
Kot je povedala pomočnica direktorja SSRS Nevenka Fajdiga, so na skladu zadovoljni s povpraševanjem po lotih. 
»Stremeti pa je treba za enim samim ciljem: varčevalna shema bi morala postati normalna ponudba, ki je na voljo nepretrgoma, brez panike in čakalnih vrst.«

V še veljavnem pravilniku ministrstva za zdravje je namreč določeno, da je del nagrade za uspešnost direktorjem javnih zavodov (10 odstotkov od največ 50 odstotkov plače) mogoče izplačati le, če od 50 do 70 odstotkov prihodkov zavoda v predhodnem letu izvira s trga. 
Čeprav je IVZ leta 2001, ki je bilo pod drobnogledom računskega sodišča, na trgu zaslužil le 18 odstotkov prihodkov, drugo pa je izviralo iz javnih sredstev, je zavod (s potrditvijo vlade) v letu 2002 nekdanji direktorici Metki Macarol Hiti vsak mesec neupravičeno izplačeval najvišjo možno nagrado. 
Previsoko stimulacijo je, kot kaže, prejemala do junija 2002, torej celo po koncu svojega mandata, nasledil pa jo je tudi direktor Marušič.

Iskanje pravnega zadoščenja

Po ocenah Judovske skupnosti Slovenije je pred letom 1941 na slovenskem območju živelo prek 4500 Judov, po vojni pa se jih je večina preselila v tujino, največ v Izrael. 
Danes Judovska skupnost v Sloveniji šteje približno 130 članov. 
Po njihovem je v Sloveniji od 500 do 1000 Judov, ki pa se neradi opredeljujejo kot Judje, saj imajo spomin na holokavst še vedno v živem spominu. 
Kljub temu v skupnosti ugotavljajo, da se od leta 1991 vztrajno veča število Judov, ki se ponovno jasno opredeljujejo kot Judje.

Na univerzi v Mariboru je največji presežek prijav na programu medijske komunikacije fakultete za elektrotehniko, računalništvo in informatiko (110 prijav za 40 mest), na drugem mestu je visokošolski program organizacija in management na fakulteti za organizacijske vede v Kranju (190 mest, 511 prijav), tretji je program zdravstvena nega visoke zdravstvene šole (120 mest, 320 prijav). 
Najmanj prijav v okviru rednega študija mariborske univerze pa imajo univerzitetni program tekstilstvo fakultete za strojništvo (4 prijave za 50 mest) ter fizika - enopredmetni in dvopredmetni program na pedagoški fakulteti (oba po 30 mest in po 3 prijave).

Prav zato, ker je težko poiskati stanovanje in žrtvi nasilja omogočiti varnost, so si v nevladnih organizacijah začeli prizadevati za posebno hišo, v kateri bi bile mlade ženske, ki še niso mame in zato teže pridejo v materinski dom in niso več najstnice in zato ne sodijo v delokrog centrov za socialno delo. 
V zavodu Emma, kjer svetujejo mladostnikom in odraslim v stiski, so pripravili raziskavo, da bi odkrili možnosti in potrebe za odprtje centra za pomoč in namestitev mladih trpinčenih žensk. 
Po odgovorih predstavnikov CSD in nevladnih organizacij so ugotovili, da je največji problem prezasedenost ustanov. 
Sledita njihova neenakomerna razporejenost po Sloveniji in pomanjkanje tistih, ki bi bili na voljo specifičnim skupinam, na primer ženskam, ki so okužene z virusom HIV, ali odvisnicam.

Tako bo toliko časa, dokler se ne bodo vsi deli družbe zavedli, da je nasilje nad ženskami nesprejemljivo.

Sonja Merljak

- Glavni odbor (GO) Rdečega križa Slovenije (RKS) je včeraj na zadnji seji pred četrtkovo generalno skupščino razpravljal predvsem o povezavi med kandidatom za generalnega sekretarja Srečkom Zajcem in Srečom Kirnom. 
Nekateri člani glavnega odbora naj bi namreč vedeli za nekdanje podjetniško sodelovanje med Zajcem in Kirnom, ki je bil zaradi domnevno spornih posojil eden glavnih protagonistov lanske afere Rdeči križ. 
Predsednik RKS Janko Predan je uvodoma dejal, da je užaljen in razočaran, ker člani GO, ki so za to povezavo vedeli, tega niso razkrili pred glasovanjem o kandidatu za generalnega sekretarja. 
Zajc je po njegovih besedah kljub vsemu »legalen in legitimen« kandidat za generalnega sekretarja, ki ga mora potrditi še četrtkova skupščina, vendar pa je Predan prepričan, da bi člani GO pred glasovanjem morali biti seznanjeni z omenjenimi povezavami. 
Predan je člane GO seznanil še z anonimno grožnjo, ki jo je prejel in v kateri neznanci grozijo tudi sedanji generalni sekretarki Tatji Kostnapfel Rihtar. 
Prepričan je, da za pismom stoji skupina, ki poskuša »destabilizirati Rdeči križ« pred volitvami. 
Predsednik RKS meni, da je organizacija v slabšem stanju kot pred letom dni, ko jo je novo vodstvo po aferi poskušalo znova postaviti na noge. 
V dveurni razpravi so trije člani GO priznali, da so vedeli za Zajčevo povezavo s Kirnom in so ga o njej tudi vprašali, vendar ne na seji glavnega odbora, ampak zasebno. 
Kljub temu se jim je zdel primeren kandidat za generalnega sekretarja. 
Generalna skupščina RKS bo v četrtek izvolila novo vodstvo - predsednika, podpredsednika, člane glavnega in nadzornega odbora, častnega razsodišča ter statutarne komisije RKS. 
Za predsednika RKS kandidirajo nadzorni zdravnik svetovalec Zavoda za zdravstveno zavarovanje Slovenije in nekdanji direktor jeseniške bolnišnice Janez Remškar, poslanec NSi Janez Drobnič in dosedanji predsednik RKS Janko Predan. 
Na fotografiji - z leve: Tatja Kostnapfel Rihtar in Janko Predan.

UDK:

Zadeva verjetno ne bo končana niti po koncu izrednih razmer in sojenju zločincem pred posebnimi sodišči. 
Potrebna bo temeljita parlamentarna preiskava, ki naj bi se na predlog podpredsednika srbske vlade Nebojše Čovića dokopala do odgovora, kaj je bilo narobe in predvsem zakaj je bilo toliko stvari narobe po 5. oktobru 2000. 
V tem se namreč skriva pravi vzrok tragične smrti srbskega premiera Zorana Đinđića.

Peter Potočnik

V sedanji sestavi državnega zbora so poslanke zasedle 12 od 90 poslanskih mest. 
Kljub temu da je le ena poslanka v parlamentu že tretji mandat, pa nimamo opraviti z novinkami oziroma z neuveljavljenimi ženskami v politiki. 
Samo med poslankami LDS je ena nekdanja državna sekretarka (in hkrati podpredsednica stranke), ena je že tretji mandat županja, ena pa je zdaj podpredsednica državnega zbora. 
A vendar je njihova moč (tudi zato, ker jih je malo) v primerjavi z močjo njihovih poslanskih kolegov, kot kaže, premajhna, da bi uspele.

Če bodo Slovenijo v evropskem parlamentu zastopali samo moški, bo njena delegacija bolj kakor na razvito in demokratično državo spominjala na delegacijo antičnih patriarhov. 
Predreferendumski slogan »Doma v Evropi« bi bil potem bistveno spremenjen, saj bi obveljalo, da so v Evropi »doma le moški«.

O končnem ugledu reformista Schröderja pa bodo seveda odločale umazane podrobnosti. 
Najnovejši govor je bil v osrednjih točkah nedoločen, čeprav je vseboval tudi vrsto natančnih pojasnil; verjetno tudi zato, ker bodo najpomembnejši boji za podrobnosti potekali v parlamentu med sprejemanjem ustrezne zakonodaje. 
Nemška politična pomlad bo zato nadvse živahna in marsikje se bo kancler laže naslonil na opozicijo kot na svoje vrste. 
Toda v gospodarskem ministru Wolfgangu Clementu in profesorju Bertu Rürupu, ki mu bo junija predstavil še vrsto drugih reformnih predlogov, ima Gerhard Schröder močna pomočnika. 
Mnogi upajo, da se zavedata, da so najnovejši predlogi samo prvi korak k reformiranju države.

Nemčija je postala prva evropska in tretja svetovna gospodarska velesila v času, ko so bile socialne obremenitve zaposlenih za polovico nižje od sedanjih in ko so bili davki za tretjino manjši. 
In če kanclerju Schröderju še ni vse jasno, se lahko spomni usode svojega krščanskodemokratskega predhodnika. 
Helmut Kohl je padel pri 4,8 milijona brezposelnih. 
Gerhard Schröder mu je nevarno blizu.

Barbara Kramžar

Na Ptuju opozarjajo, da zdaj ni pravi čas za ustanavljanje pokrajin, pa še brez strokovnih podlag in zagotovoljenih prihodkov - Proučevanje koncepta slovenske regije

Postavljanje administrativnih in upravnih regij ima tačas trhle temelje in nanje ne moremo staviti stolpnic, ki naj bi stale tudi po vstopanju v EU. 
Že zdaj se je pokazalo, da so razvojni programi statističnih regij imeli nekaj samosvojih izhodišč, ki jih evropske razvojne prioritete ne priznavajo in zaradi česar prav zdaj na vrat na nos spreminjamo in dopolnjujemo tiste razvojne dele, ki bi lahko dobili kaj denarja iz evropskih strukturnih in razvojnih skladov. 
Torej nismo kos niti prvi zgodbi, pravi Čelan, kaj šele da bi bili drugi, ki jo pravkar piše Evropa s pripravljanjem svojega razvojnega programa med letoma 2007 in 2013. 
Dotlej pa imamo veliko drugih in pomembnejših nalog, da ne bi prihajali v EU z anarhijo pri financiranju občin, skladnem regionalnem razvoju, oblikovanju pokrajin in še marsikje drugje.

Za ribolovne okoliše družine s sedežem v Tolminu je tudi značilno, da je v njih dovoljen samo športni ribolov brez uporabe trnkov z zalustmi. 
Dovoljen je zgolj ribolov s trnki brez zalusti, kar pomeni, da lahko ribič ujeto ribo nepoškodovano spusti nazaj v vodo. 
Zvesti izročilu športnega ribolova so ribiči letos povečali velikost rib, ki jih je dovoljeno potegniti na suho. 
Pri soških postrvih je ta zdaj 50 centimetrov, pri soških lipanih pa 40. 
Manjše postrvi (40 centimetrov) je dovoljeno s seboj odnesti le, če so ulovljene v Bači med Koritnico in Knežo ter v Nadiži in Beli, manjše lipane (30 centimetrov) pa le v Nadiži in v Beli.

Velika novost je tudi razglasitev Tolminke, Bače in Trebuščice za elitne reke, za katere je ribolovna dovolilnica dražja (17 tisoč tolarjev na dan) in iz katerih ni dovoljeno odnesti soške postrvi in lipana. 
Ribič, ki se odloči za ribolov v elitnem okolišu, te ribe lahko ujame, jih recimo fotografira in jih takoj zatem nepoškodovane spusti v prostost. 
Tolminska ribiška družina ima tako zdaj dva revirja. 
Drugi, manj varovan in cenejši (13 tisoč tolarjev za dan ribolova), obsega Sočo, Idrijco, Nadižo, Učjo in Belo.

Primož Škerl

Na zadnji seji novogoriškega mestnega sveta so nekateri očitno presenetili večino navzočih. 
Miloš Lozič (Lista za varno in zdravo okolje) je v imenu Mavrice, gibanja za preporod, predlagal svetnikom v sprejem deklaracijo, ki sta jo podpisala Aljoša Humar, predsednik Mavrice, in dr. Robert Golob, svetnik, izvoljen na njeni listi (ki ga v času predstavitve deklaracije na seji mestnega sveta ni bilo). 
Predstavnika Mavrice sta v deklaraciji napisala: »Mestni svet mestne občine Nova Gorica se zavzema za politiko miru, svobode in nenasilja in je prepričan, da se morajo svetovni problemi reševati v okviru OZN. 
Vojna kot politični ali ekonomski instrument je v nasprotju z vsemi vrednotami civiliziranega in demokratičnega sveta. 
Svetniki menimo, da pravična vojna ne obstaja in da je tako imenovana preventivna vojna mednaroni zločin. 
Zato mestni svet obsoja vojaški napad ZDA in Velike Britanije na Irak ter meni, da napad pomeni grobo kršenje mednarodnega prava in resno nevarnost za učinkovitost mednarodnih odnosov in diplomacije.« 
Če ste med tistimi, ki jim pravijo, da so Don Kihoti, bojevniki za boljši in lepši svet in večni idealisti, ste gotovo prepričani, da z novogoriško deklaracijo ni bilo nič narobe. 
Motite se, hudo se motite. 
Nekaj je bilo močno narobe. 
Deklaracija je obsojala. 
In zato je bila obsojena ter poslana na smetišče zgodovine - novogoriške, seveda.

Kot je povedal njen novi najemnik Jože Kopač iz Domžal (od lastnice jo je dobil v petletni najem), bo uradna otvoritev čez nekaj dni. 
Razen ob sredah bo odprta vse dni v tednu, in sicer od 10. do 22. ure. 
V manjši sobi bo lahko sprejela 30 gostov, v večji dvorani, ki bo namenjena tudi raznim sprejemom in zaključenim družbam, pa 70. 
Okoli gostilne bo na velikem vrtu še več klopi, kjer bodo lahko postregli 300 obiskovalcem.

Kaluža je opozoril, da je zato še vedno preveč enostranskih potez odgovornih vodstev družb, ki zaposlenim nalagajo nove obveznosti in od danes na jutri spreminjajo organizacijo dela ter tako kršijo njihove pravice. 
Najslabše razmere so v tekstilni industriji, gradbeništvu, lesni industriji in v gostinstvu, v zadnjem obdobju pa tudi v kmetijstvu in živilsko predelovalni industriji. 
V modi so prisilne poravnave, za katere so vodstva družb praviloma odločijo prepozno, programe finančne in kadrovske sanacije pa pišejo na pamet, kar ima za posledico uvedbo stečajev. 
Na Celjskem je tudi veliko namernih kršitev zakonodaje.

Kakor je rekel Anton Kovše, zadnje leto predsedujoči svetu koroške regije in podvelški župan, se bodo občine morale dogovoriti tudi o sortirnici odpadkov. 
Od komunalnih podjetij bo odvisno, ali bo katero izmed njih prevzelo to delo, ali ga bodo zaupali drugim. 
Po Kovšetovem mnenju bi za Korošce bila ustrezna tudi sortirnica v Mariboru, nekatere koroške občine pa se tega bojijo zaradi visokih stroškov. 
Če bi sortirnico odpadkov imeli doma, je rekla Karmen Sonjak, bi občine lahko same določale ceno tega dela.

Podrobnejše raziskave so spodbudile najdbe celih in delno ohranjenih ikon in ogroženost najdišča zaradi divjih izkopavanj. 
Doslej so raziskali območje, veliko 1500 kvadratnih metrov. 
Naleteli so na sledove poselitev iz različnih dob, od pozne bronaste, do železne dobe in klasične grške dobe. 
Predvsem pozno rimsko in zgodnje bizantinsko obdobje z arhitekturnimi ostanki in drobnimi najdbami dajeta najdišču poseben pomen. 
Muzej Makedonije se je izkopavanj sistematično lotil leta 1985 in že pri prvih najdbah so naleteli na številne ostanke zavrženih glinenih ikon. 
Reliefi oziroma ikone so bili izdelani v delavnici mesta Viničko Kale, kar so potrdili z analizami najdišč gline v bližini. 
Morale so biti pritrjene na sakralnem objektu, saj se nekaterih še drži malta. 
Doslej so odkrili 50 povsem ohranjenih ikon in več sto delno ohranjenih. 
Prikazujejo več kakor 15 različnih motivov, večinoma podobe iz stare zaveze, ilustrirane psalme, kristološke motive in krščanske svetnike, odlikujejo pa se po visokem reliefu in vplivu Orienta. 
Kakor o njih piše Lazarjeva, so ikone opremljene z latinskimi napisi z jasnimi teološkimi sporočili, govorijo pa o zmagi nad zlom in smrtjo ter zmagoslavjem nad vsemi sovražniki vere.

Predstavitev osnutka na seji občinskega sveta (OS) pa je spremljala burna razprava. 
Kar nekaj svetnikov je namreč nasprotovalo predvideni razširitvi pokopališča proti osnovni šoli in stanovanjskemu naselju. 
Vodja projekta Leon Belušič jim je odgovoril, da je pokopališče kulturni objekt, ki sodi v vsako mestno strukturo in ga je tako treba sprejeti.

Ljubljana - Komisija za priznanja mestnega sveta je prejela 39 pobud (lani 33) za dobitnike letošnjih najvišjih občinskih priznanj. 
Te dni bo pripravila dokončen seznam, mestni svet pa bo o njih odločal na izredni seji, ki bo najbrž 14. aprila. 
Dobitnikom jih bodo izročili ob ljubljanskem prazniku, 9. maju - dnevu miru.

Litijski svet proti vojni v Iraku

Litija - Svetniki občine Litija so na nedavni seji sprejeli protivojno izjavo, s katero obsojajo vojno v Iraku, ki je bila začeta brez dokazov, da ta država ima orožje za množično uničevanje, in brez soglasja varnostnega sveta Združenih narodov. 
Protest bodo poslali slovenski vladi in ameriškemu veleposlaništvu v Ljubljani.

Celje - V središču mesta je Mladinska knjiga Trgovina (MKT) že prejšnji teden odprla prenovljeno in razširjeno knjigarno in papirnico, največjo v vsej celjski regiji, slovesno pa jo bodo predali v uporabo v četrtek. 
Priljubljena mesta knjigarna ima 400 kvadratnih metrov površin, v njej od nedavnega deluje tudi Svet knjige, ki je imel doslej prostore v Linhartovi ulici. 
Celjska knjigarna je med trgovinami MKT druga v Sloveniji, večji je samo ljubljanski Konzorcij. 
V njej povečujejo tudi prodajno ponudbo; ob večjem izboru strokovne literature in leposlovja bodo posebno mesto namenili učbenikom, poseben del pa je namenjen papirnici s tiskovinami in šolskimi potrebščinami. 
S posebnimi ponudbami in občasnim dogajanjem v knjigarni in pred njo naj bi pripomogla tudi k živahnejšem utripu v mestnem jedru. 
P. B.

Zaradi omenjenega velikega občinskega vlaganja bodo letos za asfaltiranje cest namenili le sedem milijonov tolarjev, medtem ko so jih lani 20, kolikor jih bodo tudi prihodnje leto. 
Med letošnjimi naložbami so tudi ureditev Jezerske ulice (3 milijoni), Partizanske ulice (10 milijonov), gradnja mostu v Spodnjem Selu (15 milijonov), uredili bodo nekaj cest in zgradili nekaj pločnikov. 
Deset milijonov tolarjev je rezerviranih za nadaljevanje prenove Stare šole oziroma tako imenovane Žirovske pristave, v kateri je muzej, od tega je država prispevala tri milijone tolarjev.

Na kratko

P. Š.

Otroci bodo nesli medvedke na pregled

Velenje

V Izoli spremenjen prometni režim

B. Š.

V osnutek letošnjega mestnega proračuna so dali novo postavko Prilagoditev prostorov za devetletko, in namenili 450 milijonov tolarjev za ureditev prostorskih razmer za prvo triado devetletke. 
Trobčeva upa, da se bosta waldorfska šola in gimnazija pravočasno preselili iz OŠDanile Kumar in OŠMilana Šuštaršiča v stavbo nekdanje ljudske kuhinje na Streliški, da bo še dovolj časa za prilagoditev prostorov.

Ljutomerski Servis vozil, ki ga je lani prevzelo soboško podjetje ICL in takrat vložilo v gradnjo ljutomerske steze za tehnične preglede 300 milijonov tolarjev, bo tako še bolje izkoristil koncesijo za opravljanje tehničnih pregledov, ki mu jo je podelila država.

Mariborski telegraf

Maribor - V letošnjem mestnem proračunu je za šport predvidenih približno 859 milijonov tolarjev. 
Večina denarja je namenjena za vzdrževanje in obnovo športnih objektov, gradnjo novih ter za izvajanje več športnih programov v Mariboru.

Lado Stružnik

Soboške pevke in pevci so 14-krat peli na pevskem taboru v Šentvidu. 
Zelo radi se spominjajo tudi gostovanja pri prekmurskih izseljencih v Betlehemu in New Yorku. 
Zbor je doslej izdal dve kaseti in eno zgoščeno. 
Letos pripravljajo izdajo še druge zgoščenke. 
Zbor si najbolj želi, da bi dobil večje prostore za pevske vaje. 
Zdajšnji podstrešni prostori na Trgu zmage so za delo zbora premajhni in neustrezni.

Služba za gospodarjenje z odpadki še vedno nema

Minoritski samostan ves čas ponuja svoje odlične prostore, v katere postavijo tiste domače dobrote, ki so si pred strokovnimi ocenjevalci zaslužile medaljo kakršnekoli barve. 
Strokovne komisije so doslej opravile že veliko dela, prav danes pa ocenjujejo še zadnji dve veliki skupini dobrot, mlečne in krušne izdelke.

Razstavo bo tudi letos obogatila vrsta spremljajočih prireditev. 
V soboto pripravljajo strokovni posvet o turizmu na podeželju kot posebni priložnosti za mlade, v nedeljo ob enajstih bodo razglasili rezultate ocenjevanj in podelili medalje in kipce kakovosti, vse dneve pa so začinili še s strokovnimi prikazi posameznih kmečkih pomagal in strojev, za nameček pa še s kulturnimi programi mnogih folklornih skupin, pevcev in godbenikov.

Že v lanskem letu je Ino skupaj s strokovnjaki iz mariborske univerze razvil 18-vrstno sejalnico, ki bo prihodnji teden prepeljana v Rusijo. 
»Niti nas niti naših kooperantov kriza ne bo bistveno prizadela, če bomo izkoristili vsaj nekaj možnosti, ki se nam odpirajo na tem velikem trgu. 
Žal pa so posli z ruskimi partnerji precej tvegani, zato nam s svojimi izkušnjami pri njihovem zavarovanju pomagajo na tem trgu že uveljavljena slovenska izvozna podjetja - predvsem novomeška Krka.«

Začel se je čas čistilnih akcij

Za ta konec tedna pa so v izolski občini pripravili veliko akcijo v okviru vseslovenske akcije čiščenja okolja, ki jo podpirata Turistična zveza Slovenije in ministrstvo za okolje, prostor in energijo. 
K akciji so povabili šole, občane, krajevne skupnosti, planince, potapljače ..., sodelovala pa bosta tudi dva ministra - za kulturo in za okolje.

Ljubljana - Več bralcev nam je povedalo, da so nezadovoljni, ker v njihove zgradbe vsako leto prihajajo pregledovat dimnik. 
Kot pravijo, se v dimnikih, ki jih ne uporabljajo, saj so priključeni na daljinsko ogrevanje, v enem letu že ne more nabrati toliko nesnage, da bi bila pregled ali celo čiščenje, za kar je seveda treba plačati, sploh potrebna. 
Po njihovem bi povsem zadostovalo, če bi brezhibnost dimnikov ugotavljali na vsakih pet let.

Pod kolesi lastnega stroja ...

Prejšnji teden je bil isti minister - tokrat na povabilo vsega občinskega sveta, ne le LDS - spet v Trbovljah. 
Na izredni seji, ki pa je bila v resnici le kaprica občinskih eldeesovcev brez najmanjšega občutka za politiko, zato pa s toliko večjim za politikantstvo, naj bi rekel kakšno na temo trboveljske elektrarne. 
Toliko, da bodo Trbovci vedeli, kako in kaj, in da si bo njihov župan Bogdan zapomnil, kdaj je nazadnje »rovaril« proti čistilni napravi. 
Ampak županu na tokratni seji ni bilo treba ničesar več reči. 
»Svojim«, se pravi trbovskim eldeesovcem, je vse povedal kar »njihov«, eldeesov minister. 
Da naredijo premalo elektrike za tisto, kar imajo, da čistilne naprave ne potrebujejo zaradi energetskih potreb, ampak zaradi sanacije okolja, da lahko razmišljajo tudi o neizgradnji čistilne, da se lahko z dobičkom hvalijo le zaradi izjemnih odpustkov, v prevodu subvencij, da sicer razmišljajo o prihodnosti, a prepočasi, da, skratka, sploh niso prava elektrarna, ampak čisto navadna sežigalnica trboveljskega premoga. 
In ko je minister dobesedno povozil »svoje«, je župan Bogdan svetnike iz LDS z vidnim zadovoljstvom vprašal - kajti taka je procedura - ali bi morda želeli gosta še kaj vprašati. 
Ker je nastopila smrtna tišina, je lahko ugotovil le, da je seja končana, k ministru pa je priskakljala novinarka iz redakcije Hvalnice. 
Tokratna tema ni bil kriminal; tokrat je želela izjavo o odpravninah za trbovske knape, ki naj bi jim po enem zakonu pripadale, po drugem, in to prav na predlog ministra Kopača, pa naj bi jim ne. 
Zdaj minister ni le hudo pogledal iznad naočnikov tako kot decembra, ampak je novinarsko zoprnico tudi obdolžil, da vedno na kaj namiguje. 
In da to ni fer. 
Nato je minister vseeno dal izjavo, »namiguši« pa ne ostaja drugega, kakor da ministrovim, eeeh, trbovskim eldeesovcem, zaupno namigne, da jih nikoli ni razumela bolje kot v teh dneh. 
Res je grozno, če te povozi lasten - stroj.

Britanski premier Tony Blair je v Washingtonu poskušal prepričati Bushevo administracijo, naj povojno obnovo Iraka zaupa OZN, a mu ni uspelo. 
Ameriška vlada hoče ta projekt zaupati svoji vojski (in svojim podjetjem), Združenim narodom pa bi prepustila le razdeljevanje humanitarne pomoči. 
Blair je v ameriških očeh z neuspešnim prizadevanjem za sprejem resolucije varnostnega sveta, ki bi odobrila napad, izgubil nekaj prestiža. 
S prizadevanjem za obnovo Iraka pod pokroviteljstvom OZN pa se je britanski premier približal francoskemu stališču - in to je morda dobra novica za povsem razglašeno skupno zunanjo politiko EU.

Odgovornost za ohranitev mednarodnega miru in varnosti je zaupana varnostnemu svetu OZN, ki je zato njen najpomembnejši organ. 
Varnostni svet ima široka pooblastila, njegovi sklepi pa zavezujejo vse države članice OZN. 
Če drži teza, da bi bila za napad na Irak potrebna nova resolucija VS OZN, so Američani in Britanci varnostni svet in svetovno organizacijo z napadom na Irak prezrli. 
Ne bi bilo prvič, saj so v okviru Nata to naredili že leta 1999 s posegom v ZRJ.

Prelep spomladanski dan v hribih na vroči, povsem nepredvidljivi turško-iraški meji izgublja smisel. 
Noč je dan. 
Sonce izgine v morilskem dimu, vojna na čistem nebu zariše temačne slike. 
Začetek nečesa neskončnega je upanje, a slednjega, pravi prijatelj Sabahudin, ne morejo prinesti ne bombe ne Američani. 
Jezen je in razočaran, besen, obupan.

ČZdruženi narodi

v povojnem Iraku.C s

Od naše dopisnice

Vojaška opcija izpodrinila mirno pot

Prodajo so lani povečali na vseh šestih področjih skupine Sava, v kateri je sicer kar 21 aktivnih družb. 
Največji skok so dosegli v trgovini, kar gre na račun dveh novih centrov Obi, ki so ju lani odprli v Sloveniji in z njima povečali prodajne prihodke kar za štiri milijarde tolarjev. 
Sledita gumarstvo in kemija, ki sta lani prodajo povečali za 1,3 oziroma za eno milijardo tolarjev. 
Ta tri področja in zunanjetrgovinska mreža so lani ustvarila 88-odstotni delež vse prodaje Poslovne skupine Sava. 
V primerjavi z letom 2001 so prodajo lani najbolj povečali na področju trgovine in nepremičnin ter v matični družbi Sava, d. d., ki je prihodke povečala za četrtino.

V delniški družbi Helios se je lani pomembno spremenil seznam največjih lastnikov, saj je pooblaščena investicijska družba Zvon I, ki ga upravlja Krekova družba, prodala večino svojih delnic - imela jih je 25,4 odstotka, obdržala jih je 2,1 odstotka. 
Zdaj je največji Heliosov lastnik Nacionalna finančna družba za upravljanje, ki jo vodi Stane Valant. 
Ni še mogoče zvedeti, kolikšne delnice namerava delniška družba Helios letos izplačati svojim delničarjem, saj, kakor pojasnjuje predstavnica družbe Nataša Hajdinjak, bo nadzorni svet o predlogu uprave odločal čez en mesece, dotlej pa o tem ne želijo govoriti. 
Lani so delničarji dobili kosmatih tisoč tolarjev dividende na delnico - letos ne bi smelo biti slabše, saj Heliosova uprava poudarja, da je bilo poslovno leto 2002 uspešno. 
Matična družba Helios, ki ima sedež na Količevem pri Domžalah, je lani ustvarila 1,6 milijarde tolarjev čistega dobička. 
Knjigovodska vrednost njene delnice znaša 68.233 tolarjev, na borzi dosega vrednost blizu 100.000 tolarjev. 
Skupina Helios poroča o 26,3 milijarde tolarjev čistih prihodkov od prodaje v letu 2002, kar je za 4,8 milijarde tolarjev ali 22 odstotkov več kakor leta 2001. 
Uprava družbe Helios pojasnjuje, da je k tolikšni rasti pomembno pripomogla vključitev zagrebškega podjetja Chromos Boje i Lakovi, ki je k rasti čistih prihodkov prispevala 3,2 milijarde tolarjev. 
Družbe iz skupine Helios so lani dosegle 2 milijardi tolarjev čistega dobička, torej za 57 odstotkov večjega kakor leta 2001, kar po mnenju uprave zagotavlja »dobre pogoje in dolgoročno rast podjetja«. 
Po pričakovanjih Heliosove uprave, bodo podjetja iz skupine letos zvišala prodajo vsaj za 10 odstotkov, prihodke od prodaje realno za 8, dobiček v prihodkih za najmanj 6 odstotkov in produktivnost za 5 odstotkov - poslovni rezultati bodo nazadnje seveda pomembno odvisni od konjunkturnih gibanj na slovenskem in svetovnem trgu. 
Za Heliosove izdelke so še vedno najbolj pomembni vzhodnoevropski trgi in območje nekdanje Jugoslavije. 
Podjetjem iz skupine zagotavlja izvoz blizu 68 odstotkov čistih prihodkov iz prodaje.

Pospeševanje malega gospodarstva

Programi širjenja podjetniške kulture so namenjeni predvsem skupinam, ki so med podjetniki manj zastopane, na primer ženske, mladi, in področjem, ki so v gospodarstvu neizkoriščena. 
Sem sodi podjetniška prenova podeželja in razvoj lokalnih grozdov. 
V okviru programa podjetniške prenove podeželja je PCMG lani vzpostavil pet pilotnih inkubatorjev oziroma podeželskih razvojnih centrov, letos namerava ustanoviti še tri nove. 
»Njihov namen je zagotoviti infrastrukturo za dejavnosti, ki so za posameznika prevelika naložba,« je pojasnila Vanja Hazl, vodja področja razvoja podjetniške kulture. 
Pri razvoju lokalnih grozdov so lani usposobili 40 koordinatorjev in ugotovili 128 različnih povezav med mikro in malimi podjetji. 
Letos želijo te povezave okrepiti in jih spodbuditi k skupnim projektom.

Franc Pondar, graščak

Že dvaindvajseto leto se Franc Podnar vsak delovni dan vzpenja na Loški grad - prvih štirinajst let v vlogi grajskega služabnika - kustosa, zadnji osem pa kot graščak - direktor Loškega muzeja. 
Te dni se Podnarju izteče drugi mandat vodenja muzeja, kandidiral je tudi tretjič, izidi pa bodo znani prav te dni. 
Z njim smo se pogovarjali o novejši zgodovini gradu pa tudi o razvratu in dveh umorih na grajskem vrtu.

V šestdesetih letih je loški muzej prvi v Sloveniji na grajskem vrtu uredil muzej na prostem, skansen. 
Vanj so postavili Škoparjevo hišo, čebelnjak, kozolec ... 
- eksponate so prinesli iz Davče, Selške in Poljanske doline. 
Ko so ob 1000-letnici in tudi pozneje na grajskem vrtu organizirali izseljeniški piknik, je ta slabo vplival na kulturno dediščino, saj so jo uporabljali za skladišča, interne pogostitve, dovoz materiala. 
Morate vedeti, da se je na vrtu zbralo med 10 in 15 tisoč obiskovalci, ki so vse, kar je muzej vanj vlagal, praktično uničili. 
Piknike je odobrila občina oziroma odbor za izseljeniški piknik. 
Sledilo je več prireditev, ki so se prenesle na grad, med najbolj razvpitimi je bil tudi piknik delavcev Iskre, s 7000 obiskovalci. 
Prav veselice so ustvarjale podobo, ki se je v manjših oblikah razvijala tudi v prihodnje, saj se še danes dogajajo za grajski vrt neprimerne stvari - od pijančevanja do drogiranja.

Profesor dr. Janez Planina (1927-2003), prvi redni profesor za turistične predmete na Univerzi v Ljubljani, je svojo življenjsko pot končal 22. marca 2003 v starosti 76 let. 
Bil je eden izmed prve generacije profesorjev turizma ter sopotnik in sodelavec utemeljiteljev turističnih študij na evropskih univerzah, mentor več kot štiristo diplomantov in učitelj več kot dvanajst tisoč študentov na fakultetah v Sloveniji in v tujini. 
Prof. dr. Janez Planina je živel plodno življenje, s čutom dolžnosti do akademskega dela, neizmerno ljubeznijo do turizma ter potrpežljivostjo pedagoga, ki predano opravlja svoje poslanstvo.

Sodeloval je na številnih domačih in tujih kongresih in posvetovanjih, objavil je 30 samostojnih del ter okrog 40 razprav, referatov in strokovnih člankov ter več univerzitetnih učbenikov in gradiv. 
Upokojil se je v letu 1994, vendar je bil pedagoško in avtorsko aktiven vse do leta 2001. 
Za življenjsko delo na področju turizma je prejel častni znak svobode Republike Slovenije.

Dobro tretjino obiskovalcev slovenskih znamenitosti privlači podzemni svet - V Sloveniji je raziskanih več kot 7000 jam. 
Za turistični obisk je prirejenih 20. 
Statistični urad RS spremlja vsak mesec in objavlja vsake četrt leta obisk v Škocjanskih jamah, Postojnski jami, Otoški, Križni, Županovi, Črni in Pivki jami, v Jami pod Predjamskim gradom in Jami Pekel. 
Prelesti, ki so jih ustvarili voda, apnenec in čas, si je v devetih slovenskih turističnih jamah ogledalo lani 597.580 obiskovalcev, med njimi kar 84 odstotkov (503.327) tujih. 
Število domačih obiskovalcev je ostalo na ravni preteklega leta, tujih pa je bilo kar za 9,3 odstotka več kot leta 2001. 
Vse bolj obiskani so tudi v muzeje preurejeni rudniški rovi rudnika premoga v Velenju, živega srebra v Idriji ter svinca in cinka v Mežici. 
Vsi trije rudniški muzeji so gostili lani 71.810 obiskovalcev ali 14 odstotkov več kot predlani. 
Med obiskovalci so s 86-odstotnim deležem prevladovali državljani Slovenije (61.621 domačih obiskovalcev), v rudniške rove se jih je spustilo šest odstotkov več kot leto prej. 
Delež tujih obiskovalcev je bil resda samo 14-odstoten (10.189 obiskovalcev), a obisk se je v primerjavi z letom 2001 podvojil. 
V jame in rove slovenskega podzemlja se je tako lani uradno spustilo skupaj 669.390 obiskovalcev. 
D. Z.

Lani je muzej obiskalo 33.916 ljudi, s čimer se uvršča na deveto mesto po številu obiskovalcev slovenskih muzejev - Deset redno zaposlenih

Občina Škofja Loka že več kot desetletje obnavlja grad, pri čemer polovico sredstev prispeva država. 
Doslej so obnovili streho in statično sanirali konstrukcijo, že tretje leto pa novo podobo postopoma dobiva tudi grajsko pročelje. 
V teh dneh zaključujejo gradnjo novih stopnic, še letos pa naj bi začeli graditi nov vhod v pritličju severovzhodnega stolpa gradu. 
Kot je povedala Mateja Hafner Dolenc, ki na občini skrbi za obnovo starega mestnega jedra, bo ta poseg tudi vsebinski, saj bo to tudi nov vhod v muzej.

Ponudba Prihodnjih gozdov

Športna zveza Maribor dobro skrbi za nepretrgano ponudbo športnih dejavnosti skozi vse štiri letne čase. 
Med bolj priljubljene sodi celoletna akcija Toti Mariborčan-Tota Mariborčanka, ki zajema preizkus telesnih sposobnosti, hojo, kolesarstvo, smučanje, drsanje, športne igre, tek na smučeh, veslanje, plavanje in trim. 
V nedeljo, 6. aprila, se bodo lotili pohodništva in skoraj idealen naravni »poligon«, ki sicer omogoča rekreativne pohode iz (mariborskega) mestnega jedra vse leto, so Trije griči nad mestom. 
Dolžina bo okrog šest kilometrov, kar pomeni uro do dve hoje po razgibanem terenu, poraščenem z vinsko trto. 
Začetek in cilj bosta pri gostilni Anderlič za Kalvarijo. 
Prijavite se po telefonu 041/775-175, podrobnosti pohoda pa so na spletnem naslovu http://spim.maribor.si.

Bodite aktivni

Medtem ko so bili na sejmu turizma v Sarajevu v ospredju aranžmaji za letošnje poletje pa tudi bojazni, kako bo vojna v Iraku vplivala na turistično sezono, je bila na Jahorini in Bjelašnici v polnem teku sezona smučanja. 
Snega je na Jahorini skoraj poldrugi meter, na Bjelašnici, Igmanu in novih smučiščih na Vlašiću in Kupresu pa pol metra. 
Na Jahorini je 20 evrov za polpenzion in 50 evrov za tedensko smučarsko vozovnico odštelo najmanj sto Slovencev, računano po številu avtomobilov in avtobusa s slovenskimi registracijami. 
Le januarja so turisti iz Slovenije na smučiščih okoli Sarajeva ustvarili 1128 prenočitev, kar je za 35,7odstotka več kot v istem mesecu lani.

V okviru Turihaba deluje znamka Solares de Portugal. 
Za kaj gre?

Solares de Portugal je veriga plemiških počitniških hiš in drugih tipičnih družinskih domov, ki ponujajo bivanje z zajtrkom. 
Lahko se dogovorijo tudi za večerjo, a samo tisti gostje, ki v teh hišah prenočujejo. 
Gostitelj turistov je hkrati lastnik hiše, ki mora biti povezana z območjem oziroma njegovo ukoreninjenostjo v tradiciji.

22. zagrebški glasbeni bienale

Glasbeni bienale v Zagrebu poleg obširnega izbora koncertov klasične in moderne glasbe sedaj že drugič ponuja tudi program eksperimentalne elektronike. 
Že leta 2001 so na bienalu gostili nemško zasedbo To Rococo Rot in jazzovsko elektronski projekt Khmer, norveškega glasbenika Nilsa Petra Molvaerja, letos pa bo v dneh od 5. do 12. aprila zagrebške odre zasedlo pet novodobnih producentov in skupin, ki so v preteklih letih odločilno vplivali na razvoj in podobo elektronske glasbe. 
Njihove nastope bo spremljal in do neke mere tudi polemiziral simpozij z naslovom Musical Constellations in the Digital Age, ki ponuja vpogled v aktualno tematiko odnosa med zvokom in tehnologijo. 
V sodelovanju z zagrebškim inštitutom za multimedijo se bo v klubu Mama zvrstilo trinajst hrvaških in tujih predavateljev, njihovi estetski, ideološki in tehnološki diskurzi pa so razdeljeni na dva dela: politično ekonomijo digitalne glasbe ter digitalne estetike glasbe. 
Izhodiščna točka pa tako pri predavateljih kot pri nastopajočih ostajajo neraziskani teritoriji uporabe medijske tehnologije, glasbenih »strojev« in računalnikov, ki radikalno spreminjajo estetske zasnove glasbenega izraza. 
Praktični del simpozija se bo odvijal na MAX/msp delavnicah, ki bodo nudile kratek uvod v delovanje tega močnega produkcijskega orodja.

Tor., 8. 4., ob 23.30. 
KSET. 
Vladislav Delay

Čet., 10. 4., ob 23.30 KSET. 
Mikael Stavöstrand

Projekt so pripravljali dve leti, njegovi kustosinji sta Evelyn Benesch in direktorica Kunstforuma Bank Austria Ingried Brugger, predstavlja pa izdelke Giacoma Balle, Umberta Boccionija (izpostavljajo njegov znameniti kip Dinamične forme v prostoru, znan tudi kot Il Marciatore, iz leta 1913, ki so ga Italijani vtisnili tudi v kovanec za 20 centov), Gina Severinija, samega Marinettija, Luigija Russola in drugih. 
V. U.

Futurismus - radikale Avantgarde. 
Kunstforum Bank Austria, Freyung 8, Wien. 
Odprto: pon.-ned. 10.00-19.00 (pet. do 21.00). 
Tel.: 0043/1/5373326. 
Internet: www.kunstforum-wien.at

Trio trombonov: Globokar, Tramontana, Bauer

Vrnitev tradicijskega tria, ki je v Gromki pred letom dni dodobra zaposlil zbrano občestvo, bo priložnost za dvojno primerjavo. 
Najprej bo tu soočenje na razdaljo s triom pozavnistov, zatem pa preverba, kako se v dveh različnih skupinah znajde pozavnist Johannes Bauer. 
A že "tradicija" v nazivu skupine sproža vprašanje, za katero tradicijo gre. 
Motor tria je ameriški basist in klaviaturist, veteran freejazzovske scene Alan Silva, ki je v pionirskih časih basiral z avantjazzovskimi pionirji, Cecilom Taylorjem, Albertom Aylerjem, Sun Rajem, Archiejem Sheppom in drugimi. 
Toda taisti glasbenik je v sedemdesetih zmogel "prestopiti" k evropskim svobodnim improvizatorjem in je bogatil zven monumentalnega Globe Unity Orchestra nemškega pianista Alexandra von Schlippenbacha. 
Sredi osemdesetih letih je z orkestrom nastopil tudi pred nejeverno ljubljansko publiko. 
Silva je torej eden redkih glasbenikov, ki mu je pionirsko uspelo povezovati oba bregova, ameriški (free)jazz in evropsko prakso svobodnega improviziranja, med katerima ni manjkalo diskriminacijske napetosti. 
Sčasoma je prebiranje basovskih strun opustil in se posvetil sintetičnemu generiranju in pregibanju zvoka. 
Tretji član je bobnar in iskalski tolkalec Roger Turner, ki je v krog angleških praktikov freely improvised music prešel naveličan venomer istega bobnanja v rockovskih in tradicionalnih jazzovskih zasedbah. 
Kot večina tolkalcev-improvizatorjev je razgradil običajni bobnarski komplet, mu dodajal druga zvočila, "najdene zvenske predmete" in oblikoval novega. 
Iz njega je ustvaril svoj razkošni besednjak, ki se udejanja v dinamični in siloviti igri. 
Tradition trio je torej štorija o spreminjajoči tradiciji improviziranja v glasbah, ki se vedno na novo vzpostavlja, preoblikuje in redefinira. 
Na vsakem koncertu posebej, a tudi v gorečih debatah po njem. 
Vi.

Stuart Harbison, ki v glavnem krmari med zahtevami teh dveh skupin, je tako na ponedeljkovem zasedanju članic WTO v Ženevi ponudil kompromisni predlog, ki pa so ga, kot rečeno, zavrnile. 
Med drugim je predlagal, naj bi tiste carine, ki so zdaj najvišje, znižali za od 45 do 60 odstotkov, za malo manj zaščitene kmetijsko-živilske proizvode naj bi jih znižali za od 35 do 50 odstotokov, za tiste, ki jih že zdaj proizvajalke ščitijo z razmeroma nizkimi carinami, pa naj bi jih znižali za od 25 do 40 odstotkov.

Poslovna skupina Sava je po nerevidiranih podatkih lani ustvarila 47,9 milijarde tolarjev čistih prodajnih prihodkov, kar je za 16 odstotkov več kot leto prej, a devet odstotkov manj, kot so planirali v ambiciozno zastavljenem poslovnem načrtu. 
Dve tretjini prihodkov so dosegli s prodajo na domačem trgu, tretjino pa z izvozom, ki se je sicer povečal bolj kot domača prodaja, saj je porastel z 12,8 na 16,3 milijarde tolarjev.

Lado Stružnik

Med slovensko in bavarsko prestolnico naj bi od letošnjega septembra vozili po štirje vlaki na dan Na leto naj bi prepeljali tisoč tovornih vlakov - Kakšne so nemške izkušnje pri privatizaciji železnic

Železnice stalno tekmujejo s cestnim prometom in na dolgi rok nikakor ne morejo pričakovati stalnih državnih subvencij. 
Zato se morajo potruditi, da preživijo na trgu. 
Potrebna je racionalizacija dela, posodobitev in prilagajanje zmogljivosti potrebam trga. 
V končni fazi pomeni po besedah Hartmuta Mehdorna to delo z manj ljudmi ob enaki produktivnosti. 
Sicer pa za prihodnost Mehdorn napoveduje večje povezave med ladijskim, železniškim, cestnim in letalskim prometom tako v tovornem kot v potniškem prometu. 
V Nemčiji že imajo zakonodajo, ki zahteva železniške priključke do vseh velikih objektov, na primer stadionov, letališč ipd.

Družba Lilly bi storila (skoraj) vse, da obdrži državne subvencije za zdravila

Za zdravila proti depresiji so lani iz blagajne državnega zdravstvenega zavarovanja (OEP) za subvencije namenili skupno sedem do osem milijard forintov (od 29 do 33 milijonov evrov) od tega pa so kar 4 milijarde forintov (16,5 milijona evrov) odobrili slovitemu preparatu Lilly Hungaria Kft. 
Glede na to, da je tudi konkurenčno zdravilo dovolj učinkovito, in glede na očitne razlike v ceni, so strokovnjaki OEP že lani sklenili, da bi bilo treba zmanjšati subvencije, ki jih Lilly dobiva za svoja zdravila proti depresiji. 
Takoj nato so se tudi lotili revizije dotakratne prakse subvencioniranja omenjenega zdravila, to pa bi lahko po končanem procesu pomenilo precejšnje zmanjšanje subvencij. 
Tak preobrat seveda še zdaleč ne bi bil v prid družbi Lilly. 
Zato je družba prešla v protinapad in lobiranje za ohranitev subvencij.

Po daljšem molku so se oglasili tudi iz Lilly Hungaria in iz Posys, ki v svojem sporočilu poudarja, da ni dobil nikakršnega naloga za uporabo protizakonitih metod in torej tudi ni počel nič nezakonitega. 
Nancy Wolf, direktorica Lilly Hungaria, je odločno zanikala, da bi kdaj koli dala nalog za vohunjenje za ljudmi, ki imajo na skrbi določanje cene zdravil. 
Priznala pa je, da so brez njenega dovoljenja zahtevali podatke o glavnem svetovalcu OEP Csabi Eleku, da pa je ona zaradi tega krivce že odpustila. 
Gre za dva zaposlena, od katerih je bil menda glavni krivec direktor za marketing. 
Problem pa je v tem, da omenjeni gospod v času, ko se je začelo vohunjenje za uslužbenci OEP, še ni delal v družbi Lilly Hungaria.

Sarajevo - V bančnem sistemu v Federaciji BiH se je lani nadaljevala konsolidacija in krepitev, čeprav je še vedno poslovalo veliko bank, skupaj 29, med njimi več majhnih. 
Medtem se je v prvih treh letošnjih mesecih število bank zmanjšalo za dve, ki sta se pridružili večjim, pričakujejo pa, da se bo ta številka v kratkem zmanjšala še za štiri banke.

Aktiva bank je lani znašala 4,5 milijarde konvertibilnih mark in je bila od tiste v letu prej večja za 22 odstotkov. 
Bančnih vlog je bilo skupno 3,5 milijarde mark in so se tudi povečale za 22 odstotkov; k temu je varčevanje, ki se od lani zmanjšuje, prispevalo 1,4 milijarde konvertibilnih mark, kar je za deset odstotkov več kot konec leta 2001. 
Kapital bank je znašal 628 milijonov konvertibilnih mark, to je za 25 odstotkov več kot leto pred tem - od tega je bilo delniškega kapitala 540 milijonov konvertibilnih mark, kar pomeni povečanje za 18 odstotkov, tujega delniškega kapitala pa 361 milijonov konvertibilnih mark, kar je povečanje za 24 odstotkov.

Mastni dobički elektromafije

Elektrika po žici med družbama, katerih sedeža sta v sosednjih mestih, Nikšiću in Trebinju, 50-odstotna (!) provizija pa srbskemu posredniku v London

- Od danes do 13. aprila bodo štirje interesenti za nakup 78,8-odstotnega deleža v banki SIB - Abanka Vipa, NLB, NKBM in Unicredito - lahko skrbno pregledali poslovanje v banki, so včeraj sporočili iz komisije, ki vodi prodajo deleža Energetike v SIB. 
Že v tem tednu pa naj bi skrbni pregled in vrednotenje SIB po naročilu komisije dokončala revizijska družba Ernst & Young, njena ocena pa bo eno od pogajalskih izhodišč za oblikovanje prodajne cene večinskega paketa v SIB. 
Na ponedeljkovi seji je prodajna komisija tudi pooblastila posamezne člane, da v njenem imenu v naslednjih tednih definirajo pogoje in vsebino zavezujočih ponudb, ki jih bodo morali kupci predložiti do 25. aprila, določijo besedilo pogodbe o prodaji delnic, ki ga bodo kupci prejeli pred oddajo zavezujočih ponudb, in analizirajo vrednotenje SIB.

Upad števila letalskih potnikov zaradi vojne

Dunaj

Do pred nekaj leti je Mastercard vsaj v Sloveniji v odnosu do partnerskih bank nastopal ekskluzivno, sedaj pa vaše kartice izdaja več bank. 
Je taka vaša splošna politika?

Preprosto, imamo produkte, ki pokrivajo različne potrebe strank. 
Če potrošnik želi plačati z debetno kartico, ima Maestro, ki je edina kartica na svetu, ki omogoča identifikacijo v realnem času z osebno kodo (pin). 
To je najvarnejše plačilno sredstvo pri debetem kartičnem poslovanju, tako za potrošnika kot banko. 
Primeren je za stranke, ki želijo neposreden dostop do svojega računa ali pa iz kakršnih koli razlogov ne želijo kreditne kartice ali je ne morejo dobiti. 
Veliko potrošnikov pa želi oboje. 
Edini odgovor na to je širok spekter ponudbe, da se lahko banka, ki je članica našega sistema, odzove na potrebe strank.

Seveda, precej varnejša. 
In boljša, tako za gospodarstvo kot za potrošnika. 
Absolutno. 
Ne vidim nobene prednosti gotovine pred plastiko, razen ko gre za zlorabe. 
Ravno na tem področju pa pomeni pametna kartica z mikročipom pomemben korak naprej.

Francija, na primer. 
Ko je francoska vlada spoznala, da je plastika dobra stvar, so morali seveda razmisliti tudi o tem, da lahko zlorabe postanejo resen problem. 
Če bi vsi uporabljali plastiko, ki ne bi bila varna, bi to pomenilo grožnjo sistemu. 
Tu so se naši interesi srečali in francoska vlada je subvencionirala uvedbo Mastercardove pametne kartice s čipom. 
To je primer, kako lahko vlada prispeva k uporabi nove tehnologije, ki je v interesu vseh.

Damjan Viršek

Človek in narava, umetnost in znanost

Iz sedemdesetih let je njegova znanstvena fotografija, povezana z raziskovanjem likovno-optičnih možnosti laserskega žarka. 
Bila je navdih nekaterim drugim umetnikom, tudi grafiku Jožetu Spacalu; tokrat jo spremljamo samostojno, skorajda kot fotografsko grafiko.

Pavel Mihelčič

David Špec Jezernik, trobenta

Tudi Sandströmov Koncert za trobento se nagiba k prikupljivosti in je - čeprav brez programa - še bolj filmski od Prokofjeva. 
Tehnično zelo vešča kompozicija je miks različnih stilov: od jazza prek minimalizma do modernizma. 
Elegantna, tekoča forma rada glasbeno govoriči in sinkopira, bolj gost in izviren je le zadnji stavek. 
Skladbo v veliki meri rešuje prav solistični part, z izvrstno izvedbo trobentača Oleja Edvarda Antonsena, ki je virtuoz s toplo barvo, pa je to delo pomenilo prvi vrhunec večera.

Pogovor s sodirektorjem Palais de Tokyo v Parizu

Leta 1965 rojeni umetnostni kritik in kustos je ustanovil in vodil revijo Documents ter pripravil nekaj odmevnih razstav, med njimi Aperto (Beneški bienale 1993) in lansko razstavo Touch v San Francisco Art Institute. 
Izdal je nekaj knjig, med njegovimi uspešnicami je Estetique Relationnelle (1998), ki jo bodo kmalu izdali v slovenščini v okviru Žepne zbirke, ki izhaja v sodelovanju med Zavodom SCCA-Ljubljana in Založbo /*cf .

Kako ste se pri oblikovanju vsebine usklajevali z umetnostnimi zgodovinarji?

Dogodki na današnji dan:

Skupine, dodobra otovorjene s steklenicami, je torej v petkovih nočeh srečati v Tivoliju ali v Argentinskem parku; v precej živahnem parku Zvezda, na primer, je že kmalu po deveti uri dekliška družba stoje izvlekla peneče se vino in zanj primerne kozarce s peclji; neki drugi že opiti prijatelji so jo pozneje z vrečkami mahnili proti Gradu; ker na mladih sloni prihodnost, neredki nazdravljajo pred veličastno univerzo; precej se jih zbira na Dvornem trgu, kjer je ta čas zelo priljubljena igra z žogico, napolnjeno z rižem; sledi puščajo tudi ob Ljubljanici - steklenice žganih in plastenke brezalkoholnih pijač, vinske »litrce«, steklenice ali pločevinke piva, plastične kozarce. 
Kako zelo alkohol spodbuja tek, pa nemara dokazujejo izpraznjene vrečke čipsa in drugega slanega peciva te vrste in prepolni smetnjaki pred lokalom s hitro prehrano in ponoči odprtimi trgovinami. 
Podobno vidni in znani so tudi lokali, v katere se (morda potem, ko se je že dodobra podprla na prostem) ob koncih tedna steka ljubljanska najstniška mladina: v njih so resda izobešene fotokopije, kot denimo, Mlajšim od 18 let ne točimo alkohola, mlajšim od 15 pa ne prodajamo cigaret . 
A medtem ko je v kozarcih zagotovo prepoznati napitke, škodljive mladim telesom, je iz oči pivcev silno težko prebrati natančno starost (vsaj občasni opazovalki, natakarjem morebiti niti ne). 
Čaše praznijo obrazi in obrazki.

Mimi Podkrižnik

Degotova in Demidenkova zato veliko težje raziskujeta zgodovino teh proizvodov v ZSSR kot strokovnjaki za sodobno zgodovino v zahodnih državah. 
Svoboda oblikovanja in medijsko oglaševanje je bilo dovoljeno le v začetkih komunistične oblasti, zlasti med veljavnostjo nove ekonomske politike. 
Ko se je Stalin utrdil na oblasti in zatem, med drugo svetovno vojno in dolgo po njej, tržnih komunikacij, kakršne so se razvijale na Zahodu, v SZ ni bilo. 
»Na srečo je ohranjena dokumentacija. 
Čeprav je zelo malo fotografij, najdemo risbe modelov, ki so jih izdelovali v državnih tovarnah.«

Partijske in državne funkcionarke ter žene funkcionarjev, igralke in pripadnice drugih kategorij elite sovjetskega obdobja so perilo kupovale drugje, najpogosteje v posebnih krojaških delavnicah, ki so šivale po naročilu. 
Večina prebivalcev pa je morala kupovati izdelke državnih tovarn. 
Tvorci standarda so skušali plansko zadovoljiti vse potrebe celotnega prebivalstva, a so nenehno zaostajali.

Policisti trdijo, da so vsi štirje njihovi stari znanci. 
Zato upajo, da bodo pobegla izsledili, vsi pa se bodo na sodišču zagovarjali zaradi obtožb, da so uradnim osebam preprečevali uradno dejanje.

Prodajalka je medtem zbrala pogum, se pognala za njim in hkrati vpila na pomoč, kar ni moglo uiti 26-letnemu Ljubljančanu, ki jima je prišel nasproti. 
Fant se je znašel in bežečega roparja spotaknil, vendar se je neznanec kljub vsemu pobral in jadrno stekel proti Celovški. 
Fant, ki mu je podstavil nogo in se je prav tako obrnil ter skupaj s prodajalko začel zasledovati razbojnika, bi ga že skoraj dohitel, ko se je maskiranec obrnil in zarenčal vanj, da ga bo ustrelil, če ne odneha. 
A se mladi mož ni dal, tako da je ropar še bolj nabrusil pete in se mu je potem le posrečilo uiti oziroma skriti pred njim. 
Rop so takoj začeli preiskovati šišenski možje v modrem, vendar nikakor niso mogli priti do predrzneža, saj je bil opis maskiranega neznanca preveč splošen.

In če navedeni izločitveni razlogi ne bi bili dovolj tehtni, sta zagovornika opozorila še na eno kukavičje jajce, ki se je skrilo v sodnem spisu: ob pregledu spisa, ki naj bi bil že očiščen prepovedanih dokumentov, sta namreč ugotovila, da je v njem ostala njuna pritožba vrhovnemu sodišču, v kateri je sporno besedilo dobesedno citirano. 
Tako se je predsednica senata lahko s tem besedilom okužila tudi po izločitvi ostalih spornih dokumentov. 
»Obtožena Milica Makoter meni, da ji je ta prepovedani dokaz v izrecno škodo in se zato niti predsednica tega senata niti ta senat ne bi smela seznaniti z njim na noben način,« sta zapisala Čeferina.

Jože Pojbič

Najprej soseda, nato policiste

Maribor

Z glavo razbil policijsko okno

- Možje v modrem so v ponedeljek za 48 ur na hladno vtaknili 26-letnega Z. B., ki je osumljen kaznivega dejanja. 
Na policijski postaji je v sobi za razgovore z glavo razbil steklo na oknu. 
Da si ni naredil še kaj, mu je preprečil policist, vendar je Z. B. policista s kosom stekla vseeno napadel in ga porezal. 
Srboriteža bodo možje postave ovadili.

R. G.

Med 22. in 29. marcem je neznanec v gozdu pri Jurki vasi s tovornjakom odpeljal okoli 30 kubičnih metrov hlodovine. 
Lastnika iz okolice Novega mesta je oškodoval za približno 450 tisoč tolarjev.

Sevnica

J. S.

Nova Gorica

Ljubljančan, ki so ga policisti doslej obravnavali zaradi premoženjskih deliktov in kaznivih dejanj z elementi nasilja, bo tokrat dobil vabilo k sodniku za prekrške zaradi kršenja javnega reda in miru ter zakona o orožju.

Arja vas

Ljubljana

Z vlomilcem se je srečal pri vratih

Naš reprezentant meni, da so Ciprčani namazani z vsemi žavbami in da bodo igrali zaprto ter prežali na protinapade

Presenečenj ne pričakujem. 
V gosteh je njihov recept enostaven, saj domnevam, da se bodo povsem zaprli in svoje priložnosti iskali v nasprotnih napadih. 
Prav zato nas tekma z Izraelci ne sme zavesti. 
Čeprav je bila vseeno zelo poučna.

Vseeno s kakšno razliko, samo da bo zmaga. 
Ne slepim se, pot do nje bo težka, toda fantje se zavedamo, kaj prinaša. 
Smo »našpičeni« in odločni, da bo bežigrajska trdnjava še naprej neosvojljiva.

Ciper, ki sodi med vzhajajoče nogometne dežele, je nasprotnik po meri. 
Da ni več »eksot«, so že občutili poraženi in ponižani Španci, pa tudi že naši, kajti bilanca z otočani, ki v vseh pogledih posnemajo - ob angleškem, jugoslovanskem in ruskem vplivu - Grke, je izenačena: zmaga, poraz in remi. 
Igrajo izredno temperamentno in bojevito, še zlasti v obrambi, v napadu pa se zanašajo predvsem na preverjeno orožje - protinapade. 
V zadnjem času so napredovali predvsem v tehniki in taktiki, zasuk od »horuk« sistema do organiziranega sistema je več kot očiten. 
Njihov selektor Momčilo Vukotić, ki se Ljubljane in Bežigrada spominja predvsem po naslovu prvaka s Partizanom leta 1976, je slovel kot igralec navdiha, s to osebno noto poskuša zaznamovati tudi igro ciprske reprezentance, ki za Bežigradom - kljub sobotnemu remiju z Izraelci - nikakor ne bo lahek zalogaj.

Španci prihajajo v Celje v četrtek pozno zvečer, v petek pa bodo imeli tudi trening v dvorani Golovec. 
Tekma, ki jo bo neposredno prenašala tudi TV, se bo začela ob 16.30, sodila pa jo bosta Poljaka Miroslav Baum in Marek Goralzyk.

V Sp. Šiški dvoboj mladih reprezentanc

Trenutni vrstni red: Francija 12 (4), Ciper 6 (3), Slovenija 3 (2), Izrael 3 (2).

Smučarskim tekačem se obeta še bolj naporna sezona v svetovnem pokalu

V Italiji je v moški štafeti zmagala prva ekipa Carabinieri v postavi Bruno Carrara, Giorgio Di Centa, Pietro Piller Cottrer in Fabio Santus, med ženskami pa Forestale, v kateri so tekle Sabina Valbusa, Gabriella Paruzzi in Antonella Confortola. 
Posamični naslov na 15 km prosto je osvojil Loris Frasnelli pred Cristianom Zorzijem in Di Cento, med ženskami pa je bila na 10 km v istem slogu najhitrejša Paruzzijeva pred Confotolovo in Arianno Folis.

Norvežan Ulf Morten Aune, ki je pet let vodil švicarske tekače, se poslavlja, njegov naslednik pa bo znan v kratkem.

Šport doma in po svetu

- V zaostali tekmi 18. kola lige Siol so se rokometaši Cimosa Kopra moštvu Gorenja dostojneje upirali le v prvem polčasu, v drugem pa so se Velenjčani razjezili in zmagali visoko z 42:29 (19:15). 
Še višjo razliko je preprečil domači trener, ki je dal ob koncu tekme priložnost tudi mlajšim igralcem. 
V ekipi Gorenja sta s po 10 goli blestela Kavtičnik in Bedekovič, pri Koprčanih pa sta poškodovani Medič in Štrbac zadela po sedemkrat.

N. E.

- Državne prvakinje, rokometašice Krima Ete Kotexa, so tudi v povratni tekmi četrtfinala pokala Slovenije opravile z Žalčankami, v polfinalu pa so se jim pridružile še igralke Izole Bori-KMO, ki so se izvlekle navkljub porazu v Šk. 
Loki. 
Izida - Loka kava Jelovica : Izola Bori-KMO 28:24 (15:10) - naprej Izola Bori-KMO s 57:55; Krim Eta Kotex : Žalec 39:19 (19:12) - naprej Krim Eta Kotex s 66:40.

Sarajevo

Miha Hočevar

Nalogo opravile z odliko

Organizacija je bila brezhibna, tekme pa si je v 5 igralnih dneh ogledalo (po podatkih IIFH) natanko 9561 (!) ljubiteljev hokeja.

Ljubljana - Odbojkarji začenjajo drevi tretji del končnice 12. 
DP s prvima tekmama za naslov prvaka ter za končno tretje mesto. 
Velika finalista (na tri zmage) sta Calcit Kamnik in Maribor Stavbar IGM. 
Kamničani so naslov osvojili v zadnjih dveh sezonah, Mariborčani v prvih dveh v novi državi. 
V boju za tretje mesto (na dve zmagi) bosta tekmeca petkratni prvak Salonit Anhovo in Fužinar Metal, ki je osvojil DP doslej le enkrat.

Pri obeh finalistih nastopajo po trije igralci, ki jih je selektor Gregor Hribar uvrstil na širši reprezentančni seznam: pri Kamničanih Matija Pleško, Rok Satler in Gašper Ribič, pri Mariborčanih Samo Miklavc, Mišo Pušnik in Sebastjan Škorc. 
Tekmeca sta ligo končala s točko prednosti za Kamničane in oba gladko opravila v četrtfinalu ter polfinalu končnice s tekmeci. 
Sta zelo izenačena. 
Zdi se sicer, da je malce prednosti na strani Kamničanov. 
Ne le zaradi prve tekme doma (19), ampak ker so ob Plešku in Ribiču učinkoviti še štirje: Olree, Orel, J. Turk in Malovič. 
Pri Stavbarju je seveda kakovost Miklavca in Pušnika na dlani, tu sta še Bračko in vse boljši Grega Horvat in seveda libero Škorc, toda prispevek drugih je bil nekoliko manjši.

»Ne morem biti povsem zadovoljen, saj nisem nikoli nastopil brez napake,« je povzel naš najboljši tekmovalec na konju z ročaji, njegov trener pa je dodal, da čez noč ne postaneš telovadec svetovnega kova.

Premočno Šengelia

Sevnica -

Na 3. mladinskem turnirju v pospešenem šahu dolenjsko-posavske regije je tekmovalo 107 mladih, fantje in dekleta so igrali v 3 starostnih skupinah, sicer pa v enotni konkurenci: Vrstni red - do 10 let: I. Wolf 6, Kolaričeva in S. Medvedova po 5,5; do 12 let: Kure 6, J. Zupančič in D. Medved po 5,5; do 16 let: Ž. Wolf 6,5, Pucelj, Topičeva in U. Zupančič po 5.

Veliko zanimanje za finalni turnir lige Goodyear

Ljubljana - Vsem težavam navkljub - »blokadi« med Zagrebom in Beogradom ter odvzemu organizacije Tel Avivu - je vodilnim možem podjetja Sidro, ki skrbi za finančni ustroj lige Goodyear, le uspelo pripraviti vse potrebno za finalni turnir tekmovanja v Tivoliju. 
Zaradi časovne in finančne stiske so morali nekoliko oklestiti spored prireditve, vendar obljubljajo, da bodo ljubitelji košarke od jutri do sobote prišli na svoj račun ob nastopih Uniona Olimpije, Maccabija, Crvene zvezde in Zadra.

Zdaj prihaja na dan, da ima Legija od leta 1996 legalni diplomatski potni list in da je z njim potoval v Kolumbijo, Rusijo, na Kitajsko in v Albanijo ter utrjeval vezi z mafijo, predvsem v trgovini z mamili, ki je bila najdonosnejša dejavnost zemunskega narkokartela. 
Razkrilo se je tudi, da ima »mojster s tisoč obrazi« tudi ponarejeni hrvaški potni list na ime Vlada Vukmanovića; to so potrdili tudi na hrvaškem notranjem ministrstvu.

Izredne razmere, velik strah

Rim - Italija je prvih deset dni vojne v Iraku preživela razmeroma mirno, s protesti, ki jih je premier Silvio Berlusconi zaradi rdečih zastav razglasil za bogokletne, in s papeževimi opozorili, naj zavlada mir, kajti še nobena vojna ni prinesla nič dobrega. 
Ko se je že zdelo, da so na Apeninskem polotoku navadili na 24-urno televizijsko bombardiranje s poročili iz Iraka in komentarji o vojni, je oblast poskrbela, da strah ni več zelo daleč, ampak je kar na domačem pragu.

London - Britanski tabloid Daily Mirror je v torek v časopisni glavi objavil fotografijo znanega vojnega reporterja Petra Arnetta, pod njim pa napis: »Američani so ga odpustili, ker je govoril resnico, Daily Mirror ga je zaposlil, da bi jo lahko pripovedoval še naprej.« 
Peter Arnett, legenda ameriških vojnih poročevalcev, ki je še kot reporter tiskovne agencije Associated Press dobil ugledno Pulitzerjevo nagrado za poročanje iz vietnamske vojne v začetku sedemdesetih let prejšnjega stoletja, je namreč v ponedeljek najprej ostal brez službe, ko ga je kot dopisnika iz Bagdada odpustila ameriška televizijska družba NBC, a ga je kmalu najel britanski protivojno usmerjeni Daily Mirror .

