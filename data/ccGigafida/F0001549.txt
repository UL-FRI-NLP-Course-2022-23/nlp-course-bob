Andrej Podvršič, novi generalni direktor policije, je javnosti dokaj neznan 37- obramboslovec. 
Na to mesto ga je pripeljala afera Holmec, saj je moral zaradi nje odstopiti prejšnji direktor Borut Likar. 
Podvršič se že v nastopu precej razlikuje od svojega predhodnika. 
Deluje zelo samozavestno, morda celo malo samovšečno. 
Na vprašanja odgovarja precej kratko, jezik se mu ne zatika, ritem govora pa je dokaj hiter. 
V odgovorih je previden.

Vaše imenovanje na mesto direktorja policije je bila tako rekoč izbira predsednika vlade, saj ste delali v njegovem kabinetu. 
Iz bližine dr. Drnovška prihaja tudi bodoči notranji minister Borut Šuklje. 
Gotovo se poznata, kakšni pa so vajini odnosi?

Zakon jasno opredeljuje, da gre pri mestu generalnega direktorja policije za strokovno in apolitično funkcijo. 
Jasno pa je, da minister za notranje zadeve predpiše načine in oblike izvajanja pooblastil ministrstva v razmerju do policije in določi pooblastila delavcem ministrstva, ki so posebej določeni za izvajanje nadzora nad delom policije. 
Tukaj ne pričakujem nobenih problemov.

Na kakšen način boste zagotovili svojo avtoriteto v tej hiši? 
Kaj je tisto, kar bi vas utegnilo kot direktorja tudi dejansko ustoličiti?

Trenutno je v pripravi taka analiza na policijsko varnostni šoli. 
Lahko pa vam povem, da obstaja analiza migracij kriminalistov na področju zatiranja gospodarske kriminalitete. 
Razlogi so nezadostna podpora javnosti delu policije, nizek javni ugled, neurejene delovne in materialne razmere za delo, plače. 
Bojim se, da se razlogi ki botrujejo predčasnemu upokojevanju, v prihodnje ne bodo dosti spremenili.

Seveda. 
Še vedno pa trdim, da je v policiji veliko število strokovnih in dovolj visoko usposobljenih ter izobraženih ljudi, ki lahko ustrezno nadomestijo upokojene. 
Te ljudi je treba poiskati in jim dati možnost za uveljavitev. 
Dejstvo pa je, da se bo kadrovski primanjkljaj še večal. 
S približevanjem EU in uveljavitvijo schengenskega sistema bomo obvezani še dodatno povečati število policistov na meji. 
Sami pa veste, da proračunska sredstva, namenjena za delo policije, od leta 1995 realno padajo. 
Vse skupaj je povezano tudi s tem.

Petsto ljudi pa še vedno manjka.

Poglejte, za poklic policista se je v preteklosti odločala oseba, stara štirinajst let. 
To ni osebnostno izgrajen človek, ki pa se odloča za enega izmed najtežjih poklicev, poklic policista, ki ima vsak dan stike z ljudmi. 
Moje osebno mnenje je, da je bil obstoječi sistem izobraževanja v določenem obdobju uspešen. 
Razvoj družbe pa je šel tako hitro naprej, da ga ta sistem ni več dohajal. 
Štirinajstletnika zaprete v umetno okolje, kjer se izobražuje in usposablja za delo v družbi, v kateri ne živi, nato pa ga vrnete v družbo, ki pa se bistveno razlikuje od okolja, v katerem se je izobraževal. 
Mislim, da je ta model preživet.

Dobro. 
Ampak kriminalistična služba na ministrstvu, ki naj bi bila najbolj usposobljena, se ali se je ukvarjala s primerom domnevnih groženj direktorja SCT Ivana Zidarja podpredsedniku vlade Marjanu Podobniku. 
Na drugi strani pa imamo primer umora štirih ljudi v Tekačevem, s katerim pa se ukvarjajo kriminalisti iz Rogaške Slatine. 
Ali niso prioritete razporejene malce nenavadno?

Še vedno trdim, da je zagotavljanje varnosti pri nas na dokaj visoki ravni. 
V primerjavi z nekaterimi evropskimi državami, ki so članice EU, kažejo kazalci še vedno za 20 odstotkov v našo korist, kar pomeni, da policija še vedno dobro zagotavlja varnost. 
Jasno pa je, da razmere, ki vladajo znotraj policije, demotivacijsko delujejo na delo in čas je, da se to uredi, da se ponovno vzpostavi normalna delovna klima, jasen princip odgovornosti odločanja, vodenja, izvajanja, kar bo omogočilo kvalitetno opravljanje policijskih nalog. 
Na podlagi katerih podatkov je policijski sindikat prišel do tega sklepa, je stvar diskusije. 
Dejstvo pa je, da prihajajo številni novi viri ogrožanja, recimo ilegalne migracije, in vsega ni mogoče napovedati. 
Spet smo pri organizaciji, ki mora dopuščati pravočasno reagiranje na nove izzive.

So po vašem mnenju osebni dohodki policistov na primerni ravni?

