Opna

Tako je povedal Peter, ki je prišel prvi. 
Pred štirimi leti. 
Pravi, da ni jeseni, ni zime, ni pomladi. 
Da je en sam letni čas. 
Mogoče je ves čas poletje. 
Kdo ve?

Kamor koli greš, proti jugu ali proti severu, vzhodu ali zahodu, vedno prideš do črte, kjer zmanjka dreves; in ko jo z enim samim korakom prestopiš, se znajdeš do gležnjev v sipkem pesku. 
Od tod dalje ni ničesar več. 
Samo daleč na obzorju, do koder sega 

Šele potem, ko sem mukoma, kot trmast otrok, ki mu ne moreš vbiti v glavo, česar noče verjeti, spoznal, da ta kraj, kjer bivam, ni na Zemlji, sem se sprijaznil, da nekaterih reči, ki sem jih imel rad, nikoli več ne bom videl. 

Na postelji otipam beležnico. 
Pred dnevi mi jo je dal Peter z namenom, da prelistam njegove zapiske, kajti preveč sem ga spraševal in postajal vse bolj tečen. 
Tako, je rekel, bom zvedel nekaj bistvenih podatkov. 
V tem posivelem in zmečkanem kupu papirja so tudi edini zapisi, ki jih imamo. 
Vsebino znam že na pamet, predvsem zaradi tega, ker sem dolgo iskal povezave med posameznimi primeri; listal sem in tuhtal, dokler se vse skupaj ni končalo tako, kot je napovedal Peter. 
Nekaj površnih 

neuglednega, a vendar dragocenega papirja, ki sem ga držal v roki. 

Zapisal je samo dejstva, česar mu spričo prostora in njegove tehnične vzgoje nikakor ne gre zameriti. 
Nikjer se ni spuščal v obširnejša opisovanja, raje je kakšen podatek okrajšal in potem dodal svoje mnenje, ampak vedno le kot misel, ki ni bila dokončna in je puščala odprte možnosti za morebitne drugačne sklepe. 

V tem neartikuliranem in samo zapisanem kriku je bil ključ za razumne odgovore na vsa druga vprašanja. 

samotarja, kakršen je bil poprej Peter. 
Bila sta ujeta v 

občudovati. 
Presunljivo je bilo, koliko je pretrpela, preden je prišla. 
Vsega Peter seveda ni mogel napisati, tisto, kar pa je, je bilo približno tole: 

To se žal ni zgodilo in kmalu je ladja izginila v temi. 

Odtlej je Mary bíla svoj boj za obstanek. 
Skušala je pozabiti na morske pse, ki so v tem delu morja precej napadalni, in umirjeno poskušala plavati v smer, kjer je domnevala, da je obala. 
Morski tok, v katerega je zašla, je postajal vse močnejši in ji je vzel še poslednji kanček upanja. 
Naposled je odnehala, se vdala v usodo in se utopila.# 

Ruski geolog Nikolaj je prišel naslednje leto, okrog avgusta devetinosemdesetega. 
Pripotoval je v hipu, ne da bi se prav zavedel, kaj se dogaja. 
Doma je bil iz Zakavkazja in je na enem izmed svojih terenskih obhodov plezal po skalovju Jamantana na Uralu. 
Zbiral je vzorce kamnin za geološko karto, ki jo je 

