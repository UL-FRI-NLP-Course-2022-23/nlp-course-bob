Ali sta se vidva že metala?« je vprašal Lojz in pokazal na temnopoltega moža, za katerega se je pozneje izkazalo, da je s Cejlona. 
Lojz seveda ni mislil, ali sva se preizkušala v rokoborbi, čeprav me je takoj zatem skoraj vrglo, ko je nagovorjeni rekel v čisti ljubljanščini: »Kaku s kej?« 
Študiral je namreč v Ljubljani in potem ostal tam petnajst let. 
Lojz je mislil seveda, ali sva se že srečala - meet, met, met - torej mitala, metala. 
Takih na novo izumljenih besed imajo Slovenci v Avstraliji še nekaj. 
Tako je na primer gospa iz Sydneyja »poringala«, da bo zamudila na sestanek, ker je petek popoldne in je taka »trafika«.

Tudi Avstralci govorijo modificirano angleščino. 
John O'Grady je napisal poseben priročnik Aussie English, ki pomaga Angležu, da se znajde v svojem - kobajagi - domačem jeziku. 
O'Grady pozna tri skupine angleško govorečih v Avstraliji: prvi so domorodci iz notranjosti, ki še zmeraj govorijo preprosto, bazično angleščino, ki so se je naučili od prednikov današnjih, tukaj rojenih Avstralcev - ti spadajo v drugo skupino. 
Tretjo skupino pa predstavljajo prišleki iz drugih dežel, ki govorijo angleščino, prekvašeno s svojim jezikom in s tem spravljajo v obup in zadrego svoje otroke, ki so rojeni v Avstraliji in potemtakem spadajo v drugo skupino.

Hipokratove sanje (3)

Vsaka skupnost se torej rodi v erupciji opojne, iracionalne, kaotične, orgazmične energije, ki prepoji tiste, ki začutijo skupinski mit in postanejo kolektiv z eno samo, skupno dušo. 
Nato se primarna, kaotična energija skupnosti začne individualizirati, usmerjati, urejati, s tem pa tudi - slabeti. 
In v tem je glavno vprašanje, s katerim se ukvarja Maffesoli: Zakaj življenje, katerega maksimalna energija očitno leži v globinah kaotične, orgazmične, iracionalne, mitološke poenotenosti, ne ostane kar tam, kjer vlada radostni, božanski nered; zakaj se iz tega vsemogočnega, radostnega, kaotičnega stanja nezadržno oblikujejo vedno bolj urejene strukture, simetrije, projekti in se s tem izgublja prvotna, nebrzdana življenjska sila?

