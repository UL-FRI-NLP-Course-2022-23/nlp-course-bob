Ob novinarskem vprašanju med obiskom na Daljnem vzhodu pa je vešči komunikator, ki nikoli ne ostane brez besed in svoje odgovore vedno izreče s prepričanostjo, ki osupne, obmolknil. 
»Je na vaših rokah kri, gospod ministrski predsednik?« 
Smrt nekdanjega inšpektorja Združenih narodov za razoroževanje Davida Kellyja se ne bi mogla zgoditi v bolj kočljivem času. 
Zarezala je v sredico javnih spraševanj o vojni v Iraku. 
Toda vtis je, da gledamo šele prolog.

Pod nič manjšim plazom obtožb ni BBC. 
Ne samo, da je posmrtno razkril Kellyja kot edini vir in mu zato očitajo, da je izkoristil pokojnega za lastno obrambo. 
Še bolj vprašljivi so naivni odgovori, češ imena ne izdamo, a priznamo, bil je specialist za taka in taka orožja, izkušen, kredibilen. 
In krog možnih se je nevarno zožil. 
Samo eno pravilo je: o zaupnem viru ne govoriš; v sporu z državo si trd kakor ona; država ne da nič, medij ne da nič, trdi bivši urednik Independenta Andreas Whittam Smith. 
Kritike pa letijo še na žurnalizem BBC, ki je atraktivnost postavil pred dejstva. 
Slavni Beeb je pred zoprnimi vprašanji, to se strinjajo vsi. 
Toda napadi nanj so samo dimna zavesa. 
Izvirajo v orkestriranem pritisku Murdochovih medijev in laburističnih spin doktorjev, komentira Guardian. 
Napad je vsekakor predah za Blaira. 
Zaradi podrobnosti, zaradi primanjkljaja novinarske korektnosti ne bi smeli prezreti prave slike: Resnice in razlogov za vojno.

Na vprašanje, povezano s pritiski Združenih držav, ki terjajo od držav čim širše sodelovanje, so nekateri že odgovorili. 
Francija, Nemčija in Rusija so udeležbo v Iraku brez nove resolucije odklonile. 
Slovenija se razgleduje. 
»Nič še ni odločeno, obstajajo pa načrti, da bi skupaj z Dansko prispevali k stabilizaciji Iraka z manjšim številom vojakov oziroma policistov«, je pretekli teden napovedal zunanji minister. 
V New Yorku, kjer je v torek potekala razprava varnostnega sveta ZN o Iraku, je slovenska diplomacija diskretno preverjala francosko-nemške poskuse za oblikovanje nove resolucije.

Boris Šuligoj

Ro.K.

R. P.

Čeprav si je kot študent medicine na univerzi v Seulu najprej želel odpreti zdravniško prakso, se je Džong Vuk Li takoj po začetku kariere vprašal, kako bi lahko čim bolje pomagal čim večjemu delu človeštva. 
Zato si je za magistrski študij izbral javno zdravstvo, kmalu nato pa deloma po spletu različnih okoliščin prevzel delo pri nadzorovanju gobavosti na Fidžiju in drugih delih Južnega Pacifika. 
Pri tem delu se je počutil vse bolj koristnega, vsekakor bolj, kakor bi se počutil v zdravniški ordinaciji, prav ta občutek pa ga je od leta 1983, ko je pristopil v organizacijo, vodil po lestvici proti samemu vrhu WHO. 
Tri leta pozneje se je preselil v območni urad v Manilo, leta 1990 pa so ga imenovali v centralo v Ženevi, kjer se je v več kakor desetletju seznanil tudi z drugo platjo tega telesa ZN - z birokracijo, ki je ni mogoče preskočiti, tudi takrat ne, ko se rešuje najbolj nujne primere, med katere vsekakor sodi tudi boj proti virusom. 
Prav zaradi njegovega predolgega bivanja v birokratskem območju WHO Lijevega imenovanja za novega generalnega direktorja kolegi in strokovnjaki niso dočakali z burnim ploskanjem. 
Vsekakor bo zanj sila težko zamenjati odločno Gro Harlem Brundtland, ki ji je uspelo zdravje uvrstiti na politični dnevni red vseh svetovnih voditeljev in ki je pomen aktivizma in internacionalizma kot vodilnih načel vodenja WHO potrdila med samim bojem proti sarsu. 
Novi direktor te organizacije je prej tehnokrat kakor politik, zato se mnogi bojijo, da ne bo spodoben prebijati debelih sten interesnih lobijev, ki pogosto zavirajo akcije zboljševanja globalnega zdravja.

Kako bodo vozniki po novem plačali okoljske stroške, bo zaradi tega dražji bencin, bo država uvedla posebno dajatev?

Kljub temu bodo avtobusi še naprej skupaj z osebnimi vozili stali v kolonah. 
Zakaj bi ljudje skupaj z drugimi ljudmi čakali v avtobusu, če v avtu, kjer so sami, enako čakajo? 
Poleg tega so vlaki, na primer proti Litiji in Borovnici, že zdaj ob konicah prepolni in so se potniki prisiljeni drenjati kakor sardele, ker železnica nikakor noče priključiti dodatnega vagona?

To je res, vendar uporabljam prevoz, ki je v danem trenutku najbolj primeren. 
V Ljubljani pogosto uporabljam javni potniški promet, čeprav je zdaj na avtobusih zelo vroče. 
Pred dnevi sem zaradi tega izstopil povsem premočen, zato bi si prav želel kakovostno storitev s klimatiziranimi avtobusi. 
Tako lahko na podlagi lastnih izkušenj povem, da bi si tudi izvajalci javnega potniškega prometa morali v okviru svojih možnosti prizadevati za čim večjo kakovost ter se na podlagi predlagane večje kakovosti dogovarjati za subvencioniranje, ne pa samo nergati, kako država nič ne naredi in nima nikakršne prometne politike.

Ti projekti bodo gotovo zelo dragi. 
Koliko bodo predvidoma stali?

Prometna politika vedno je, vprašanje je samo, koliko je učinkovita in koliko ni pod pritiskom posameznih lobijev. 
Nič ni narobe, če je pod pritiskom posameznih lobijev, ne glede na to pa mora biti usklajena. 
Na žalost smo se v Sloveniji predolgo pogovarjali o učinkoviti prometni politiki, tako da se danes ob vstopu v novo ekonomsko okolje usklajujemo o reševanju problemov preteklosti in našem mestu v tem novem okolju. 
Vsekakor pa je bolje, da se tokrat le dogovorimo, kakor če z odločitvijo še naprej odlašamo. 
Dejstvo je, da avtocestni program zadovoljivo teče, če bi ga grobo presekali, bi naredili več škode kakor koristi. 
Takšno slabo izkušnjo smo v Sloveniji že imeli s polovično avtocesto Hoče-Arja vas. 
Pomembno je, da vsi spoznamo, da avtocesta ne sodi v vsako vas. 
Ko sem se pred leti vozil po Švici, sem ugotovil, da so tudi dvopasovne ceste lahko zelo dobra prometna povezava, če so ustrezno vzdrževane in ustrezno umeščene v prostor in kvalitetno rabijo osnovni nalogi prometne politike, to je zagotavljanju učinkovite mobilnosti prebivalstva in kvalitetne oskrbe gospodarstva.

Kljub temu je čas, da nekdo cestnemu lobiju reče, da je v zadnjih letih dobil tako rekoč vse. 
Kdo bi moral to reči?

Če je mogoče v Španiji vdreti v parlament in ustrahovati poslance, je to seveda izvedljivo tudi v majceni Sloveniji: potrebuješ le dva ali tri helikopterje, nekaj izurjenih vojakov in dobro politično motivacijo. 
Za začetek zavzameš obrambno ministrstvo in morda še televizijo, a slednje verjetno niti ne bi bilo treba, saj se tam že ve, na čigavi strani so novinarke. 
In potem deluješ naprej, pač v skladu z načrtom, ki bi ga morala imeti vsaka vsaj polprofesionalna pučistična klika. 
Vendar take pri nas ni, saj jim ni uspelo priti niti do Ljubljane; zato pravim, da bi bil naš puč v primerjavi s španskim pravcata commedia dell'arte.

Jedro operacijskega načrta državnega oziroma vojaškega udara je točen seznam krajev in poslopij, ki jih je treba zasesti po možnosti hkrati - recimo predsedniško in vladno palačo, obrambno ministrstvo, policijsko poveljstvo in notranje ministrstvo, mestne vojašnice in morda še centralno banko ter osrednje poštno poslopje. 
Bistveni element državnega udara, pravi Lutwak, so tanki, ki morajo zasesti vse strateške točke. 
Slovenska vojska torej nujno potrebuje tanke, saj hummerji očitno niso dovolj prepričljivi za zastraševanje prebivalstva.

Milijarde so šle. 
Nič zato?

Generalni direktor zavoda za zdravstveno zavarovanje Borut Miklavčič se je v zadnjem času večkrat pohvalil, kako dobre rezultate pri nabavi medicinske opreme zavod dosega, odkar za ta naročila objavljajo javne razpise. 
Ne dvomimo: javni razpisi, na katerih morajo dobavitelji javno in z medsebojnim nadzorom konkurirati med seboj, avtomatično silijo dobavitelje v zmanjševanje marž ter transportnih in manipulativnih stroškov.

Tudi sicer se, brez posebnih raziskav, poraja vrsta zelo resnih načelnih pomislekov zoper (za naše razmere) ogromne razlike med povprečnimi prejemki menedžerjev in ostalih »zaposlencev«, čeprav seveda nikomur ne pride na misel zagovarjati nekakšno uravnilovko pri nagrajevanju. 
Razlikam v prejemkih, ki so resnično pogojene s sorazmernimi razlikami v zahtevnosti in uspešnosti dela in so vsekakor nujne za vzdrževanje ustrezne ravni delovne motivacije, kar je ne nazadnje tudi bistvo vsakega nagrajevanja, brez dvoma nima nihče namena oporekati. 
Toda omenjeni načelni pomisleki se nanašajo prav na tovrstno (ne)utemeljenost omenjenih razlik. 
Čeprav nas namreč dežurni zagovorniki visokih menedžerskih prejemkov nenehno prepričujejo, da so te razlike prej prenizke kot previsoke in kot take povsem samoumevne in družbeno koristne, te ocene zaenkrat nimajo prav nobene resne strokovne podlage. 
Sam zato še vedno sodim med tiste, ki jih bo treba v to šele prepričati.

Edino kolikor toliko »širše družbeno verificirano«, a v resnici ravno tako bolj ali manj »na pamet« pripravljeno, predvsem pa (v t. i. gibljivem delu) neznansko raztegljivo metodologijo v tem smislu predstavljajo »Kriteriji za individualne pogodbe o zaposlitvi managerjev« iz leta 2001, ki so jo z Združenjem Manager podpisale GZS in nekatere druge delodajalske organizacije v Sloveniji. 
Ne glede na pomanjkljivosti pa so seveda vsekakor boljši takšni kakor pa nikakršni kriteriji, če se jih le držimo. 
Po teh kriterijih naj bi priporočena srednja raven osnovne plače (kot odsev ocenjene zahtevnosti dela) vodilnih menedžerjev znašala: 4-kratnik za manjša, 6-kratnik za srednja in 8-kratnik povprečne plače za velika podjetja. 
Sestavina menedžerske plače naj bi bil potem še gibljivi del (lahko tudi v minus glede na osnovno plačo), odvisen od tekočih poslovnih rezultatov, in nagrada iz končnega poslovnega rezultata družbe (do ene tretjine letnih prejemkov). 
Po dejanskih prejemkih sodeč je torej očitno, da so si nekateri posamezniki dali brez utemeljitve do onemoglosti (izključno v plus seveda, in to za 100 in več odstotkov glede na osnovo) nategniti t. i. gibljivi del svojih menedžerskih plač, ki pa je v praksi v resnici že zdavnaj dobil povsem fiksen značaj. 
Ali pa teh kriterijev sploh nihče več ne upošteva niti za »fasado«. 
Glavno merilo za določanje višine menedžerskih plač, kakor kaže, v praksi vse bolj postaja predvsem »zgledovanje po tistih, ki si upajo največ«.

Naslednji pomislek: čemu rabijo (kakšna naj bi bila ekonomska korist za konkretne družbe) in na kakšni osnovi se izplačujejo astronomske menedžerske odpravnine ob upokojitvi v višini tudi preko 60 milijonov tolarjev (zadnji, a ne osamljeni primer: nekdanja predsednik in članica uprave Istrabenz, d. d., sta, če držijo podatki iz časopisa Finance z dne 12. in 13.5.2003, dobila v ta namen izplačanih skupno 126,6 milijona tolarjev), medtem ko tovrstne odpravnine za navadne »zaposlence« po ZDR, kakor vemo, znašajo le tri povprečne slovenske ali dve posameznikovi plači (če je to za delavca ugodnejše)? 
Po mojem mnenju za tovrstno početje družb prav zares ni mogoče najti prav nobenega ekonomskega opravičila in gre torej za neposredno oškodovanje njihovega premoženja.

Prav zares me zanima, kdaj bo končno pri nas vendarle prišlo do kake takšne tožbe, kajti argumentov za to je na podlagi povedanega v marsikaterem podjetju več kakor dovolj. 
Bilo bi nadvse zanimivo, izid pa bi bil nedvomno precedenčnega pomena. 
Enkrat bo pač treba, kot rečeno, tako ali drugače postaviti mejo med ekonomsko upravičenim materialnim motiviranjem menedžerjev in čisto navadnim pitanjem njihovega človeškega pohlepa, ki je s poslovnega vidika povsem neproduktivno in celo izrazito škodljivo tako v materialnem kakor v moralno etičnem pogledu. 
V nasprotnem primeru bodo po logiki »spirale vedno večjih potreb« menedžerski prejemki tudi pri nas brez dvoma dokončno zbezljali v neslutene, predvsem pa nesmiselne višave.

Vsi skupaj moramo sprejeti, da gre pri iskanju in vodenju mikroekonomskih politik in pri konkurenčnih institucionalnih spremembah za mučen proces skupnega učenja in sprememb, kjer rezultati ne bodo takoj vidni. 
Tudi v Evropi so birokrati spoznali, da sami ne morejo priti do razvojnih rešitev in da so te v »odprti metodi koordinacije« med različnimi interesnimi skupinami. 
Ne nazadnje bomo le preko prepričljivih razvojnih projektov (brez fig v žepu in ozkih kratkoročnih interesov, kot smo bili marsikdaj navajeni do sedaj) prepričali EU, da bomo iz svojih vplačil v skupne sklade dobivali (mogoče celo večja) sredstva tudi nazaj. 
Prepričati oziroma motivirati in organizirati se moramo najprej sami.

Ko sem se nekega toplega dopoldneva sprehajal ob Ljubljanici, me je preplavil občutek domačnosti. 
Pri tem ni šlo toliko za občutenje do okolice same po sebi, temveč sem v njej našel povezavo z nekim drugim krajem: Helsinki, najsevernejša evropska prestolnica, ki je bila zadnjih sedemnajst let - do začetka letošnjega leta - moj dom. 
Le kaj v Ljubljani me je spomnilo na Helsinke? 
Prav gotovo ne reka, saj je finska prestolnica nima, ima pa zato morje, a nima rečnega brega, na katerem bi se nizale kavarnice, trgovine in gostinski vrtovi ter bi potekala promenada. 
In razlik s tem še zdaleč ni konec: Helsinki so večji, premorejo več velemestnega vrveža in mednarodnega ozračja, imajo hladnejše podnebje in bolj togo družbeno klimo, so svetlejši in obenem temnejši, bolj nordijski, bolj luteranski, bolj obmorski, bolj... 
- in manj.

Ljubljana in Helsinki sta si v marsičem podobna tako v dobesednem kakor v prenesenem pomenu, kajti kljub zelo različnemu zgodovinskemu ozadju ju povezujejo skupne izkušnje. 
Podobnosti so obenem osupljive in ne preveč presenetljive. 
Ena najočitnejših vzporednic med obema prestolnicama je, da sta obe mesti nasprotij, kar je njuna osnovna značilnost. 
Česa takega za Toronto, kjer sem se rodil in živel več kakor polovico svojega življenja, ne bi mogli reči, kajti kot večina velikih severnoameriških mest se obiskovalcu razkrije predvsem v veličini in neomejenosti. 
Redka so evropska mesta, kjer je v samem urbanem tkivu mogoče najti tradicionalne kmetije in neokrnjeno naravo. 
V Ljubljani človek pogosto naleti na zaplate obdelane zemlje, ki se raztezajo nekje med avtocestnimi vozlišči in po svoje kljubujejo širjenju urbanih površin. 
Tudi v Helsinkih se pogosto primeri, da kak los zatava na mestni tlak, pri čemer ga pot vodi po zelenih površinah, s katerimi poskušajo meščanom pričarati podeželje. 
Po pristanku na Brniku prišlek ni vržen v oblak smoga in prometne zamaške, temveč se mu odpre razgled na čudovite gore, v nosnice pa mu sili nezamenljivi vonj gnoja; prav tako ob prihodu v Helsinke obiskovalec najprej uzre smrekove gozdove in tavajoče ježe.

Helsinki so bili, podobno kakor Ljubljana, že prej del evropskega ogrodja, a hkrati na obrobju. 
Sredi 80. let so bili Helsinki čuden in čaroben kraj, eksotična oaza, kjer tradicija in ljudske šege še niso izumrle. 
Tako kakor v Ljubljani in peščici drugih evropskih mest se je v Helsinkih razcvetala alternativna kulturna scena, katere protagonisti so z drznimi izjavami in kretnjami na neštetih frontah izzivali ustaljeni red. 
Ko so napočila 90. leta in se je razrasla globalizacija, je želja biti drugačen in samosvoj zamrla, namesto nje pa se je razmahnila kultura posnemanja in prilikovanja. 
Pripadati. 
Biti del skupine. 
Legitimno, potrjeno in s privolitvijo. 
Prost pretok blaga, kapitala in delovne sile. 
To je vse, kar hočemo. 
Imeti evropski potni list in z visoko dvignjeno glavo iti mimo carinikov, ki so zdaj namenjeni tistim, ki niso člani našega kluba. 
Nekaj zanimivega in hkrati osvobajajočega je pri potnih listih in članstvu. 
Če bi združili samoironijo, ki preveva oba naroda, Fince in Slovence, bi se pod skupno težo tega občutenja drugi, manj trdni narodi pogreznili v otopelo ohromelost. 
Veliko je bilo že prelitega črnila o manjvrednostnem kompleksu, ki naj bi ga trpeli tako Slovenci kakor Finci, šlo naj bi za nekakšen kolektiven občutek neustrezanja in negotovosti. 
Zgodovina in kultura naroda sta v krvi, pravijo, in v značaju njegovih pripadnikov, izkušnja biti del malega, nepomembnega in obrobnega naroda te za vedno zaznamuje. 
Defetizem je slab izgovor, a žal edina razlaga, čeravno nezadovoljiva. 
Tudi Finci o Evropi govorijo kot o pojavu zunaj meja njihove države, ki se dogaja tam nekje na drugi strani zaliva. 
Še dolgo po pridružitvi EU ljudem niso šle z jezika besedne zveze, kakršna je »pri nas v Evropi« ipd. 
Evropa ni geografski pojem, niti politična enota ali koncept, temveč stanje duha.

Za realno primerjavo podjetij v domači in tuji lasti potrebujemo taka, ki normalno poslujejo, kajti tudi tujci so prevzeli samo dobra podjetja. 
Da se ne bi pečali z izgubami tujih bank, ki onemogočajo stvarne primerjave, obravnavajmo samo predelovalno industrijo, v kateri je večina tujih naložb. 
BS jih deli v podjetja brez ali z manj kot 10 odstotki tujih naložb in v podjetja z več kot 10 odstotki tujih naložb. 
Ta se delijo na manjšinska in večinska glede na to, ali je tuje lastništvo večje ali manjše od polovice. 
Donosnost kapitala v podjetjih z večinskim deležem je 8,3 odstotka. 
Vsa naša velika podjetja imajo to donosnost vsaj za tretjino večjo (Helios 11,3 odstotka, Lek 12,9 odstotka itd.). 
Podjetja v manjšinski tuji lasti imajo to donosnost samo 2,1 odstotka, celo manj kot podjetja samo v slovenski lasti (3,9 odstotka). 
Kovač v Magu se je osredotočil samo na dobiček kot dokaz zveličavnosti tujega kapitala, ne pa na trende notranjih protislovij in s tem prihodnje dinamike. 
Zanika ključni kazalec poslovanja - dodano vrednost na zaposlenega. 
V podjetjih z manjšinskim tujim deležem (25.434 EUR) je ta večja kot v podjetjih z večinskim deležem (19.834 EUR) in večja kot v domačih podjetjih (16.073 EUR). 
V istem razmerju so tudi plače, ki tvorijo 70 odstotkov dodane vrednosti. 
Ta je v slovenskem povprečju in daleč od dosežkov matičnih podjetij npr. v Avstriji (54.000 EUR v letu 1999). 
Odgovor na to vprašanje nam odkrije značilnost tujih naložb kot razliko med matično državo in Slovenijo.

Zunaj mesta, v taboru ameriške vojske, ni razpoloženje nič boljše. 
»Pojasnjevali so nam, da vodi najhitrejša pot domov čez Bagdad. 
Osvojili smo mesto, a zdaj še vedno tičimo tukaj,« se pritožuje višji narednik Anthony Joseph iz 2. brigade 3. pehotne divizije.

Do prejšnjega tedna in do domnevne smrti Sadamovih sinov Udaja in Kusaja v Mosulu je bil najpomembnejši Abd al-Hamid Hamud, svetovalec za varnost in tajnik diktatorja, ki se je s ponarejenim potnim listom pred tem vrnil iz Sirije. 
Pri sebi je imel beloruske dokumente. 
Je to nov dokaz, da bi bil lahko tam pravi azil za Sadama in njegove privržence?

Pomanjkanje moči poskuša poklicni diplomat Bremer nadomestiti z drastičnimi odločitvami. 
Petindvajset članov sveta precej natančno odseva etnično in versko sestavo države. 
V njem je trinajst šiitov, ki predstavljajo petinšestdeset odstotkov prebivalstva. 
Odbor, ki je bil zamišljen kot posvetovalni organ za Američana, je tega brez ceremonij presenetil s tem, da je poslal v New York odposlance, ki naj bi v varnostnem svetu Združenih narodov uveljavili pravico do zastopanja svoje države.

»Krompirček svobode, kaj je to?«

Sistem je zelo praktičen in predvsem smešno poceni. 
Starejši Američani radi opozorijo, da je uniformnost ponudbe relativno sodoben fenomen. 
Prvi WalMart so v Rogersu v Arkansasu odprli leta 1962, še leta 1979 skupna letna prodaja ni presegla milijarde dolarjev, prve zares velike trgovine pa so odprli leta 1988. 
Proces uniformiranja ameriške pokrajine ni starejši od dvajsetih let. 
Vendar je na podeželju že skoraj popoln. 
Razen podružnic velikih blagovnih znamk v majhnih mestih ni skoraj nobene infrastrukture. 
Majhne družinske trgovine z zelo posebno ponudbo, ekscentrične restavracije, drobne kavarne in podobne provincialne ustanove je mogoče nekoliko paradoksno najti samo še v velikih mestih. 
New York, ki velja za najbolj liberalno mesto v Ameriki, je do svoje infrastrukture zelo konservativen in jo ljubosumno čuva. 
Verižne hitre restavracije so redke, velikih nakupovalnih hangarjev pa mesto v resnici ne pozna. 
Mnoge mestne ulice so veliko bolj podobne ulicam majhnih ameriških mest izpred tridesetih let, kjer je na vogalu špecerija, ob njej pa pekarna, delikatesa in mesar. 
Ker je mesto prepleteno z etničnimi četrtmi in ker prihajajo vedno novi priseljenci, se barvitost ponudbe množi z latinskoameriškimi, vzhodnoevropskimi, afriškimi in azijskimi izvedbami življenja.

Podobno kakor v zadnjih dveh mesecih je v najinem novem bivališču tudi tokrat polno mojstrov, ki urejajo vse potrebno, da bo življenje ne samo čim bolj normalno, ampak čim lažje. 
Danes sta na vrsti namakalni sistem in priprava terena za ozelenitev. 
Velikokrat se zalotim pri misli, kako lepo in dobro bi bilo, če bi moja ati in mami živela kje bliže Ljubljani, da bi lahko od njiju dobila še kakšen koristen nasvet predvsem glede vrta, narave pa vrtnega orodja in še česa.

Projekt »nova hiša« sva končala v devetih mesecih od takrat, ko so gradbeniki zasadili prvo lopato. 
Še oktobra lani sem verjela, da bom za božič pekla kekse že v novi kuhinji, a kaj hitro sem ugotovila, da je to vse v stilu »sanja svinja o koruzi«. 
Zagodla nam jo je huda zima z zelo nizkimi temperaturami, zaradi katerih niti znotraj hiše ni bilo možno polagati keramičnih ploščic. 
Če je manj kakor 5 stopinj Celzija, to ni možno, naju je podučil mojster Jože. 
In še marsičesa drugega so me naučili ti mojstri, eni bolj zgovorni kakor drugi, eni boljši, drugi slabši. 
Odkar stanujeva tukaj, jim zjutraj skuham kavo. 
Če jo že za naju, zakaj je ne bi še zanje in verjamem, da jim s tem vsaj za nekaj trenutkov polepšam dan, v katerem bodo morali delati kljub zelo visokim temperaturam.

Kje smo? 
Na Lavdari, pri vhodu v Kornate.

Kam gremo? 
Vsak dan v Sali po kruh in sadje.

Ura je tri ponoči, družine ni več pri mizi, jaz pa pišem... 
»Ura je tri ponoči...« 
Tukaj smo, zbrani pri treh svečah, Lady, Jana, Delo, Joyce, Wilde in velika vešča, ki že od včeraj užaljeno čemi na steni, ker smo ji vzeli luč. 
Manjše pa.... 
»Pustite male k meni«...reče sveča, nič drugačna od tiste, ki jo je v zaporedju podob opažal Stephen, ko je videl podobo moža, ki je nesel svečo z močjo ene sveče. 
Na eni od sveč je v raztopljenem vosku pripita vešča, zavaljenega trupa in prozornih kril.
Ob tej uri torej sem poslal sporočilo za Mirjam in vprašal, kako se mu je smrt pravzaprav zgodila. 
Zjutraj je na strojčku pisalo, da je bilo nekaj s srcem.

Vidiš, na srce pa niti pomislil nisem.

Černe

Černe:

Festival Fringe deluje kot ogromna tržnica. 
Izračunali so, da ima vsaka predstava oziroma koncert povprečno osem gledalcev, tako da si lahko predstavljate, kako huda konkurenca vlada med skupinami. 
Ogromno predstavam se zgodi, da nimajo niti enega gledalca. 
Veliko jih je, ki hočejo uspeti, pa ne morejo. 
Dostikrat morajo sami plačati vse stroške in nastalo izgubo. 
Tudi sami smo imeli lani milijon in pol tolarjev izgube, saj so stroški igranja in bivanja znašali skoraj dva milijona in pol. 
Z vstopnicami smo zaslužili komaj 400.000 tolarjev, 500.000 pa nam je kot dotacijo primaknilo ministrstvo za kulturo.

Pozitivna čustva ali odklonilne strasti so ob kiparskih upodobitvah primerne vsebine in oblike visoko potentna. 
Kiparstvo zaradi svoje fizičnosti pogosto zbuja v fizični naravi porojene odzive.

Moje srce je sopransko, moj glas znižan na mezzo

Marko Bauer

Medtem ko ješ svoje prezdrave müslije, medtem ko downloadaš pornografijo, medtem ko pelješ otročiča na cepljenje, medtem ko močiš vrt, medtem ko prestavljaš pohištvo kot brezkončni uvod v rearanžma lajfa, medtem ko te hipnotizira koda v supermarketu ... medtem tam onkraj AI-jevci konstruirajo portal.

Najlepša so jutra. 
Ko turisti, ki so v restavracijah pojedli pol noči, še spijo zaviti v svilene rjuhe v prestižnih hotelih. 
Jutra, v katerih se spustiš navzdol proti morju po neštetih stopnicah, mimo ljubkih vil, zasebnih hotelov, hiš po ozkih, slikovitih ulicah s še bolj romantičnimi imeni, mimo dišečih pekarnic, kjer pek, ko iz pritličnega okna zagleda stopicljanje ženskih nožic pred oknom, medtem ko iz peči jemlje svež kruh, priteče ven in zapoje za tabo... 
Mimo mesarije, kjer mesar roko, s katero je razsekal meso, obriše v krvav predpasnik, pošlje poljub; navzdol mimo srebrno sive siamske mačke, ki se vsako jutro sonči pred vilo z oleandri, mimo starca, ki sedi na klopci pred hišo in te pozdravi, dokler se ti meča, nevajena tolikih stopnic, ne zatresejo od napora in že si na ribiškem trgu, le še nekaj metrov od plaže, kjer se pripravljajo ribe in čisti pločnik, kjer se vonjave rib mešajo z vonjavami začimb, značilnega limoncella, likerja iz menda najbolj sočnih limon v Italiji, in eksotičnega sadja... 
Nič ni slutiti, da bo čez dobro uro ulica napolnjena s turisti s sončnimi očali in velikimi torbami, ki bodo preplavili male ulice in trg pred cerkvijo... 
Zdaj razumem, zakaj vsi pravijo, da je treba v Positano zunaj sezone. 
Šele takrat lahko zadihaš magijo tega mesteca in razumeš, zakaj so se vanj zaljubile osebnosti, katerih slike visijo na stenah restavracij od Sophie Loren, Marcella Mastroiannija, od Roberta De Nira do Franca Zefirellija...

