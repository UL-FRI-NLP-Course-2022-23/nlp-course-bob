Ljubljana - »Poslanska skupina socialdemokratske stranke v celoti podpira predlog spremembe poslovnika, zaradi preprostega razloga, ker se je namreč že v preteklosti in se bo tudi v prihodnosti vedno jasno opredelila za to, ali podpira neko opcijo, ali podpira nekega predstavnika na pomembnih funkcijah ali ne,« je v imenu SDS povedal Branko Kelemina.

Podobnega mnenja je bil pozneje v imenu poslanske skupine DeSUS tudi Anton Delak. 
»Zavedamo se, da je predlog sprememb poslovnika nastal v povsem določenih okoliščinah, vendarle pa bi bilo poslovnik treba spremeniti tudi, če teh okoliščin ne bi bilo,« je v imenu SLS+SKD povedal Franc Zagožen. 
Dodal je, da se bo verjetno treba čim prej sporazumeti tudi o spremembi ustave v delu, kjer ta govori o tajnem glasovanju o kandidatu za predsednika vlade.

Tone Anderlič je v imenu poslanske skupine LDS povedal, da v tej skupini ni navdušenja za spreminjanje poslovnika na tak način in za »potrebe« povsem konkretnega primera. 
»Ampak zaradi tega, kar smo počeli zadnja dva meseca, ko smo vseskozi jasno poudarjali, kaj menimo o glasovanju o razrešitvi ministrov oziroma posredno o glasovanju o zaupnici, kaj smo menili o vseh glasovanjih, ki so bila kasneje, in pa glede na to, da smo priča precej nejasnim razmeram, v katerih se ne ve, kdo, kje, kaj, kako, se velja do tega predloga opredeliti pozitivno, zaradi številnih drugih razlogov pa je predlog vprašljiv,« je še povedal vodja poslanske skupine LDS.

Zdravje za vse

DZ je sprejel zakon o evidentiranju nepremičnin, državne meje in prostorskih enot ter nacionalni program zdravstvenega varstva

Tožba Bajuka in ministrskih kandidatov

Po zakonu o upravnem sporu lahko sodišče zavrže tožbo s sklepom, če ugotovi da:

- je bila zoper upravni akt, ki se s tožbo izpodbija, mogoča pritožba, pa ta sploh ni bila vložena ali pa je bila vložena prepozno;

Po raziskavi ima predstavnika delavcev v upravi (delavskega direktorja) 15 podjetij (57,7 odstotka), čeprav bi ga glede na velikost podjetja - z več kot 500 zaposlenimi po 81. členu zakonu - moralo imeti 26 podjetij. 
Funkciji delavskega in kadrovskega direktorja sta ločeni v 13 primerih, 7 jih svojo funkcijo opravlja poklicno, dva s polovičnim delovnim časom in šest nepoklicno.

Zanimivo je, so ugotovili v raziskavi, da predsedniki svetov delavcev razmeroma pozitivno ocenjujejo uspešnost delavskih predstavnikov v organih družbe, pri čemer so delavski direktorji dobili celo višjo oceno kot predstavniki delavcev v nadzornih svetih. 
Veliko bolj skrb zbujajoča pa je njihova ocena povezanosti delavskih predstavnikov s svetom delavcev, kar je posledica teoretičnih razhajanj tako glede koncepcije delavskega direktorja (menedžer ali delavski predstavnik) kot tudi glede delavskih predstavništev v nadzornih svetih (eni trdijo, da delavski predstavniki v nadzornem svetu sploh ne zastopajo interesov delavcev, ampak nekakšen žinteres družbež, čemur drugi že v osnovi nasprotujejo).

Kar 62,3 odstotka predsednikov svetov delavcev je ugotovilo (vsaj zmeren) pozitiven vpliv na trende konfliktnosti v medsebojnih odnosih po uvedbi participacije, 30,2 odstotka jih je menilo, da so napetosti in konflikti enaki, 3,8 odstotka, da so bistveno manjši, 1,9 odstotka, da so večji. 
Na vprašanje o seznanjenosti zaposlenih s poslovnimi cilji podjetja, so ti odgovarjali: sploh nisem seznanjen 0,4 odstotka zaposlenih, sem zelo slabo seznanjen 13,9 odstotka, sem le okvirno seznanjen 42,5 odstotka, sem dobro seznanjen 27,7 odstotka, sem zelo dobro seznanjen 15 odstotkov.

Ljubljana - Spomladi 1997 je na vojaškem strelišču na Počku pri streljanju s topom havbico TN-155 mm umrl vojak Robert Papič. 
Njegov poveljnik podporočnik Safet Baltič je bil hudo ranjen in je zdaj slep, vojaka Roberta Kokelja pa je v eksploziji vrglo 15 metrov daleč, a jo je odnesel le z lažjimi poškodbami. 
Preiskava, ki je sledila, je izključila možnost, da je za nesrečo krivo strelivo ali orožje, kriv naj bi bil podporočnik Baltič, ker smodniško polnjenje naj ne bi bilo pravilno vstavljeno v cev. 
Po daljšem poizvedovanju smo odkrili, da Slovenska vojska (SV) havbice pred začetkom uporabe sploh naj ne bi bila testirala po pravilniku o testiranju orožja, ker takšnega pravilnika preprosto ni bilo. 
V navzočnosti častnikov SV jo je v Izraelu testiral le izraelski proizvajalec. 
Pravilnik pa bi moral sprejeti obrambni minister.

