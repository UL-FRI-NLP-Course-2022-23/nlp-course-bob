Predlog proračuna izhaja iz temeljnih ciljev vlade, določenih v proračunskem memorandumu, po katerem je letos treba zaustaviti trend naraščanja javnofinančnega primanjkljaja in v naslednjih letih postopno doseči javnofinančno ravnovesje, ki bo odprlo doseganje makroekonomske stabilnosti in oblikovanje večjih proračunskih sredstev za izvajanje prednostnih nalog. 
To pa so povečanje narodnogospodarske in javnofinančne stabilnosti, dodatno vlaganje v znanje in izobraževanje, krepitev učinkovitosti javne uprave, ohranitev dosežene ravni socialnega razvoja in intenziviranje procesa vključevanja v Evropsko unijo in Nato, je poudaril minister Rop.

Več na 2. strani.

Kakor poudarjajo v kabinetu predsednika republike, izhaja predsednik Kučan pri svojem ravnanju iz prepričanja, da ne bi bilo primerno, če Slovenija, pa čeprav le začasno in za kratek čas, ne bi imela imenovanega guvernerja Banke Slovenije. 
Sedanjemu guvernerju dr. Francetu Arharju se mandat izteče 31. marca 2001.

New York, Dunaj - »Ostro obsojamo nasilna dejanja skrajnežev, ki poskušajo spodkopati stabilnost Makedonije, Kosova in celotne regije,« je poudaril predstavnik za tisk zunanjega ministrstva Richard Boucher. 
»ZDA podpirajo makedonsko vlado v njenih umirjenih reakcijah na zločinska dejanja.« 
V ZN bodo podprli resolucijo varnostnega sveta, ki jo zahteva Makedonija. 
V ponedeljek v ZN niso nič rekli, ker je bila Palača narodov zaprta zaradi napovedanega snežnega viharja. 
Na vprašanje, ali napadalce razume kot skrajneže ali teroriste, se je Boucher izognil terminologiji, ki je v zadnjih dneh postala običajna. 
»Ljudi s tega območja, ki izvajajo nasilna dejanja, imenujemo skrajneže. 
Tako bo za zdaj ostalo.« 
Z albanskimi »skrajneži« po Boucherjevih podatkih »ZDA nimajo stikov«.

Čeprav dosega Slovenija s kmetijsko proizvodnjo samo tri odstotke bruto družbenega proizvoda, se temu področju ob pripravah na vstop v Unijo posveča zelo veliko pozornosti. 
S kmetijsko dejavnostjo sta namreč tesno povezani živilskopredelovalna industrija in trgovina, vse tri skupaj pa dosegajo znaten delež domačega bruto proizvoda. 
Ključno ob pripravah na vstop Slovenije v EU je za kmetovalce vprašanje, ali bodo ob vstopu veliko izgubili oziroma ali bodo sploh lahko preživeli. 
Odgovor je večplasten, nikakor enak za vse in še ne povsem znan, vendar nič kaj obetajoč. 
Kot je povedal dr. Erjavec, se država intenzivno pripravlja na vstop, med drugim je tudi zaradi priprav narasel državni aparat za potrebe kmetijstva s 40 uradnikov pred desetimi leti na več kot 300 današnjih.

tiskovni predstavnik SŠK

1. 
O pobudi avstrijske zunanje ministrice za srečanje predstavnikov Avstrije, Češke, Madžarske, Slovaške, Poljske in Slovenije na Dunaju je minister za zunanje zadeve dr. Dimitrij Rupel govoril na 9. redni seji odbora DZ za zunanjo politiko, ki je bila 15. 2. 2001. 
Iz zapisa seje so jasne naslednje ministrove besede: »... 
Mi pobudo preučujemo. 
O njej avstrijski strani še nismo odgovorili. 
Ob tem bi dodal naslednje. 
Verjetno ste opazili, da so nas nekatera pota v preteklih tednih vodila v prestolnice drugih držav - v London, v Pariz. 
K nam pride nemški zunanji minister 1. marca. 
V Rim gremo v teh dneh. 
Tem stikom bodo sledili še drugi stiki z najvplivnejšimi članicami EU ... 
Slovenija se ne zapira v regionalno sodelovanje vendar ne nameravamo zanemarjati pomena takšnih pobud. 
Nasprotno, mislim, da je treba takšno pobudo zelo resno upoštevati. 
Mi seveda želimo od Avstrije, da nas pri približevanju EU podpre, kar pomeni, da si poskušamo pridobiti njeno naklonjenost in njeno razumevanje ... 
Naše morebitno okrepljeno sodelovanje z Avstrijo ali temi državami bi morda okrepilo našo srednjeevropsko identiteto. 
V tem smislu ima ta predlog neko veljavo in zaradi tega ga skrbno preučujemo ...«

Zgled po evropskih sestrah

Deklaracija med drugim govori tudi o notranji demokraciji stranke. 
»Smo stranka dogovarjanja in vključevanja. 
Želimo nagovoriti vse socialne, interesne in generacijske skupine,« med drugim lahko preberemo v programski deklaraciji, sprejeti na prvem rednem kongresu SLS SKD Slovenske ljudske stranke.

V Pekarni Grosuplje so brez prekinitve pekli kruh in pecivo, ker se pri njih ob pomanjkanju elektrike samodejno vključijo električni generatorji, tako da tudi računalniško vodene linije niso obstale. 
Prav tako so v ljubljanskem Kliničnem centru dobro pripravljeni na izredne razmere te vrste in se je njihova električna napeljava takoj preklopila na agregate. 
Zaradi izpada električne energije ni bil nihče v smrtni nevarnosti, vzdrževalci pa so nato še posebno preverili, kako delujejo vsi pomembni deli napeljave.

Velike težave so imeli v Papirnici Vevče, saj je proizvodnja pri njih stala kar pet ur, pregorelo je veliko varovalk in elektronskih naprav, tako da so morali zamenjati veliko rezervnih delov.

O pravilih za delovanje trga z električno energijo

Kot menijo člani upravnega odbora, bi bilo treba v Elesovih pravilih za delovanje trga z elektriko dodati, da se zaradi uvedbe trga zanesljivost oskrbe z elektriko ne bi smela zmanjšati, kajti dr. Janez Bratina iz Energetike Ravne, predsednik upravnega odbora, je ugotovil, da se v pravilih ves čas ponavlja, da »organizator trga za nič ni kriv«. 
Poleg tega omenjena pravila niso usklajena z vladno uredbo o opravljanju gospodarske javne službe prenosa elektrike. 
Napisana so tako, da omogočajo novo bohotenje birokracije, ugotavljajo člani odbora, saj bo »mogoče za izdajo vsakega potrdila zaposliti novega uradnika«. 
Prof. dr. Miha Tomšič, strokovni svetnik na centru za energetsko učinkovitost pri Inštitutu Jožefa Stefana, je dodal, da bo za dobavo elektrike jamčil upravljavec prenosnega omrežja, vprašanje pa je, kdo bo po 15. oktobru (do takrat morajo distribucijska podjetja vsem sedanjim odjemalcem zagotoviti oskrbo pod enakimi pogoji kot zdaj) dobavljal elektriko odjemalcem, ki bodo pozabili, da morajo do takrat bodisi skleniti pogodbo s sedanjim dobaviteljem ali si izbrati novega. 
Prav bi bilo, meni Tomšič, da takšnih odjemalcev ne bi preprosto odklapljali, ampak bi jim upravljavec omrežja izstavil račun za neprijavljen odjem.

Darja Kocbek

Edini uspeh mednarodne uprave je le ustavitev prelivanja krvi in zagotavljanje obstoja BiH. 
Po volitvah novembra so le z velikimi težavami in volilnim inženiringom omogočili, da so bile ob oblast nacional(istič)ne stranke, odgovorne za vojno (SDA, HDZ, SDS). 
Od leta 1995 so za projekt BiH zapravili okoli pet milijard dolarjev, vendar centrifugalne politične sile še vedno ne priznavajo centralne oblasti v Sarajevu. 
Natančneje, s Sarajevom sodelujejo le, da omilijo pritisk mednarodne skupnosti in da dobijo tujo finančno pomoč. 
Mednarodna skupnost je po drugi strani zadnji branik celovitosti BiH, zato že kakršno koli razmišljanje o odhodu tujih vojaških sil z Balkana zbuja zle slutnje, zlasti ker se zapleta na jugu Srbije in ob makedonsko-kosovski meji. 
Vprašanje je le, ali je bila odločnost mednarodnih sil zadostna in ali niso s svojo politiko omogočile, da bodo zaradi neurejenih zadev krizna žarišča nekega dne oživela.

»Kazenska ovadba proti M. R. ni bila podana. 
Policija PU Ljubljana raziskuje primer, zato zaradi interesa preiskave ne moremo povedati podrobnosti. 
Razpisano je iskanje za osumljenim na ozemlju Slovenije. 
Če bi ga policisti ali kriminalisti zajeli, bi bil priveden na informativno zaslišanje,« je povedal predstavnik PU Ljubljana Robert Štaba .

Zakaj?

Torej ste ostali bolj ali manj sami?

Dejansko res, ker naša država nima dosledne ali jasne politike v kmetijstvu. 
Blaži današnje in jutrišnje pretrese na tem področju tako, da pušča pri življenju sivo ekonomijo. 
Takšni pravilniki pa jo v marsičem prehitevajo in ji nalagajo drugačno usmeritev. 
Nikomur ni bilo jasno, kako je mogoče, da se zadeve, ki smo jih izpostavili v našem prilagajanju Uniji, tako zapletajo doma ...

In kaj težko pričakovana zaščita cvička prinaša vinorodni deželi?

Zdi se, da višji znesek ne bo mogoč, saj naj bi bilo denarja iz šolskega proračuna premalo.

Zanimivo je, da so vam tuji strokovnjaki povedali, kako je delo ACS izredno dobro, da imate odlično strategijo izobraževanja odraslih. 
Kje torej škriplje? 
Ni dovolj denarja od države, ali se odrasli ne zmenijo za dodatno izobraževanje?

Ob vsakem takšnem incidentu se sprožijo polemike o tem, ali ameriška ustava, ki pravi, da »imajo državljani pravico nositi orožje«, res omogoča svobodno kupovanje avtomatskih pištol, ostrostrelskih pušk in druge lahke artiljerije. 
V mnogih državah registracija orožja sploh ni potrebna, v nekaterih pa prodajalci ne preverjajo identitete kupcev. 
Po dostopnih podatkih je v ZDA v osebni lasti več kot dvesto milijonov kosov orožja. 
Nasprotniki trgovine ob vsakem streljanju na šolah zahtevajo zakon o obveznem preverjanju identitete in registraciji vsega orožja. 
Vendar skozi parlament ne morejo spraviti niti zakona, ki bi predpisoval hrambo orožja v zaklenjenih omarah in otrokom prepovedal dostop do njega.

Največji nasprotniki omejitev so volivci republikanske stranke, ki so organizirani v Zveznem orožarskem združenju. 
Vodi jih hollywoodski igralec Charlton Heston, člani društva pa so bili med največjimi in najbolj množičnimi darovalci denarja za Bushevo kampanjo. 
Veselje do orožja je tako veliko, da se tudi demokrati izogibajo resnim posegom v zakonodajo. 
Sedanja vlada pa v svojem programu izrecno nasprotuje zakonodaji, ki bi omejila domače orožarne.

'Kiksi' pametnih fantov

Moskva - Rusko zunanje ministrstvo je od State Departmenta zahtevalo natančna pojasnila o tajnem predoru pod zgradbo nekdanjega sovjetskega, današnjega ruskega veleposlaništva v Washingtonu, o katerem obširno pišejo ameriški mediji. 
Predor so družno vrtali »gradbeniki« iz FBI in Agencije za nacionalno varnost, omislili pa so si ga zato, da bi prisluškovali pogovorom diplomatov.

Mimogrede

Največ je bilo domačih gostov (866 tisoč), med tujci Italijanov (256 tisoč) in Nemcev (203 tisoč). 
Nemci so ustvarili največ - 772 tisoč prenočitev. 
V Slovenijo so si z veliko več poguma upali prihajati britanski, irski, skandinavski in nizozemski gostje. 
V naši državi je bilo 14 krajev, ki so ustvarili več kot 100 tisoč prenočitev. 
Daleč na prvem mestu je Portorož (1,05 milijona), sledijo Čatež ob Savi (468 tisoč), Bled (404 tisoč), Ljubljana (353 tisoč), Izola (338 tisoč), Kranjska Gora (322 tisoč) ...

Slikar tu odkriva novo pot likovnega ustvarjalca, ki jo leta 1966 tudi potrdi kot svoj življenjski umetniški »modus vivendi«. 
Skupaj z umetniškima kolegoma Madžarom Georgom Kressom in Italijanom Nicolom Biancom je izdal močno odmeven Fragmentistični manifest. 
Gre za njegov osebni stil predstavitve več likovnih virtualnih prostorov na eni sami slikovni ploskvi, ki so s pomočjo kompozicije povezani v organizirano višjo celoto, s komprimirano izpovednostjo intenzivnejšega likovnega doživetja. 
Avtor nadgrajuje svoje fragmentarno slikarstvo z bogastvom kompozicije in simbolnih stanj, s figuraliko in barvitostjo, z drzno risbo na eni in kontemplativnim razpoloženjem na drugi strani, z realističnimi zasnovami in nadrealnim razmeščanjem stvari, z dekorativnimi elementi in z abstraktnimi oblikami. 
Tako postaja fragmentizem v likovnem ustvarjanju vse bolj prepoznaven, vzbuja veliko pozornost v evropskem prostoru, o čemer priča tudi veliko število mednarodnih priznanj in nagrad, ki jih je v tem obdobju prejel Polde Oblak.

Celje - V otroškem muzeju Hermanov brlog, ki deluje znotraj Muzeja novejše zgodovine v Celju, so prav na šesti rojstni dan tega edinstvenega muzeja odprli novo tematsko muzejsko razstavo z naslovom Prometna pot v Hermanov brlog. 
Doslej so v Hermanovem brlogu predstavili že pet tematskih muzejskih zbirk, ki so na otrokom zanimiv in poučen način prikazovale denar, igrače na kolesih, šport ter živalski svet in naravo, vsako pa si je v povprečju ogledalo po 12 tisoč obiskovalcev. 
Prometna pot v Hermanov brlog bo odprta do prihodnjega poletja.

Hrpelje - Po napovedih iz preteklosti bi v teh dneh na območju obrtne cone v Hrpeljah že morali videti stroje in delavce, ki bi komunalno opremljali teren, da bi potem obrtniki, ki so se odločili za nakup parcel v coni, lahko pričeli graditi objekte. 
Pa za zdaj del, ki bi sledila opravljenim zemeljskim delom, ni moč začeti, ker preprosto - ni denarja.

Med župani in podjetnikom, ki je lani z ladjo Big Red skrbel za prevoz potnikov po morju, ni ravno pretirane naklonjenosti. 
Miran Amon jim je zameril, da so sprva podprli njegov projekt, kasneje, ko je uspešno posloval, pa so se odločili, da mu bodo dali manj pomoči. 
Lani mu je uspelo prepeljati 35.000 potnikov, ki so bili večinoma zadovoljni, so pa seveda bili tudi posamezniki, ki so nasprotovali Big Redu. 
Prepričani so bili, da bi morale občine denar za subvencijo pomorskih prevozov oddati po javnem razpisu, župani pa pravijo, da lani tako in tako ni bilo resnejših konkurenčnih predlogov. 
Občine so v letošnjih proračunih sicer predvidele nekaj denarja tudi za tovrstno dejavnost, vse po vrsti pa so že odločile, da bodo denar zanjo oddale šele po javnem razpisu ter ob podpori države.

Ljubljana - Ena izmed zahtev sindikatov javnega podjetja Ljubljanski potniški promet, ki so za 26. marec napovedali stavko, je tudi zagotavljanje denarja za sklenitev nove kolektivne pogodbe, na podlagi katere naj bi se plače zaposlenih zvišale za približno 20 odstotkov. 
To po mnenju vodstva LPP pomeni, da bi morali bodisi od mestne občine Ljubljana bodisi od Holdinga dobiti dodatnih 310 milijonov tolarjev. 
Glede na včerajšnje sporočilo iz županjine službe za stike z javnostjo pa bo ta stavkovna zahteva bržkone ostala neuresničena.

Na ljubljanskih fakultetah bo ta mesec pod geslom dražimo se potekala vrsta kulturnih dejavnosti - Zadnji dan dražba

Največ dejavnosti se začenja danes. 
Na filozofski fakulteti bodo ob desetih predvajali filme študentov AGRFT, ob 12. uri bo gledališka predstava hispanistov, ob 14. in 18. uri pa bosta predavanji, najprej o kulturnem menedžmentu in potem še potopisno predavanje zgodovinarjev. 
Na biotehniški fakulteti bodo ob 10. uri odprli likovno razstavo, ob 19. uri bo na fakulteti za elektrotehniko potopisno predavanje o Indoneziji in uro pozneje o Pakistanu na fakulteti za pomorstvo in promet v Portorožu.

Simona Bandur

Ivančna Gorica - Kulturno društvo Ivančna Gorica prireja danes v domačem kulturnem domu ob 19. uri proslavo ob dnevu žena. 
V kulturnem programu bosta nastopila ivanški Mešani pevski zbor in ženski pevski zbor Ivanjščice, Moški pevski zbor Stična in harmonikar Sandi Obreza. 
B. R.

Vili Einspieler

Obnovljeni vinogradi imajo še eno posebnost: namesto dosedanjih 3400 trt v povprečju posadijo 4000 trt na hektar. 
Pucer pa ob tem poudarja, da ne gre za obnovo, ko z večjim številom trt ne merijo na večjo proizvodnjo, temveč na boljšo kakovost, saj z večjim številom trt na hektar zmanjšujejo obremenitve po posamičnih trtah in tako pridobivajo na kakovosti grozdja in končnega proizvoda - vina.

Vlasta Felc

Engo, d. o. o., je za zdaj še v 25-odstotni lasti Smreke, preostanek ima občina. 
V Gornjem Gradu želijo širiti toplotno omrežje, k novemu načinu ogrevanja z biomaso pa pritegniti čim več uporabnikov in povečati donosnost šest milijonov mark vredne naložbe, kar bi dolgoročno tudi pocenilo storitve. 
Zato so sklenili sprejeti ponudbo Smreke, ki je v zameno za poplačilo dolga do SRD pripravljena prepustiti četrtinski delež v Engu. 
Občina bi za 50 milijonov tolarjev tako prišla do 157 milijonov tolarjev težkega deleža v Engu, katerega skupna vrednost je ta čas ocenjena na 628 milijonov tolarjev. 
Smrekin dolg je star že več kot štiri leta in izvira iz posojila za sanacijo. 
SRD nikoli ni pristal na preoblikovanje dolga v lastniški delež, saj ima ločitveno pravico.

Toda razlike med stopnjo brezposelnosti po posameznih občinah so ob vsem navedenem precejšnje. 
Brezposelnost je z 19,5 odstotka na primer največja v občini Solčava, malce višja od republiškega povprečja je s 13,5 oziroma 12,3-odstotka tudi v občinah Ljubno ob Savinji in Luče. 
Najmanjšo brezposelnost, in to le 7-odstotno, pa imajo v občini Šmartno ob Paki.

Piran - Nova direktorica podjetja Hoteli Piran je od prvega marca diplomirana ekonomistka Ana Žerjal, ki se lahko pohvali tudi z diplomo s študija MBA z desetletnimi vodstvenimi izkušnjami v Cimosu, kjer je nekaj časa opravljala celo funkcijo v. d. direktorice, in štiriletnim članstvom uprave v koprskem Tomosu. 
Na novo funkcijo jo je imenoval nadzorni svet Hotelov Piran, v ponedeljek pa ji je dosedanji direktor Boris Krajnik tudi uradno predal posle.

Bo država sofinancirala gradnjo regijskih in medregijskih deponij? 
- Strategija povezovanja regij še vedno ni povsem jasna - S taksami do sodobnejšega ravnanja z odpadki

Reki Muri nameravajo vdahniti novo življenje

Restavracija Vikend še ni prodana

Odlagališče za več notranjskih občin?

Pri ravnateljih celjskih osnovnih šol so naleteli na dober odziv, privabili naj bi tudi šole od drugod. 
Smučarskih veščin so se na Celjski koči učili že v tridesetih letih, še nekaj let prej pa je v bližini današnje stala prva planinska koča. 
Med zahtevnejše naloge sodi postavitev zasneževalnega omrežja vzdolž 600- metrske proge. 
Potrebovali bodo večje zajetje vode (tri tisoč kubikov), z lokacijskimi in gradbenimi dovoljenji zanj pa po zatrjevanju direktorja ZPO Ivana Pfeiferja ni težav.

Marjana Triler

Še večje nesorazmerje med razpisanim denarjem in številom prijavljenih programov je pri mladinskih dejavnostih (MOL je 2. februarja objavila skupni razpis za socialnovarstvene programe, mladinsko dejavnost, preprečevanje zasvojenosti in, letos prvič, zdravstveno preventivo), na katerem se za 17 milijonov tolarjev poteguje kar 188 programov, pri čemer je marsikateri izmed njih ovrednoten višje, kot znaša celotni razpisani znesek. 
Kot so nam povedali v mestnem oddelku za mladino, se še niso odločili, kakšno strategijo bodo ubrali pri rezanju potice - ali bodo dali vsakemu le drobtinico ali pa bodo močneje podprli le peščico izbranih programov.

K temu naj bi jim na območju občin Kranj, Šenčur, Preddvor in Jezersko pripomogla lokalna turistična organizacija Kokra

Lado Stružnik

Zakaj vode presihajo?

Pojav zbuja skrb, saj so Vrčice v neposredni bližini zajetij Blatnik, ki so eno glavnih zajetij za regionalni vodovod Bele krajine. 
Polagajo ga že nekaj let in ga tudi še bodo, saj gre za velikansko naložbo v skupni vrednosti okoli 40 milijonov mark.

Ne bi bilo slabo ugotoviti, zakaj so presahnili vsi površinski vodni viri blizu kamnoloma. 
Pozneje bi bilo zelo neprijetno, če bi izkazalo, da je za napajanje novega regionalnega vodovoda res premalo vode.

Prav mehiško obdobje ostaja širšemu občinstvu najbolj nedostopen in skrivnosten del Buñuelovega ustvarjanja. 
Po svoje pa tudi najbolj fascinanten. 
Ti mali, obskurni, na hitro in poceni posneti filmi (po režiserjevih zagotovilih v 18 do 24 dneh!), ki se jim - razen nekaj izjem - povsem neupravičeno izogibajo skoraj vse relevantne študije in kritiški zapisi, so svojevrstna kurioziteta ne le Buñuelovega opusa, temveč kar filmske zgodovine. 
Glede na skoraj enoglasno ignoranco mehiškega in slepo favoriziranje poznega, francoskega obdobja, med katerimi najdemo nekatera najbolj precenjena Buñuelova dela (npr. Lepotico dneva ), lahko večino filmov iz Mehike razglasimo za »izgubljene«. 
»Nevidni« oziroma »nedostopni« so ravno v toliko kot denimo polovica Murnauovega opusa, ki je dejansko izgubljena. 
Ravno zato je pričujoča retrospektiva tako pomembna in nespregledljiva, saj se bodo nekateri Buñuelovi mehiški filmi v Sloveniji (in daleč naokrog) zavrteli prvič in nikoli več. 
Zatorej pohvale programskemu oddelku, da se je odločil ponavljati njegove mehiške minimalke, neštetokrat videne in lahko dosegljive »pozne« pa le enkrat.

Brina Švigelj Mérat

V okviru mednarodnega festivala Sarajevska zima 2001 je v Umetniški galeriji Bosne in Hercegovine v Sarajevu na ogled tudi monografska arhitekturna razstava z naslovom Boris Podrecca - Poetika razlike (The Poetics of Difference). 
Razstava o arhitektu Podrecci je zasnovana kot potujoča razstava, na pot je krenila jeseni leta 1999 v Zgodovinskem muzeju mesta Dunaja, pozneje pa obiskala še Prago, Bratislavo in Maribor. 
STA

Lahko bi torej govorili o »zreli dobi« mojstra, o dozorevanju, ki ni - še ni - končano, in o mojstrenju, o zrelenju. 
Slikar še vedno - vedno znova - išče »sliko slik«, ki je na poti k izviru, k svetlobnostnemu (iz)viru, njegovi emanaciji, k bistvu kromatične substance in Slikarstva: »Prejkone je nekdo odprl cerkvena vrata in ostrina dnevne svetlobe je planila v vzdolžno ladjo, se vrezala v njeno notranjost in s tem naredila več, kot lahko naredi izhodiščni kriterij pojasnjevanja. 
Zaradi dnevne svetlobe je razpadla barvita meglica, zamrle so barve in perspektiva se je vrnila nazaj v svojo globino ... 
Vse, kar je bilo maloprej lepo stopljeno v celoto, je v hipu razpadlo ... glasneje kliče in vabi z edino verodostojno sledjo - s svetlobo. 
Zato klici niso podrejeni razločevanju, ampak so kljub zadržanju do govora zvenenje svetlobe. 
Njihova neizgovorjenost s svetlobnim pozivom vabi govorice, naj napolnijo vboklost spomina, naj z obljubo ohranijo ideal ...« 
(E. Bernard, Približevanja, Edicija Hyperion 2000).

Sestanek ministrice in županje

Pregled sodobne umetnosti Hicetnunc, ki so ga v Furlaniji-Julijski krajini pripravili letos že desetič, se dogaja na petih zgodovinsko pomembnih lokacijah, otvoritev pa je bila 3. marca v najuglednejši od teh - starodavni vili Manin v Passarianu pri Vidmu. 
Pri projektu sodeluje nekaj slovenskih avtorjev, predstavnikov najsodobnejših umetniških usmeritev, študentov ljubljanske likovne akademije in Matjaž Počivavšek, ki sodeluje kot umetnik in eden od selektorjev. 
Umetniški vodja prireditve je Angelo Bertani, ki je povabil še 11 kustosov.

Študirati je začel pozno; Benetke, München in Pariz so bile glavne postaje njegovega šolanja. 
Kmalu po vrnitvi v domovino so se pokazali prvi znaki duševne bolezni. 
Odtlej je živel med umobolnico in domom, 1882. je še potoval v München, nato pa dokončno ostal v bolnišnici. 
Umrl je 22. aprila 1898.

Dogodki na današnji dan:

Med gospodarskim razcvetom v prejšnjem desetletju je bilo po delu, ki ga je ponujal 52-letni Richmond Knapp, toliko povpraševanja, da je ustanovil samostojno podjetje ( Canine Lawn Pickup ). 
Tistega, kar on ponuja, se ne bi lotil vsakdo. 
Po pet ur na dan pobira pasje iztrebke v čikaškem predmestju. 
Ne more se načuditi, da so mu ljudje pripravljeni za to plačati.

Če sodimo po podatkih trgovske zbornice, so se izdatki za rekreacijo (ki zajemajo tudi vstopnice za kino, letalske vozovnice in turistična potovanja) povečali kar za 90 odstotkov: leta 2000 so za te prijetne stvari porabili 265 milijard dolarjev, 1992. pa 139. 
Za osebno nego, na primer zdravstvene klube, obiske v zdraviliščih in podobno, porabijo 62 odstotkov več (leta 2000 sedeminsedemdeset milijard in 1992. sedeminštirideset milijard dolarjev).

S poligrafsko preiskavo poskušajo policisti izločiti nedolžne Telesni odzivi na psihične dražljaje - Preverjanje zvestobe

Ljudje so od nekdaj poskušali odkriti lažnivce. 
Že na papirusih iz 9. stoletja pred našim štetjem so bila navodila, kako jih najti: »Človek, ki noče povedati resnice, ne odgovarja na vprašanja, z nožnim palcem drgne po tleh, drhti, njegova lica so bleda, praska se po glavi in na vsak način hoče pobegniti.« 
Nekatere poznejše metode so presenetljivo podobne tistim, na katerih temelji poligraf. 
Šeststo let pred našim štetjem so, denimo, v Indiji dokazovali nedolžnost s tehtanjem: krivec se zaradi stiske menda močneje poti in je zato po zaslišanju lažji.

Na tisoč metrih dovoljeni vsi grehi

Izsledki raziskave javnega mnenja so pokazali, da dobrih 52 odstotkov študentov, ki so se na univerzo vpisali leta 2000, ne želi postati učiteljev, »naj se zgodi kar koli«. 
Zelo malo je zanimanja za naravoslovne znanosti, kot sta fizika in matematika. 
Šolniki zato že opozarjajo na posledice, ki bodo prizadele šolski sistem.

Odlični visoki branilec, ki je trikrat že nastopil na tekmah All-Star NBA v letih 1997, 1998 in 2000 ter letos v povprečju dosega 18,4 točke, si je poškodoval ramo že v 11. minuti. 
Potem ko je skušal ustaviti prodor Corlissa Williamsona, je obležal na parketu z bolečim izrazom na licu. 
Zdravniki so sprva sumili, da si je le izpahnil sklep, toda ko so poskušali vrniti ramo v prvotni položaj, jim nikakor ni uspevalo. 
Košarkarja so morali odpeljati v bolnišnico, kjer bodo ugotovili, kako hude so posledice.

Drevi nogometne tekme 5. kola lige prvakov v skupinah A in B Valencia gostuje v Gradcu - Kandidatov za četrtfinale je še sedem

Vratarja, Romun Alexandru Butigan in Jose Hombrados sta stari »stranki« celjskega zvezdnika v vratih Dejana Perića, ki v vsej Španiji - in bolj kot Barufeta in Forta - ceni Hombradosa.

Zato pa je bilo zelo napeto v zadnji partiji. 
Griščuk je hrabro napadel Širova, ki v obrambi še zdaleč ni tako velik igralec kot v napadu. 
Močan beli črnopoljni lovec črnemu kralju ni dovolil bega na varno. 
Ob tem je bil črni skakač povsem odmaknjen iz dogajanja in Širov nikakor ni mogel najti pravega načrta za igro. 
Zato pa ga je imel mladi nasprotnik. 
Odrekel se je lovskemu paru, žrtvoval še kmeta in začel loviti nasprotnikovega kralja v matno mrežo. 
Širov se je sicer izvil iz najhujšega, cena, ki jo je plačal za to, pa je bila visoka. 
Ostal je za kmeta »krajši« in z odrezanim kraljem, tako da je beli gladko uveljavil prednost.

Dakha - Zmagovalca doslej najmočnejšega velemojstrskega turnirja v Bangladešu sta postala Rus Volžin in Estonec Ehlvest, ki sta v trinajstih kolih zbrala po 8,5 točke. 
Volžin je turnir končal brez poraza, Ehlvest pa je ob dveh ničlah nanizal največ zmag.

Izidi zadnjega kola: Sandipan : Rakib remi, Davies : Barsov remi, Rausis : Volžin remi, Hossein : Sattar 0:1, Tahir : Ehlvest 0:1, Murshed : Prakaš 1:0, Miezis : Rahman 1:0; vrstni red: Volžin in Ehlvest po 8,5, Miezis 8, Murshed 7,5, Satar, Barsov, Tahir in Davies po 7, Rausis in Rakib po 6, Prakaš 5,5, Rahman in Hossein po 5, Sandipan 3 itn. 
B. K.

V Falunu veter odpihnil trening, Planico že pripravljajo

Ljubljana - Glavni cilj naših dveh najboljših plavalcev v letu 2001 je vsekakor svetovno prvenstvo v japonski Fukuoki od 17. do 29. julija. 
Oba merita na mesta med 6. in 12., razen tega pa naj bi posegla tudi po odličjih na sredozemskih igrah in univerziadi. 
Načrt dela je skrbno pripravljen, je pa izjemno zahteven in naša rekorderja čaka pet mesecev skrajno napornega dela

Svojo prihodnost vidi v tehničnih disciplinah, ki mu bolj ležijo. 
Lani, ko je bil prvo leto mladinec, je na primer v veleslalomu končal na 3. mestu po številu točk FIS. 
Večjih tekmovanj za dokazovanje pa tako ali tako ni bilo. 
Letos je boljše rezultate dosegal v slalomu, kjer pa se mu pozna, da je zamenjal smuči, na katere se še ni povsem privadil.

»Pred vsako tekmo je težko napovedovati njen razplet, toda pričakujem, da bo Petra pokazala pripravljenost s svetovnega prvenstva,« je včeraj dejal Punkkinen in napovedal, da se bo naši ekipi v ponedeljek na Švedskem pridružila Nataša Lačen, kak dan pozneje pa najbrž tudi Andreja Mali, ki je trenutno na vojaškem SP v ZDA.

Posojilodajalci malce zmedeni

V ljubljanskem centru s pohištvom IPH pa pravijo, da bodo kupce spodbudili k nakupom z nižjo obrestno mero. 
»V začetku leta smo sklenili dogovor z NLB, da bomo kupcem financirali obrestno mero, ko najamejo posojilo na največ 12 mesecev. 
To pomeni, da nudimo kupcem posojilo z obrestno mero T + 0. 
Obrestno mero, ki jo banka zaračuna, plačamo mi, od nje pa smo dobili nekoliko boljše pogoje poslovanja,« razlaga Slavko Koželj, direktor IPH centra v Ljubljani. 
Za takšno poslovno potezo so se, kot pravi, odločili predvsem zato, ker usiha čekovna prodaja, s čimer pa se je tudi zanje »zaprl« dober prodajni inštrument.

Skromen promet, padec SBI 20

Na Ljubljanski borzi vrednostnih papirjev je delniški indeks SBI 20 torkovo trgovanje končal pri vrednosti 1790 točk, kar je šest točk oziroma 0,33 odstotka manj kot v ponedeljek. 
Vrednost indeksa pidov PIX se je znižala za šest točk oziroma 0,33 odstotka na 1790 točke, vrednost indeksa prostega trga IPT pa je upadla za 10,33 točke oziroma 0,69 odstotka na 1481,63 točke. 
Indeks obveznic BIO je v torek pridobil 0,12 točke oziroma 0,11 odstotka in pristal na ravni 109,00 točke. 
Skupen promet je dosegel 829,24 milijona tolarjev, od tega je na šest poslov s svežnji odpadlo 530 milijonov tolarjev. 
Največ prometa so borzni posredniki v torek ustvarili z delnicami pidov, in sicer 307,7 milijona tolarjev, vlagateljem pa so bile najzanimivejše delnice Pomurske investicijske družba 2. 
Delnice v kotaciji so k skupnemu prometu prispevale nekaj manj kot 285 milijonov tolarjev, najprometnejše pa so bile z 147,56 milijona tolarjev delnice Aerodroma, katerih tečaj se je znižal za 1,32 odstotka na 3000 tolarjev. 
Nadpovprečno visok promet so danes imele še delnice novomeške Krke (54,8 milijona tolarjev; -0,16 odstotka; 27.033 tolarjev). 
Nekaj več kot 200 milijonov tolarjev je bil visok promet z delnicami na prostem trgu, največ pa so ga v dveh svežnjih prispevale delnice Melamina (182,4 milijona tolarjev). 
Tečaj delnic Melamina se ni spremenil in je ostal na ravni 1899 tolarja. 
STA

Po zakonu o izjemnem znižanju davčne obveznosti bo država upravičencem, ki so lani plačali akontacijo dohodnine, to vrnila v dveh obrokih - septembra in decembra letos. 
Tudi tokrat bo v enem obroku - in sicer septembra - poplačala zavezance, ki jim bo morala po zakonu vrniti do 35.000 tolarjev dohodnine. 
Višja povračila bo izplačala v dveh obrokih. 
Z decembrskimi izplačili se bo torej končalo dveletno obdobje izjemnih davčnih olajšav, ki so ga lani od vlade in zakonodajne oblasti izsilili sindikati, potem ko vlada ni uresničila napovedi o novem sistemskem zakonu o dohodnini, ki naj bi razbremenil davkoplačevalce z nizkimi dohodki. 
Predloga takšnega zakona še vedno ni v državnem zboru.

Urad, ki bo dal vetra birokraciji

Ljubljana - Na široki sceni javnih naročil sta se pojavila nov urad in novo-staro ime. 
Vlada je predprejšnji teden ustanovila urad za javna naročila (kot določa zakon o javnih naročilih), na svoji zadnji seji pa je imenovala še njegovega direktorja. 
To funkcijo bo - kot je bilo pravzaprav pričakovati - opravljal Igor Šoltes, pravnik, dosedanji namestnik predsednika državne revizijske komisije, njen nesojeni predsednik. 
Član komisije, zadolžen za komuniciranje z javnostjo; najbrž tudi zato, ker je bil vedno voljan povedati kaj tehtnega, tudi zelo kritičnega, o javnem naročanju, predpisih s tega področja in še posebej o nadzoru javnih naročil.

Konkretne naloge so določene v zakonu. 
Sodeloval bo pri pripravi predpisov s področja javnih naročil, svetoval naročnikom in ponudnikom pri vprašanjih s tega področja in pri oddaji koncesij, sodeloval s tujimi institucijami in strokovnjaki, skrbel za pripravo vzorčne razpisne dokumentacije, za sistemsko zbiranje osnovnih statističnih podatkov pri naročnikih in vodil zbirke pomembnejših podatkov s področja javnih naročil ...

Jasne, s številkami podprte slike, pravite, ni, kakšna pa je ocena stanja na področju javnih naročil. 
Kaj je prinesel novi zakon, ki je začel veljati konec leta? 
Navdušeni komentarji so ob sprejemu zakona nekam zamrli, kritike so čedalje ostrejše.

Zgolj spremembe zakona ne bodo dovolj. 
Po moje se bo treba lotiti pisanja novega besedila, novega sistemskega zakona. 
K uzakonitvi zdaj veljavnega predpisa nas je pravzaprav prisilila Evropska unija, kjer je sicer tradicija javnih naročil mnogo daljša, vendar so direktive, ki jih je prevzela Slovenija, zelo zastarele. 
Zdaj tudi EU ugotavlja, da so postopki javnega naročanja preveč zbirokratizirani, prezapleteni. 
Zato že pripravlja nove smernice; te po naših informacijah dajejo velik poudarek decentralizaciji in debirokratizaciji postopkov. 
Tudi EU tehta med prednostmi in slabostmi dolgotrajnih postopkov in ugotavlja, ali je njihov učinek glede na stroške in porabljeni čas res dovolj velik. 
Naš urad za javna naročila naj bi svetoval pri pripravi predpisov. 
Sam se zavzemam za sistemske spremembe, ki bodo plod strokovne razprave, še preden bo šlo zakonsko besedilo v parlament.

Boste iskali ljudi od zunaj ali boste morali privoliti v prerazporeditve znotraj državne uprave?

Nasilja je bilo konec, ko je mimo po naključju pripeljal voznik osebnega avtomobila. 
Obtoženec je zbežal, deklica pa je dogodek prijavila. 
Dobila je lažje poškodbe kolena in praske, zaradi dogodka pa je poiskala tudi pomoč psihologa.

Dekle je to, kar se ji je zgodilo, ves čas postopka opisovalo enako in bilo po mnenju tričlanskega kazenskega senata povsem prepričljivo. 
Obtoženec pa je trdil, da mu je spodrsnilo na snegu in jo je zato porinil ob zid. 
Takemu zagovoru porotniki niso verjeli. 
Najmanj, kar ga je ovrglo, je bilo dejstvo, da v železniškem podvozu sploh ni bilo snega.

I. U.

Prehitro v ovinek

Hrušica - V ponedeljek popoldne se je 19-letni Jeseničan Daniel J. peš odpravil do bencinske črpalke na Hrušici in v petlitrsko posodo natočil bencin. 
Ne da bi plačal, je odšel z bencinskega servisa in prelil bencin v avto, ki je bil parkiran v bližini. 
Čez nekaj časa se je vrnil in ponovno natočil gorivo, vendar so ga tokrat delavci bencinskega servisa prestregli in ga izročili policiji. 
Ma. 
R.

Novo mesto - Na parkirnem prostoru ob Trdinovi ulici v Novem mestu je med 21. februarjem in 4. marcem neznanec poskušal vlomiti v renaulta twinga. 
Ni mu uspelo, a je L. K. iz okolice Novega mesta vseeno naredil za približno 20 tisoč tolarjev škode. 
J. S.

Skozi odprtino, ki je namenjena za zračenje kletnih prostorov, je v Gradniku pri Semiču izginilo devet salam. 
J. B. iz Metlike ima za 9 tisočakov škode.

Bogi Pretnar

Rim - Kar 318 članov italijanske poslanske zbornice je dvignilo roke za to, da bodo svojci tistih, ki so zakopani v kraških jamah in breznih, dobili spominske značke. 
Nihče ni glasoval proti, 17 poslancev vladajoče Oljke se je vzdržalo, poslanci obeh komunističnih strank v parlamentu (vladnih Italijanskih komunistov in opozicijskih Prenovljenih komunistov) so skupaj z manjšo skupino Levih demokratov protestno odšli iz dvorane. 
Revizionistični zakon, ki daje odvezo fašizmu, so rekli komunisti, posodobljeni fašist Roberto Menia iz Trsta, ki je bil avtor enega izmed zakonskih osnutkov, pa je slavil zmago in razglasil, da je bilo to dejanje visoke civilne in nacionalne vrednosti. 
Oljka je večinsko zavrnila komunistične obtožbe o revizionizmu s pojasnilom, da spominskih bronastih ploščic ne bodo dobili svojci ali potomci v fojbah zakopanih vojnih zločincev.

Koliko ljudi je končalo v kraških fojbah, ni znano, številke so zelo različne, več o tem in bolj natančen odgovor o številu zakopanih je zapisan v dokumentu, ki so ga pripravili strokovnjaki iz skupne slovensko-italijanske zgodovinske komisije, a ga iz doslej nepojasnjenih razlogov v Rimu niso hoteli objaviti. 
V italijanski kolektivni zavesti vsekakor velja, da so v fojbah končali Italijani samo zato, ker so bili Italijani, vanje pa da so jih zmetali Titovi partizani. 
Obdobje, ko se je to dogajalo, je v zakonu, sprejetem v rimski poslanski zbornici, omejeno z datumoma 8. september 1943 in 10. februar 1947. 
Žrtve da so bili v večini Italijani iz Julijske krajine in kakor je po izglasovanju zakona izjavil Roberto Menia, so zločini partizanov in zakopavanje v fojbah povzročili beg 350.000 Italijanov iz Istre in Dalmacije.

Je to epidemija ali pa starši kratko in malo dajejo otrokom pilule, da sami sebi olajšajo življenje? 
Michael Gliksman, klinični psiholog, ki je delal v številnih sydneyjskih bolnišnicah, se boji, da drži drugo. 
Pravi, da v zahodni družbi hitro narašča število otrok, katerih vedenje se ne sklada z merili staršev ali učiteljev, pa jim postavijo diagnozo nevrološke motnje in predpišejo potencialno nevarna zdravila.

»Ni govora o evtanaziji, to je zločin proti življenju drugih. 
Ne sprejemam niti stališča direktorja bolnišnice Gaborja Takacsa, ki zatrjuje, da se je do dogajalo zaradi kroničnega pomanjkanja medicinskih sester,« je izjavil madžarski minister za zdravstvo Istvan Mikola, ki se je zato pred časom vrnil z uradnega obiska na Švedskem. 
Zaprl je zloglasni interni oddelek, na katerem je delala Timea, bolnike pa so premestili na druge bolnišnične oddelke. 
Mikola je tudi ponudil, da bi prevzel vodenje bolnišnice, če njeni vodilni ljudje tega niso zmožni.

Za pogrešanim Tomažičem še ni sledu

Iztirjanje Mira šele med 15. in 20. marcem

Celovec - Koroški Slovenci so privolili v kompromisno rešitev pri reformi manjšinskega šolstva, po kateri bosta že od prihodnjega šolskega leta poučevala na četrti osnovnošolski stopnji v razredu dva enakopravna učitelja - enojezični in dvojezični. 
Svojo privolitev v tako imenovani dunajski kompromis je v ponedeljek zvečer dal 60-članski razširjeni Koordinacijski odbor koroških Slovencev (KOKS) po več kakor štiriurni razpravi, med katero pa ni manjkalo tudi kritičnih pripomb, češ da to lahko pomeni začetek rušenja manjšinskega šolstva. 
Sklep je bil sprejet z veliko večino. 
Ker je bilo že pred zasedanjem razširjenega koordinacijskega odbora na notranjih posvetovanjih v Zvezi slovenskih organizacij (ZSO) in v Narodnem svetu koroških Slovencev (NSKS) slišati pripombe na račun v komisiji izdelane reforme, je koordinacijski odbor ob sprejetju kompromisa hkrati formuliral zahtevo, »da obstoječe manjšinsko pravo ne sme biti okrnjeno in da mora zvezni zakonodajalec jasno določiti, da mora biti ravnatelj dvojezične ljudske šole na Koroškem tudi dvojezično kvalificiran«. 
Dunajski kompromis zdaj velja samo za četrto šolsko stopnjo, v prihodnje bo lahko tudi na nižjih stopnjah, kjer je bil lahko doslej razredni učitelj samo pedagog z dvojezično kvalifikacijo. 
V kompromisni rešitvi tudi ni določena obvezna dvojezična kvalifikacija ravnateljev na dvojezičnih ljudskih šolah, kakor jo zahtevajo koroški Slovenci. 
Predsednika NSKS in ZSO Bernard Sadovnik in Marjan Sturm sta zato napovedala, da bosta šolski ministrici Elisabeth Gerher predlagala, naj se to uredi z zakonom. 
I. L.

V družinah, v katerih sta zaposlena oče in mati, kjer je čas denar in dan nikoli ni dovolj dolg, so huda nadloga otroci, ki se grdo vedejo. 
Zahtevajo nenehno pozornost, v šoli imajo težave, tepejo se, razgrajajo, delajo škodo na inventarju. 
Starejši rod ima nalogo, da jim vcepi malo discipline. 
Če se jim to ponesreči, jih vržejo iz šole.

Ekonomisti so začeli dvomiti, da se bo gospodarski razcvet v ZDA, ki traja že deset let, še nadaljeval, ne dvomijo pa o vitalnosti človeka, ki je ta razcvet spodbudil, Alana Greenspana namreč. 
Predsednik Zveznih rezerv (Fed), ameriške centralne banke, je 6. marca, le nekaj dni po obletnici rekordnega obdobja gospodarske rasti, ki se je začela marca 1991, praznoval 75. rojstni dan. 
Vsi pravijo, da je Greenspan poln življenja, tako kakor zmeraj, da »kar cveti«, če uporabimo izraz, s katerim je sam opisal trg z delnicami leta 1996. 
Tako ima zaskrbljeni Wall Street vsaj eno skrb manj. 
Kot predsednik centralne ameriške banke je junija prisegel za novo štiriletno obdobje. 
Strastno rad igra tenis in prav ta šport mu pomaga ohranjati dobro zdravje. 
Zadnje čase veliko potuje: bil je v Palermu na srečanje sedmerice, v Rimu na zasedanje o monetarni politiki in pogovoru o svoji sporni podpori zmanjšanju davkov.

Vsa Nemčija išče malo Ulrike

Je zgodovina res zgodovina?

Tega dejstva ne smemo zgolj individualizirati, češ da gre za osebno odločitev žensk, da se ženske odločajo za družino in ne za kariero, ali pa celo, da so ženske manj sposobne za znanstveno delo, temveč jih moramo razumeti zgodovinsko in jih kontekstualizirati.

* dosledno spoštovanje enakosti spolov v univerzitetnih komisijah in v vseh najpomembnejših organih univerze;

* oblikovanje posebnih programov za spodbujanje žensk, da se habilitirajo v najvišje univerzitetne nazive;

Ti ukrepi ne pomenijo, kot menijo tisti, ki v 11,8 odstotkih rednih profesoric vidijo le slučaj in »naravne razlike«, da se bodo uveljavile osebe, ne zaradi znanstvenih kvalitet, temveč zaradi politike ženskih kvot. 
Nasprotno, takšni ukrepi bi dokazali, da se je tudi Slovenija pripravljena pridružiti naporom za zmanjšanje neenakega zgodovinsko pogojenega položaja žensk na univerzah in pripravljena zmanjšati zgodovinski razkol med tako imenovano »moško sfero znanosti« in »žensko sfero doma«.

Dokler bodo ženske med visokošolskim kadrom redkost, se bo o njih domnevalo, da gre za izjeme, ki se pojavijo le v posebnih pogojih.

Vsi poznamo odlične angleške enojezične slovarje, prirejene posebej za tiste, ki se angleščine učijo kot tujega jezika. 
Če upoštevamo najbolj znane britanske založbe, ki jih izdajajo, bi se zelo težko odločili, kateri od njih je (naj)boljši.

Sporočila, ki sledijo, kot da so zabeležena v maniri pesmi, ki so za Volariča najbolj značilne. 
Zato lahko pripomorejo k bolj povezani podobi pesnika Ivana Volariča Fea. 
K podobi, v katero se za konec in posebno pomoč lahko ujame še pesem, kjer pesnik vase in v vse nas namuznjeno pravi: Nismo živeli prav dolgo časa/toda umirali smo/z vsemi močmi/in z vso voljo.

To že, ampak celo v šolskem glasilu sem začel objavljati pozneje kot drugi. 
Vem, da so vsi tisti, ki so mojih let, začeli prej. 
Milan Jesih, Matjaž Kocbek, Ivo Svetina ... 
In iz tega sledi, da so v moji generaciji vsi starejši kot jaz. 
Jaz sem najmlajši v svoji generaciji (namuzljiv nasmešek).

Tudi »pri peti psi lajajo«? 
Tudi to?

(Hm, mogoče pa jih je res malo manj kot moških ...)

Koliko pa je v tej zbirki zares novih stvari? 
Ali gre bolj za izbor?

Predvsem, če so »kratkice«?

Sledila bo še osma knjiga z Majcnovo korespondenco, toda kar zadeva Majcnovo leposlovje, je že v celoti pred nami. 
Skrbna in strokovno natančna uredniška roka Gorana Schmidta je z obsežnim komentarjem razgrnila pred bralca nevsakdanjo pisateljsko pot Stanka Majcna, ki jo bo ob vsej časovni razbitosti zdaj mogoče obdelati kot harmoničen umetniški prispevek k slovenski književnosti polpretekle dobe. 
Majcen je pesmi in kratko prozo začel objavljati že pred prvo svetovno vojno, toda po letu 1925 je zaradi službenih obveznosti za dlje časa utihnil, se ustvarjalno znova dvignil med drugo vojno, med okupacijo, s posameznimi stvaritvami pa je segel do začetka petdesetih let, ko doma ni mogel več objavljati, pač pa sta zbirka pesmi in knjiga črtic izšli v Buenos Airesu. 
V domovini je bil prepovedan vse do leta 1967, ko je prof. Marja Boršnik pri založbi Obzorja uspela izdati Izbrano delo I-II .

V Bogarju Mehu je zbranih dvaindvajset krajših pripovednih besedil, med njimi nekatera oblikovana kot črtice, najdaljša kot novele. 
Dogajanja so lokalizirana v izjemno širokem pripovednem prostoru, od tega je večina postavljena v rodne Slovenske gorice, nekatere pa v daljne biblijske kraje v Palestini. 
Ta razpetost je določena v snovnem in motivnem deležu. 
Temeljni del zunanjega dogajanja je uokvirjen v domačijski svet Slovenskih goric, tisti del, ki se nanaša na vojni čas, je lociran v Galicijo, precejšen delež, ki snovno izhaja iz Biblije, pa fiktivno v kraje Kristusovega življenja. 
Nekaj podobnega velja za časovno perspektivo, kajti eno je biblijski čas, drugo je čas prve svetovne vojne, tretje je bližnji čas domačih goric. 
Kakor so posamezna besedila snovno in časovno močno vsaksebi, tako po drugi strani med njimi obstaja notranja vezljivost, ki izhaja iz duhovnih kategorij. 
Majcen povezuje svet preprostega, prvinskega goričanskega človeka z legendnimi sestavinami biblijskih oseb. 
To je še posebno očitno v zgodbah, v katerih se močno prepletata obe izpostavljeni strani in ob katerih se je prav zato težko odločiti, kam jih uvrstiti.

Znanstvena fantastika in Slovenci

Izročilo znanstvene fantastike sega do najstarejših literarnih spomenikov Orienta in antike. 
Zanjo so bili konstitutivni prvi kozmološki in generični miti o stvarjenju sveta in človeka, upodobitve raja in pekla, otokov sreče in blaženosti ( Gilgameš, Biblija ); nato ideal države, kakor ga je filozofsko utemeljil Platon v 4. stol. pr. n. š. in literarno orisal Jamblih v Sončnem otoku (2. stol. pr. n. š.). 
T. More je 1516 zasnoval svojo Utopijo (kraj, ki ga ni), tj. idealno urejeno izolirano človeško skupnost; sledili so mu vsi nadaljnji pisci utopične proze, ki danes velja za predhodnico znanstvene fantastike ( T. Campanella, F. Bacon, J. Harrington, C. de Bergerac, J. Swift, 2 Cabet, S. Butler, E. Bellamy idr.). 
Utopični socialno-politični ideal se je v 20. stol. presukal v antiideal totalitarne države in družbe v t. i. črni utopiji oz. antiutopiji ali distopiji ( J. Zamjatin, A. Huxley, G. Orwell ), ki je močno vplivala na sodobno znanstveno fantastiko. 
Drugi temeljni vir zvrsti je bil »roman scientifique« J. Verna, ki je vpeljal v literaturo tehnični prikaz možne prihodnosti v tedaj nedosegljivem prostoru (pod zemljo, morjem, v zraku, na Luni); in »scientific romance« H. G. Wellsa, ki je s potovanjem skozi čas človeka umestil v prihodnost (oz. neznano preteklost) in ga soočil z nehumanimi izzivi. 
V 20. stol. se je znanstvena fantastika oplajala zlasti pri žanrih trivialne umetnosti in paraliterature, kot so detektivsko-kriminalistični roman, vestern oz. kavbojka, črni (gotski) roman, grozljivka (npr. zgodbe o duhovih, vampirjih), solzavi ljubezenski roman, vohunski roman, pustolovsko-zgodovinska povest. 
Trivialnost je zaznamovala zlasti začetek znanstvene fantastike do konca 40. let (podzvrsti fantasy, sword and sorcery, space opera ). 
Tudi vnaprej je bil vdor fantastičnih, pravljičnih, pastoralno-idiličnih prvin v zvrst močan; prepletle so se z elementi mita in znanosti v umetniški konglomerat, ki se tematsko-motivno razčlenja v vrsto skupin (potovanje po vesoljskem prostoru in času, čudeži tehnike, odnos človeka in stroja, umetni organizmi, stik s tujerodno civilizacijo, človekova prihodnost, zemeljske katastrofe in kataklizme, superman, alternativni svetovi itd.). 
Od 50. let 20. stol. dalje doživlja znanstvena fantastika razcvet zlasti v znanstveno in tehnično razvitih državah (ZDA, Velika Britanija, SZ, Francija, Japonska); danes so najvplivnejši klasiki zvrsti tudi najbolj prevajani pisatelji ( I. Asimov, A. C. Clarke, R. Bradbury, R. Heinlein, T. Sturgeon, R. Sheckley, P. Dick, B. Aldiss, U. Le Guin, K. Vonnegut, S. Lem, A. in B. Strugacki, R. Silverberg, A. Bester, G. Ballard idr.).

Dunajska založba Folio je te dni izdala Jančarjeve novele Prikazen iz Rovenske ( Ersheinung von Rovenska ) v prevodu Klausa Detlefa Olofa . 
Knjiga obsega novele iz slovenske izdaje, dodani pa sta še dve starejši besedili Ogenj in Kraljica. 
Prvi predstavitvi knjige sta bili v Wetzlarju v Nemčiji in na Dunaju.

S krajinskega vidika je nedvomno zanimivo, kako je kakšno širše območje Slovenije (in s tem tudi Koroška) zajeto v vseslovenskih znanstvenih gradivih oziroma katerih koli skupnih tiskih.

Avtorica knjige torej vrača Slovenskemu Rdečemu križu dobro ime. 
Opravil je več, kot je bilo mogoče pričakovati. 
In ne le za »naše« po ideologiji ali za »naše« po narodnosti. 
To je ena redkih slovenskih knjig na temo vojnih časov, kjer je mogoče srečati tudi delovanje v korist drugih, celo Židov. 
Za nameček vrača iz brezimnosti celo vrsto posameznikov. 
Včasih dokaj zavito, ker se zateka k nevtralnemu, distanciranemu citiranju, čeravno se ji ponujajo jasni in očitni sklepi. 
Vestnemu bralcu začenja knjiga razpadati, preden odgoneti, kaj je kdo naredil, kje vse bil, za koga tvegal, kje kakšen svetli lik potemni. 
Vendar se iz njenih in citiranih stavkov izrisuje podoba neverjetne požrtvovalnosti in zavzetosti. 
Morda je posebna dragocenost te pripovedi prav v tem, da razkrije neumestnost mitologije, ki jo je o sebi ustvarila OF ali KPS - da je namreč edina kaj resnega storila proti okupatorju in za narodov blagor; in da je bila »sredina« pasivna, zapečkarska in je vdano čakala. 
Za ilustracijo vsaj tole:

Štiriindvajset dolenjskih vasi in zaselkov med Gorjanci in Krko, združenih v KS Podbočje, je bilo od začetka 20. stoletja do druge svetovne vojne samostojna občina Sv. Križ, po drugi vojni preimenovana v Podbočje. 
Občina Podbočje je bila s še devetimi vasmi leta 1958 vključena v občino Krško.

Tudi mimo teh pobud je H. Potter že mesece najbolj iskano branje med mladimi. 
Anže Sendelbah iz 7. c OŠFrana Roša (Celje) je pripravil daljše, kar kritično razmišljanje na temo Kdo je Harry Potter?, iz katerega povzemamo nekaj zanimivejših misli:

Kako povečati učinkovitost slovenskih podjetij

Knjiga je razdeljena na tri dele. 
Prvo poglavje obravnava vladanje v slovenskih podjetjih (ang. corporate governance ) in njihovo prestrukturiranje. 
Štiri študije s pomočjo palete statističnih metod ugotavljajo, da je vladanje v slovenskih podjetjih, ki se je razvilo na podlagi izbranega načina privatizacije, pogosto temeljna ovira za večjo učinkovitost. 
Razpršeno lastništvo in glasovalna moč vodi do šibkega nadzora v slovenskih podjetjih, boja različnih interesnih skupin za prevlado in počasnejšega prestrukturiranja. 
V procesu privatizacije so glavni lastniki in ključni investitorji postali pooblaščene investicijske družbe in državni skladi, ki so neaktivni lastniki in niso naklonjeni tveganju. 
To tudi pomembno vpliva na omrežje povezav slovenskih podjetij (glede na lastniško strukturo), v katerem se oblikuje ena sama velika skupina podjetij, ki so lastniško navzkrižno povezana, med njimi pa na področju nadzora vlada hierarhična struktura. 
Kot dokazuje analiza delitve denarnega toka v slovenskih podjetjih, so take razmere tudi zelo ugodne za kopičenje naložb v nestrateška sredstva. 
Nepopolno delovanje kapitalskega trga dodatno omejuje možnosti za naložbe podjetij in strateško prestrukturiranje pogojuje z velikostjo notranje oblikovanih sredstev podjetja.

Končno lahko ljubitelji knjižnega junaka H. Potterja čarovniškega vajenca tudi vidijo: producentska hiša Warner Brothers je namreč v medomrežju objavila prve kadre nastajajočega filma po prvem romanu angleške pisateljice J. K. Rowling . 
V tri minute dolgem filmu je mogoče videti vse glavne junake filma, omogoča pa tudi vpogled v to, kako si režiser Christopher Columbus predstavlja junaka številnih otrok po vsem svetu. 
Film bodo začeli predvajati 16. novembra in sicer hkrati v ZDA in Veliki Britaniji. 
Kljub zastojem pri snemanju pa trženje filma že poteka: koncern Coca Cola je konec februarja za 150 milijonov dolarjev odkupil pravice za trženje, podjetje za izdelovanje igrač Mattel pa je že predstavilo prvo lutko Harryja Potterja. 
Na spletni strani www.harrrypotter.com si lahko ljubitelji čarovniškega vajenca ogledajo nekaj kadrov filma, spremljajo potek snemanja in se vpišejo v čarovniško šolo, kjer se lahko naučijo nekaj čarovniških urokov. 
STA/dpa

V škatli, z lupo, za gledanje

Sprememba režima se je poznala tudi pri tej vrsti knjig, saj jih poprej niso vključevali v komercialno proizvodnjo, ampak se je v neki tiskarni pač nekaj delavk poigravalo z ročno vezavo teh knjižic. 
V zadnjih letih so v Rusiji proizvodnjo oživili, izdajajo menda celo zelo lepe in domiselno oblikovane knjige, ki jih cenijo tudi v ZDA. 
Posebno zanimive so platnice z miniaturnimi slikarskimi okraski, ki jih poznamo pod imenom umetne obrti palek.

Na Zahodu je bilo ves čas drugače; manjše naklade miniaturk so bile večinoma namenjene ljubiteljem in zbiralcem. 
Zato so bile vedno zelo lepo in domiselno grafično oblikovane. 
Nekatere izhajajo tudi v zelo majhnih nakladah, tudi po deset izvodov, seveda imajo zato tudi ustrezno ceno. 
V ZDA so znane »doll house books«, knjige za hiše lutk. 
Sorazmerno veliko miniaturk je izhajalo tudi v Angliji, čeprav je tam zbiralcev manj, v Nemčiji je danes zanana založba Miniaturbuchverlag - Leipzig, ki nadaljuje tradicijo založništva miniaturk. 
V nemčiji izdajajo tudi cenene množične izdaje, ki so grafično nezahtevne, broširane in stanejo le dve ali tri nemške marke. 
Kdor bi si mislil, da miniaturke večinoma sporočajo kratke misli, se zelo moti. 
Širok razpon tematike tudi tega segmenta literature ne more stlačiti v en koš. 
Le na Vzhodu so večkrat imele še političen prizvok, množično so izdajali namreč tudi dela političnih veljakov.

Za slovenskega strokovnjaka, ki si je že med študijem nabiral izkušnje v tujini, se imel možnost vključiti v krog znanstvenoraziskovalnih sodelavcev v okolju, kakršnega nudi znamenita, najstarejša ameriška univerza Harvard v Bostonu, ob tem pa mu je veliko do pretoka znanstvenih informacij in vsestranskega strokovnega sodelovanja tudi s kolegi v Sloveniji, pravzaprav ni tako zelo pomembno, »kje ima stalno bivališče«. 
Prof. dr. Dimitri Krainc, ki je v pogovoru za Delo tako razmišljal ob enem svojih sicer krajših pa razmeroma pogostih obiskov doma, je namreč že nekaj časa profesor na medicinski fakulteti na Harvardu. 
V tej vlogi sodeluje tudi z medicinsko fakulteto v Münchnu.

Da, v začetku, ob samem odkritju določenih genov je prevladoval optimizem, da bo zdravljenje možno »znotraj« petih, morda desetih let. 
Zdaj je bolj jasno, da je funkcija genov zelo kompleksna in da nismo tako uspešni kot smo mislili, da bomo. 
Verjetno bo za večino bolezni, ki sem jih omenil, mogoče pričakovati uspešnejše genetsko zdravljenje v naslednjih petih do petnajstih letih. 
Prva številka je optimistična, zadnja je verjetno bolj realna ...

Vsekakor. 
Svet je postal z internetom in ugodnimi letalskimi povezavami »manjši«, sodelovanje z različnimi raziskovalnimi skupinami veliko bolj enostavno. 
Prav tako tudi ni posebna težava priti v Slovenijo za določen čas in enako omogočiti sodelovanje komu iz Slovenije na Harvardu. 
Skupaj lahko razvijamo iste poskuse, delamo na skupnih projektih in iščemo možnosti za financiranje tako iz ameriškega nacionalnega inštituta za zdravje, kot denarja, ki se za to namenja v evropski skupnosti. 
Osebno se zelo zavzemam za strokovno sodelovanje s Slovenijo, določene stike pa imam z nekaterimi kolegi na posameznih raziskovalnih inštitutih. 
Zato tudi vem, da je tu, v Sloveniji veliko zelo dobrih laboratorijev s katerimi bi brez težav lahko sodelovali v večjem obsegu. 
Včasih namreč posamezen strokovnjak, ki je delal na določenem strokovnem področju v tujini, ni dovolj hitro našel primernega sogovornika. 
Danes je to že bistveno drugače in odprtost navzven je za okolja, kot je slovensko, zelo pomembna.

Arheologi morajo dokumentirati svoja odkritja. 
Za to pa ne potrebujejo le načrtov in kart velikih meril, temveč tudi podrobnejše karte, s katerimi lahko dobijo dober pregled nad posameznimi območji. 
Žal pa take karte in aeroposnetke mnoge države iz vojaških razlogov ljubosumno skrivajo. 
Še več - arheologi včasih ne smejo niti neomejeno raziskovati. 
Podatki, ki jih prinašajo satelitski posnetki, so zato zelo dragoceni. 
Sisteme za globalno pozicioniranje (GPS), ki delujejo na podlagi takih podatkov, so v preteklih letih že uspešno uporabili pri izkopavanjih na Kitajskem, v Jordaniji in Južni Afriki.

Tudi slovenski merilni instrumenti

Ko je ta knjiga prvič izšla je bilo tudi malo sreče, ker je prav takrat postal prolog zelo popularen. 
Umetna inteligenca je postala namreč modno področje, potem ko so Japonci na začetku osemdesetih let napovedali svoj projekt 5. generacije računalnikov, katerega cilj je bil zgraditi strojno opremo prilagojeno logičnemu programiranju.

Knjiga je imela ogromno konkurence, ker so vsi videli, da je to zelo obetavno področje in takorekoč čez noč se je pojavilo še 50 ali 100 knjig o prologu in umetni inteligenci. 
Urednik mi je že takrat rekel, da bo tržišče pokazalo, kako dobra je knjiga. 
Od vseh knjig jih je preživelo samo nekaj, med njimi tudi moja. 
Urednik moje knjige v založbi Addison-Wesley je bil navdušen in v prvih letih po izidu knjige mi je pošiljal pisma, ki jih je dobil od bralcev, večinoma profesorjev, ki so knjigo uporabljali. 
Eden od njih je, denimo, napisal dolgo pismo, ki se je končalo s stavkom: »This book is destined to become a classic in its field.« in je imel prav.

Na Institutu Jožef Stefan se veliko ukvarjamo zlasti z uporabo strojnega učenja v ekoloških problemih. 
Tako smo med drugim modelirali rast alg v Blejskem jezeru, beneški laguni in v jezeru Glumsoe na Danskem. 
V sodelovanju z dr. Jasno Grbovi s Hidrometeorološkega zavoda RS pa smo analizirali podatke o kakovosti voda v slovenskih rekah. 
Ugotavljali smo ekološke potrebe nekaterih organizmov, ki jih uporabljajo kot indikatorje kakovosti vode v reki. 
K temu delu sta bistveno prispevala dr. Sašo Džeroski in dr. Boris Kompare. 
Poleg tega smo naše znanje in izkušnje strnili v zelo specializiran seminar, ki je namenjen ekologom in računalničarjem, ki se ukvarjajo z aktualnimi ekološkimi problemi. 
Na seminar, ki ga organizira dr. Tanja Urbančič iz Centra IJS za prenos znanja na področju informacijskih tehnologij, prihajajo udeleženci z vsega sveta. 
Seminar prirejamo vsako leto dvakrat, saj so se metode umetne inteligence pokazale kot izjemno uspešne prav v ekologiji.

Kot pričakujejo nevroznanstveniki, naj bi metode umetne inteligence pomagale tudi pri odkrivanju zakonitosti delovanja možganov. 
Ali posega vaše raziskovalno delo tudi na področje nevroznanosti?

