Bila je največja in že zato jo je bilo najteže organizirati,« se odprave na Everest spominja Tone Škarja, vodja odprave, na čigar pleča je padlo največje breme organizacije. 
»Ogromno ljudi. 
Vsa ta logistika...« 
Prav zares! 
Po več kakor dveh letih priprav je sredi februarja 1979 proti Himalaji poletelo 23 alpinistov, 2 zdravnika, 6 spremljevalcev in boeing 707, ki je bil zvrhano poln opreme, razvrščene v 630 80-litrskih sodih, od katerih je vsak tehtal 30 kilogramov. 
V Nepalu so se 18 tonam opreme iz domovine pridružile še 3 tone opreme in hrane, nakupljene v Katmanduju, 20 višinskih nosačev (šerp), 3 kuharji, 3 kuharski pomočniki, 2 poštna sla, oficir za zvezo z nepalskimi oblastmi ter preko 700 nosačev.

Prikrivanje pravega cilja odprave

Mediji

»Tone, na vrhu sva!« je 13. maja malo pred drugo uro popoldne po radijski zvezi javil Nejc Zaplotnik. 
Kot da bi Škarja v prvem hipu spregledal pomen sporočila, ki mu je bilo namenjeno, je suho prozaično odvrnil: »Ali vaju bo kaj odneslo dol?« 
»Tone, vetr je ponehov, samo megla je, nkamr se ne vid! 
Sediva pri kitajski piramidi, pa ne veva, kaj bi,« je odvrnil Zaplotnik. 
Razgovor je zatem taval od tega, kakšno je vreme spodaj, do nameravane smeri vrnitve z vrha. 
Preteči je moralo kar nekaj minut, preden sta se oba zavedla teže trenutka, se sprostila in si dala duška. 
Zaplotnik: »Tone, a veš, de smo na vrh! 
Matr božjo! 
Jebemo matr!« 
Škarja: »Ooo jebenti! 
Dej, dej nehej govorit. 
Fnt! 
Jest, jest ne morm ne mislt, ne govorit, ne nč.«

