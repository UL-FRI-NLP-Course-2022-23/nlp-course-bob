V četrtek je namreč pogajalska skupina sindikatov javnega sektorja sprejela pobudo vladne strani, naj pristopi k pogajanjem o spremembi 52. člena zakona o sistemu plač v javnem sektorju in s tem odpre možnost za pogajanja o spremembi aneksa h kolektivni pogodbi za negospodarske dejavnosti. 
V okviru teh pogajanj pa je vladna stran sindikatom ponudila, da se že dogovorjena avgustovska eskalacija plač v javnem sektorju v višini 2,3 odstotka nadomesti z uvedbo dodatnega pokojninskega zavarovanja za zaposlene v javnem sektorju.

Varšava - Po prvih neuradnih podatkih je dvodnevni referendum za vstop Poljske v Evropsko unijo uspel. 
Glasovalo je več kot polovica volilnih upravičencev, kar je bil pogoj za uspeh referenduma. 
V soboto se je glasovanja udeležilo nekaj manj kot 18 odstotkov državljanov, zato so nedeljske rezultate politiki pričakovali s strahom. 
O tem je govoril tudi poljski predsednik Aleksander Kwašniewski, ki se je po prvih neuradnih podatkih zahvalil državljanom za udeležbo. 
Za vstop Poljske v EU naj bi glasovalo več kot 80 odstotkov udeležencev referenduma.

Nepremičnine po novem ne bodo bolj obremenjene, kot so s sedanjimi tovrstnimi davščinami, zatrjuje Milojka Kolar

Nadaljevanje na 3. strani.

Papež za tradicionalne družinske vrednote in spoštovanje svetosti nedelje - Pozdravi tudi v slovenščini

Sarajevo - Za zdaj še neznani storilci so v soboto ponoči s kamni razbili izložbo sedeža hrvaškega Humanitarno- kulturnega združenja Danica in odnesli plakat s papeževo sliko. 
Po mnenju predstavnikov Danice pobudniki tega dejanja niso »organizirane politične sile«. 
Banjaluko bo Janez Pavel II. obiskal 22. junija, obisk pa varnostne sile Republike srbske ocenjujejo kot varnostno zelo tveganega.

Le delno zadovoljstvo z EU 25. 
Nekateri predlogi pri ustavni ureditvi razširjene EU gredo v pravo smer, nekatere rešitve (sestava evropske komisije s 25 komisarji, tudi s Slovencem, do leta 2009, 7 slovenskih članov evropskega parlamenta) so v skladu z dogovorom v Nici, je po predsedstvu konvencije o prihodnosti EU v Bruslju povedal minister Dimitrij Rupel. 
Slovenija je nezadovoljna, kot še 15 drugih manjših držav, z načinom glasovanja v EU 25 (kvalificirana večina) in z uvedbo stalnega predsedujočega v evropskem svetu (namesto sedanje polletne rotacije predsedujočega EU).

Sobota, 7. junija

Zaključno prireditev je vodila dramska igralka Iva Krajnc, ki je po običaju povabila na oder člane strokovne žirije - Tatjano Doma, Petro Vidali in Gorazda Trušnovca, da so sami predstavili svoje utemeljitve in lahko postavili tudi kako vprašanje dobitnikom priznanj. 
Od petih predvidenih priznanj (kipcev sátira) so podelili štiri, in sicer naslednjim umetnikom:

Slavko Pezdir

Kot nam je potrdila državna podsekretarka v ministrstvu za delo, družino in socialne zadeve Stanka Tutta, ima tudi YHD vse možnosti, da se enakopravno vključi v omenjeni svet. 
Ustanovili naj bi ga v naslednjih dveh mesecih. 
Zato torej niso upravičeni strahovi društva, češ da bo prevladala monopolna vloga Sveta invalidskih organizacij Slovenije (SIOS), ki ga vodi prvak društva distrofikov Boris Šuštaršič. 
V YHD si sicer že več kot eno leto prizadevajo postati enakopraven član tega sveta, vendar jih odklanjajo z vedno novimi izgovori. 
Za pisno pojasnilo smo prosili tudi Šuštaršiča, vendar ga nismo dočakali.

Letalski veledogodek v štajerski metropoli

Ljubljana - Na nedavni novinarski konferenci Kapitalske družbe (Kad) smo izvedeli, da je Kad pokojninski blagajni v preteklih dveh letih nakazal kar 5,6 milijarde tolarjev več, kot je predvideval predlani sprejet štiriletni program pokrivanja obveznosti zavoda za pokojninsko zavarovanje (zpiz) iz sredstev Kada. 
Iz informacije o uresničevanju tega programa je mogoče ugotoviti, da so se Kadove obveznosti do zpiza nenehno spreminjale in rasle. 
Letos menda ostajajo na predvidenih 6,375 milijarde tolarjev.

Nevarno omamljanje že v zgodnjem odraščanju - Zdravniki morajo poznati učinke in posledice drog - Vse več sladkornih bolnikov

V temi o aspiraciji tujkov so izbrali serijo primerov oziroma obravnavo otrok, ki se jim je zaletelo dalj časa pred prihodom v bolnišnico. 
Starši tega, da se je otroku zaletelo, niso jemali dovolj resno ali pa za to sploh niso vedeli. 
Izbranemu zdravniku o aspiraciji niso povedali, ta pa na to možnost zaradi netipične klinične slike ni pomislil in je otroka zdravil, kot da ima pljučnico ali astmo. 
Doc. dr. Vasilija Maček, dr.med. poudarja, da je treba zdravnike v primarnem zdravstvenem varstvu opozoriti, da v diferencialini diagnozi pogosteje pomislijo tudi na to možnost. 
Pomembno je tudi, da starši vedo, da majhnim otrokom ne smejo dajati kikirikijev, lešnikov ali žvečilnih gumijev in da otrok ne smejo hraniti takrat, ko tekajo ali jokajo.

Podjetja bodo le še slabo leto oproščena okoljske takse za naložbe za izboljšanje kakovosti odpadnih voda

Taksa za obremenjevanje voda je bila uvedena prva na podlagi zakona o varstvu okolja. 
Zavezanci za njeno plačilo so razdeljeni v dve skupini. 
Industrija takso plačuje za tehnološke odpadne vode, porabniki storitev izvajalcev javnih služb odvajanja in čiščenja komunalnih in padavinskih odpadnih voda pa takso za komunalne odpadne vode. 
V industriji onesnaževanje ugotavljajo z nadzorom pooblaščenih ustanov, za določitev količine komunalnih odpadnih voda pa je osnova kar porabljena voda. 
Taksa se zniža za učinek čiščenja odplak na čistilnih napravah. 
Taksa na enoto obremenitve narašča, tako je bila leta 1995 640 tolarjev, zdaj je 5980, od 3. julija pa bo 6150 tolarjev. 
Država je lani s takso zbrala 15,6 milijarde tolarjev, ki pa jo bo večinoma vrnila zavezancem.

Dajatve od občine do občine različne

Berlin

Ko sta se konec prejšnjega tedna v Sankt Peterburgu sestala predsednik Hu Jintao in japonski premier Džuničiro Koizumi, je bil ton njunega pogovora nenavadno mehak. 
Z japonske strani ni bilo nikakršnega žuganja s prstom zaradi sarsa (ki je, mimogrede, prisili nekaj japonskih mešanih podjetij na Kitajskem, da so ustavila proizvodnjo). 
Tudi Hu ni omenil izzivalnih Koizumijevih obiskov v svetišču Jasakuni, kjer so pokopani ostanki vojnih zločincev.

In če morajo še vedno sodelovati z ZDA na občutljivem področju boja proti terorizmu in nadzora nad oborožitvijo, Azijci čedalje manj pričakujejo kar koli otipljivega in učinkovitega tudi od Združenih narodov.

Beograd - Približevanje zahodnega Balkana EU in zbliževanje vseh držav v tej regiji - to sta poglavitna cilja Unije, ki ju je med dvodnevno turnejo ob koncu minulega tedna v Prištini, Skopju, Beogradu in Podgorici poudaril visoki predstavnik EU za varnostno in zunanjo politiko Javier Solana. 
»Torej so napovedi, da bi se lahko Srbija in Črna gora ločeno hitreje vključili v EU, čista iluzija,« je pojasnil.

Seveda jo potrebujemo. 
Že zdaj smo na primer edini polnopravni člani agencije za znanost in razvoj pri Evropski uniji. 
Tovrstno sodelovanje je lahko zelo koristno za državo. 
In za vso regijo, ki bo po mojih ocenah, če ne čez pet, pa zagotovo čez desetletje, če bodo izkoriščeni vsi potenciali Bližnjega vzhoda, vsaj tako razvita kot večina članic EU.

D. U.

Industrijski odpadki kot umetniški in ustvarjalni izziv

Nadaljevanje projekta na Gospodarskem vestniku vidijo v več smereh. 
Poleg že omenjenega timskega dela, ki bo dopolnilo in oplemenitilo nove idejne rešitve za tehnološko obdelavo in množično uporabo tekstilnih ostankov, so si zamislili še povezovanje z vrtci in osnovnimi šolami, katerim bi zagotavljali tekstilne odpadke za igro in učenje, vzpostavitev baze podatkov oz. borze idej na spletni strani ter iskanje obrtnikov, podjetnikov in invalidskih podjetij za izdelovanje posameznih uporabnih predmetov.

Mateja Celin

- Že pred časom je nekdanje turistično razvojno podjetje Negoj na Kapeli in Kocjanu zarisalo tematsko Atilovo, približno sedem kilometrov dolgo pot, katere glavna znamenitost so bili domnevni ostanki Atilovega gradu v gozdu. 
Sedaj je ljutomerska Prleška razvojna agencija v sodelovanju z osnovnima šolama Kapela in Gornji Senik v madžarskem Porabju v okviru malih projektov Phare CBC to pot temeljiteje obdelala. 
Med projektom so učenci in njihovi mentorji raziskovali legende o Atili, ki naj bi pred poldrugim tisočletjem prišel v te kraje in tu celo živel, poskrbeli so tudi za osvetlitev zgodovinskih dejstev iz tistega obdobja. 
Projekt so predstavili na osnovni šoli na Kapeli, pripravili so tudi prvi pohod po na novo obdelani poti.

J. P.

Janez Petkovšek

Tolmin - Kobariški muzej je gostil mednarodno konferenco o staroselcih v Evropi. 
Organizirana je bila v sklopu projekta Korenine slovenskega naroda, potekala pa je v prostorih kobariškega muzeja. 
Po besedah Jožeta Ranta, predsednika organizacijskega odbora konference, Kobarida niso izbrali naključno: po eni strani zaradi pomembnih zgodovinskih dogajanj na tem delu Posočja, kjer je človek izpričano naseljen že od neolitika, po drugi strani pa zaradi strateške lege, ki jo je Kobarid imel v vseh zgodovinskih obdobjih. 
V povezavi s temo konference pa so v Posočju znana najdbišča svetolucijske kulture na Mostu na Soči in Idriji pri Bači, ki je po mnenju venetologov - venetska kultura.

Celje - Slovenske študentke različnih smeri so s predstavitvijo ustvarjalnih nalog v Narodnem domu včeraj zaključile tridnevni Vikend mladosti, na katerem so Mestni občini Celje postregle z vrsto predlogov za oživitev in popestritev usihajočega mestnega jedra. 
Dekletom so pomagali strokovnjaki, ki so se z enakimi problemi spopadali tudi v Ljubljani in na mariborskem Lentu. 
Katera skupina je pripravila najboljšo nalogo, bo znano danes, ali bo občina tudi sprejela katero od ponujenih zamisli, pa bržčas že v naslednjih mesecih.

Vračanje premoženja

Po Gnezdih in katedralah (1997, Rožančeva nagrada istega leta) je to njegova druga esejistična knjiga; tudi prva je premišljevala o usodi pesništva in umetnosti, le da so premisleki izhajali iz mnogotere ponudbe sodobnih umetniških praks. 
Druga knjiga pa je s svojim osrednjim esejem osredotočena zgolj na poezijo kot civilizacijski fenomen, ki ga avtor opazuje v trenutku najvišje krize. 
Knjiga ima tudi drugi del, sestavlja ga deset kratkih esejev, ki so leta 2000 izhajali kot ponedeljkove kolumne prav na tej strani. 
Kakšna je zveza med obema deloma? 
Na zunanji pogled je ni, saj gre v drugem delu za »parcialne« pesniške observacije, bolj ali manj aktualno privezane na določene slovenske dogodke (izide knjig pesniških kolegov, obletnice), toda malo temeljitejšemu primerjalnemu pogledu sorodnosti med obojim ne bo težko najti: ena, okvirna, je visok zagovor poezije s posebnim ozirom na menjavo tisočletja, druga, »operativna«, pa globoko brižno brskanje po njenem ontološkem temelju.

Slavisti in slovenisti naj bi delovali na etični pogon

Pa je na slavistiki dovolj slovenistike in na slovenistiki dovolj slavistike? 
Seveda glede na to, da sta obe v Ljubljani.

Izpad vednosti o slovanski pisavi, književnosti, cerkvi in kulturi, ki je slovenska javnost, podvržena diktatu nemške in italijanske jezikovne komunikacijske sfere, ne pozna in jo zato podcenjuje, krčenje števila ur pouka slovanskih jezikov na lektoratih ali celo njihova izločitev pa bi bila s stališča slavistov, in tudi širšega dolgoročnega nacionalnega interesa, vprašljiva.

Kako je s financiranjem oddelka? 
Kdo financira tuje predavatelje in lektorje?

Kot predstojnik sem se tudi jaz večino delovnega dne ukvarjal, in se še ukvarjam, žal brez uspeha, s prepričevanjem odgovornih, natančneje: s prosjačenjem za sredstva za obstoj, kadrovsko in prostorsko sanacijo OSJK ter za nujno posodobitev študijskega procesa, s povišanjem vsote za slovenščino v tujini, za dostojno plačilo tujim lektorjem, za stike in medsebojne izmenjave predavateljev oz., kot mi je bilo rečeno na najodgovornejšem mestu v ministrstvu za šolstvo: z naivnimi pričakovanji slavistov in slovenistov, ki od 60. let kljub izjemnemu povečanju števila študentov, hromeči prostorski stiski, nujnemu posodabljanju stroke, opaznemu napredku drugih oddelkov in služb ter celo spremembam političnega okvira delovanja oddelka niso pridobili ne potrebnih prostorov, ne novih kadrov, ne nujnih sredstev za sodobno produktivno in znanstveno relevantno delo.

Milan Vogel

V petek pozno popoldne je bil 43-letni L. N. iz Klak v Pilštanju s traktorjem in obračalnikom na veliki strmini. 
Stroj je vzvratno zdrsnil, se prevrnil in pod seboj pokopal kmeta, ki je umrl na kraju nezgode.

R. K., P. Š.

Klaudijo Stroligo je izgubil zasebno tožbo zoper revijo Mladina Namesto odškodnine pravdni stroški - Stalno je moral govoriti o Slovinu

Šentjur pri Celju Đ Malo pred poldnevom je v četrtek zagorelo v podjetju Alpos. 
Med kaljenjem vijakov se je pri ohlajevanju vnelo olje in začelo močno goreti. 
Ogenj se je razširil na električno napeljavo in kalilne peči, potem pa tudi na ostrešje kalilnice. 
Požar so pogasili šentjurski gasilci, škode pa je za pet milijonov tolarjev. 
P. B.

Kradli vse od motokultivatorja

Ilirska Bistrica Đ Blizu Jelšan so ilirskobistriški policisti prijeli 35-letnega albanskega državljana, ki je v Slovenijo prišel ilegalno. 
Pri njem so našli grški potni list in osebno izkaznico, v katero je vstavil svojo fotografijo. 
Zaradi ponarejanja dokumentov so ga ovadili in pridržali do izročitve sodniku za prekrške. 
Prijeli so še tri ilegalce in jih nastanili v centru za tujce Veliki Otok. 
Vrnili jih bodo na Hrvaško. 
J. S.

Deželna bramba notranje Avstrije je leta 1808 štela 36 bataljonov. 
Po cesarskem razglasu naj bi jo sestavljali vsi za boj sposobni možje, stari od 45 do 60 let, ki niso služili v vojski. 
Služenja so bili oproščeni duhovniki, plemiči, uradniki, dostojanstveniki, umetniki, meščani, trgovci in kmetje z vsaj pol grunta.

Nadvojvoda Janez je ob ustanavljanju brambe prepotoval vse notranjeavstrijske dežele. 
Prvega julija 1808 je prišel tudi v Ljubljano in se udeležil slovesnega streljanja. 
Sredi julija je v Ljubljano z vojaško godbo na čelu prikorakalo 372 postojnskih prostovoljcev. 
Ljubljančani niso bili navdušeni kot oni, saj se jih je na nabor prijavilo le 43. 
Na Gorenjskem so zaradi slabega odziva ustanovili komisijo, ki je hodila od fare do fare in brambovce določala z žrebom. 
Ob novem letu 1809 je deželna bramba na Kranjskem obsegala sedem bataljonov, ki pa so bili daleč pod kakovostjo primerljivih armadnih enot.

Na divjih kopališčih ni reševalcev - Na neprevidne kopalce prežijo tatovi - Na urejenih kopališčih imajo trezorje

, inšpektor urada uniformirane policije pri mariborski policijski upravi, poudarja, da pri nas v zadnjih desetih letih utopitev na urejenih kopališčih ne beležijo, saj so kopališča, za katera je pač potrebno odšteti nekaj stotakov, varna in urejena, saj je pomoč stalno pri roki. 
Precej drugače je seveda na črnih kopališčih, kjer za varnost kopalcev ne skrbi nihče. 
Mušič sicer pravi, da statistični podatki ne kažejo porazne slike, vendar je nekaj jasno - že eno samo življenje, ki ugasne v globinah reke, jezera ali gramoznice, je več kot preveč.

Z odškodnino ne bo nič

Sodišče je Krapežev zahtevek zavrnilo

Potovanje v film

Vse več ljudi želi potovati v kraje, kjer so posneli filmske uspešnice. 
Turisti želijo še pred obiskom Metropolitanskega muzeja v New Yorku videti, kje so snemali nanizanko Seks v mestu ali spiti kavo tam, kjer je samozavestno nastopila Meg Ryan v filmu Ko Harry sreča Sally . 
Z organiziranjem tovrstnih potovanj so začeli v ZDA, o navdušenju nad italijanskimi kraji pa poročajo tudi v Corriere della Sera . 
Ljudje se zanimajo za Procido, kjer se je v vlogi poštarja s črnim kolesom vozil Massimo Troisi, griče pokrajine Chianti, kjer je Liv Tylor preživljala počitnice v Plešem sama, ali želijo videti samostan svete Ane v Campreni, kjer se je odvijal večji del Angleškega pacienta . 
Po mnenju italijanskega sociologa Franca Ferrarottija so ljudje nad tako imenovanim kinematografskim turizmom navdušeni predvsem zaradi želje po raziskovanju in iskanju podobnosti med filmom in resničnostjo. 
Ljudje želijo kraj občutiti in preveriti, ali je režiserju uspelo na filmsko platno prenesti vso čarobnost kraja.

Z muzejem proti pornografiji na internetu

Zdravljenje makularne degeneracije

Predstavitveni skok

Kdo je vse odgovoren za organizacijo blejske konference?

Fakulteta za organizacijske vede Univerze v Mariboru, vlada Republike Slovenije, organizacije v Slovenskem projektu e-poslovanje, ministrstvi za informacijsko družbo in za šolstvo, znanost in šport, Gospodarska zbornica Slovenije in evropska komisija.

Če želi operater v Sloveniji ponuditi storitev mednarodnih klicev oziroma fiksne telefonije, mora imeti dostop do lokalne zanke, omogočena mora biti kolokacija in vzpostavljena medomrežna povezava. 
Vse to naj bi Telekom Slovenije operaterjem omogočal, a ima podjetje In.life, ki želi pri mednarodnih klicih konkurirati Telekomu, precejšnje težave. 
Direktor In.lifa Nebojša Jovanović je za Delo povedal, kako se Telekom Slovenije - kar je za pričakovati - z vsemi močmi otepa konkurence.

Šele deseti dan smo dobili pogodbo od Telekoma, vendar s takimi pogoji in cenami, da bi v takih razmerah hitro propadel tudi Deutche Telekom. 
Zato smo poslali številne pripombe na pogodbo na Telekom Slovenije in ATRP.

Koliko podjetij v Sloveniji po vaših ocenah lahko ponudi konkurenco Telekomu pri mednarodnih klicih?

Poskusov podjetij je bilo kar nekaj, a na koncu nas bo - če bo šlo tako naprej - verjetno ostalo bolj malo.

Približno 1,7 milijarde ameriških dolarjev v delnicah bo vreden nakup analitične hiše J. D. Edwards s strani izdelovalca poslovne programske opreme Peoplesoft. 
Novo podjetje bo zaposlovalo 13 tisoč ljudi, skupni letni prihodek je 2,8 milijarde dolarjev, v 150 državah sveta pa bo imelo 11 tisoč strank. 
Menda je med njimi zelo malo takšnih, ki bi do zdaj sodelovale z obema podjetjema.

B. O., M. V.

V njem bodo svoje mnenje poleg zvezdnikov, kot sta igralec Ben Affleck ( Daredevil ) ter režiser, scenarist in producent James Cameron ( Titanic ), razkrili tudi navadni smrtniki iz sveta filmske zabave, od dreserjev živali pa vse do prodajalcev prigrizkov v kinodvoranah. 
Filmarji želijo na ta način čimbolj učinkovito osvestiti ljudi, da protipravno presnemavanje in distribuiranje filmskih vsebin prek interneta že resno ogroža več deset tisoč delovnih mest po svetu. 
Režiser in producent George Lucas ( Vojna zvezd ) je v svoji preprosti izjavi zelo neposreden: »Filmska industrija bo prenehala obstajati, če bodo ljudje nelegalno pridobljene filme še naprej zastonj prenašali s spleta.«

V Sloveniji se distribucije, prikazovalci, videoteke in država tega problema očitno še ne zavedajo prav dobro. 
Nihče izmed njih si do sedaj še ni drznil javno spregovoriti o tej problematiki, morebitnem izpadu prihodka, stopnji piratiziranosti v Sloveniji ipd.

Lepota osebnih spletnih dnevnikov je v osvežilni neobremenjenosti avtorjev. 
Pomembno je izbrati založniški program, ki omogoča enostavno objavljanje in enostaven nabor osnovnih zmogljivosti, kot so komentiranje in arhiviranje. 
Vse ostalo je v rokah avtorja. 
To pomeni, da je nosilni element pri doživljanju tovrstnih projektov kakovost navdiha in besedil. 
Potiho je blog, ki ima jasen kulturni profil in ki ga piše nekdo, ki je skoraj presubtilen za ta svet. 
Dogajanja iz zunanje realnosti, ki jih Potiho komentira, niso pretehtana na uredniških sestankih in po konzultacijah z glavnimi, zlatimi in generalnimi sponzorji, ravno zato so v očeh bralcev superiorna.

Vsebina

Scarperia - Čeprav je bilo vroče kot v kotlu, se je na desettisoče Italijanov včeraj od ranega jutra valilo na prizorišče pete dirke za motoristično SP, v Ferrarijev hram v Mugellu. 
In še enkrat znova so bili priča fantastičnemu zmagoslavju njihovega prvega junaka Valentina Rossija, v čigar kričeče rumene majice oblečene »kopije« je bilo te dni moč srečati na vsakem koraku. 
V eni najbolj norih dirk zadnjih let je 24-letni šampion šele v drugi polovici za seboj pustil oba rojaka Lorisa Capirossija (2.) in Maxa Biaggija (3.) in imel tudi to srečo, da sta imela kar nekaj krogov precej opravka drug z drugim ter bojem za 2. mesto. 
Očitno ni več daleč dan, ko bo do zmage pridrvel tudi Ducati s Capirossijem, čigar motor je za razred hitrejši na ravninah in je potegnil do novega rekorda v SP: 332,4 km/h.

Rezultati na 19. strani.

Ljubljana - Gregor Cankar je odpotoval v Sevillo, prizorišče svojega največjega uspeha (leta 1999 je na SP osvojil bronasto kolajno) z velikim upanjem, da bo preskočil 8 metrov, kar bi bila idealna popotnica za letošnje poletje. 
Tudi konkurenca je bila v andaluzijski prestolnici vrhunska. 
Toda ponovila se je zgodba z ljubljanskega mitinga. 
V prvem poskusu je Cankar skočil 745 cm, nato pa so mu sodniki 5-krat dvignili rdečo zastavico. 
Tekmo je končal na zadnjem, 8. mestu.

Naši vaterpolisti se tako te dni v Kranju srečujejo s tekmeci, s kakršnimi nimajo prav pogostega stika. 
Videti je tudi, da preizkušnje za trening ali pripravljalni turnirji zagotovo dvigujejo kakovost našega vaterpola, a takrat tekmeci le niso na tako visoki ravni kot na tem EP. 
Prav hrvaški primer to potrjuje, saj so se naši sosedje za prvenstvo skupaj pripravljali le 20 dni, po zadnjih zapletih v finalnu domačega prvenstva pa komaj dobro izbrali selektorja. 
Dubrovčana Veselina Đuha je nasledil reški strokovnjak Zoran Roje.

Ferrero se je po lanskih porazih v finalu Roland Garrosa in mastersa učinkovito otresel slovesa igralca, ki se ne zna soočiti z velikimi priložnostmi. 
V letošnji sezoni je drugič v svoji karieri osvojil turnir serije masters v Monte Carlu, zmago pa je slavil tudi v domači Valencii. 
Na pesku je dobil 28 partij in izgubil le dve, proti Maratu Safinu v polfinalu Barcelone in Rogerju Federerju v polfinalu Rima. 
S pariško zmago pa je prevzel tudi vodstvo na letošnji lestvici ATP.

Gregor Šket

Slovenija 5 3 1 1 10 : 7 10

Ocene naših igralcev: 7 - Simeunovič, 6, - Knavs, Zahovič, 5,5 - Vugdalič, Pavlin, Šukalo, Cipot, Karič, Šiljak, Koren, 5 - Gajser, Ačimovič, brez ocene - Šnofl.

Avtor:

Zbirno:

Geslo:

Slovenija: Belofastov, Ul, Pajič 1, Mertelj 3, M. Nastran 1, Antonijevič 2, Peranovič, Bukovac, J. Nastran, Troppan 2, Štromajer 1, Medič, Balderman.

Igralec več: Slovenija 12 (7), Italija 13 (7).

Igor Štirn, selektor Slovenije: »Forma se vzpenja, nekateri igralci, ki so na uvodnih dveh še malo spali, so se zdaj le zbudili. 
Končno smo se odrezali tudi v trenutkih prednosti igralca več. 
Takšno tekmo odločajo malenkosti, škoda le, da smo ob koncu igrali pretirano čustveno, Italijani pa so s pridom izkoristili svoje izkušnje.«

Paolo de Crescento, selektor Italije: »Morali smo se zelo potruditi, saj so nas v to opozorilo že prejšnje tekme na prvenstvu, v katerih se favoritom ni vedno izšlo po načrtih. 
Nisem še povsem zadovoljen, seveda moramo nadaljevati zmagovito pot.«

Salzburg - Dirka Po Avstriji je bila vedno po godu slovenskih kolesarjev. 
Na njej je bil dvakrat najboljši Valter Bonča (leta 1989 in 1992), na zmagovalne stopničke je stopil tudi Primož Čerin (3. mesto leta 1985), na Grossglocknerju sta zmagovala Jure Pavlič in Srečko Glivar ... 
Tudi na današnji štart v Salzburg so se naši kolesarji k severnim sosedom podali z visokimi ambicijami, velika slovenska aduta pa bi morala biti Bonča in Jure Golčer.

»Zadnja leta se vseskozi vrtimo med 5. in 10. mestom, tokrat pa bi radi posegli še kaj višje,« je še povedal Glivar, ki meri tudi na kakšno etapno zmago, za katero bosta zadolžena Boštjan Mervar in Dean Podgornik.

Dobrih 3000 gledalcev je dokazalo, da jih to ni posebej motilo, k temu pa je največ prispevalo dejstvo, da so po vseh peripetijah z bivšim klubom lahko prvič v sezoni na slovenskih tleh videli tudi Mateja Ferjana. 
Lavričan je namreč izstopil iz AMTK Ljubljana in se odločil, da bo letos nastopal z avstralsko licenco. 
Tako se je odrekel nastopom na dirkah državnega, evropskega in celo svetovnega prvenstva. 
Svoje mojstrovine lahko zatorej vnovči le na tovrstnih pozivnih dirkah in v petih mednarodnih ligah (Madžarska, Češka, Poljska, Italija in Švedska).

»S svojimi motorji trenutno nisem zadovoljen, saj enostavno niso dovolj hitri. 
Pozna pa se mi tudi utrujenost po dirkanju v angleški ligi,« je po prvem nastopu bentil Žagar. 
V nadaljevanju dirke je Ferjan še naprej prevladoval, saj v 7 nastopih ni oddal niti točke, s tem pa je še četrtič zapored v svoje vitrine postavil zlati znak občine Krško. 
Za nameček je v drugi vožnji 388 m dolg krški oval prevozil s povprečno hitrostjo 83,76 km/h in z izenačitvijo rekorda proge le potrdil dobro formo in sposobnosti motorja, ki ga je tokrat jezdil.

V preostalih vožnjah so nas z odličnimi predstavami razvajali tudi ostali slovenski dirkači, predvsem Žagar in Izak Šantej. 
Oba sta po dvakrat zmagala, njun medsebojni dvoboj pa je v svoj prid še drugič v 3. dirki DP odločil Šantej. 
Sanjski razplet, saj je Žagarju tako pripadlo drugo, Šanteju pa tretje mesto na dirki, čeprav se je moral Krčan za najnižjo stopničko zmagovalnega odra pomeriti še v dodatni vožnji z enim glavnih favoritov Sebastianom Ulamkom. 
Na veliko veselje množice pa je Poljaka deklasiral in si tako privezal skalp enega najboljših voznikov svetovnega speedwaya.

Nova zmaga Ane Guevara

Za oba slovenska reprezentanta sta bili dirki uvod v kvalifikacije za Tour de France. 
V boljšem položaju je ta čas Hauptman, ki se bo po katalonskem tednu sam odločil, ali bo nastopil na francoski pentlji. 
»V hribih mi je šlo bolje kot v preteklih letih v tem času. 
V edini ravninski etapi sem bil v ospredju, v drugi, sicer bolj hriboviti, pa sem naredil napako in zamudil morda celo zmago. 
Zato z veliko nestrpnostjo pričakujem dirko Po Kataloniji, kjer bom, vsaj tako upam, pokazal formo za Tour,« je povedal najboljši slovenski kolesar zadnjih let, ki je na Bizikleti Vasci zasedel 39. mesto.

Med dvojicami deklic sta v finalu prvopostavljeni navezi Mohorčič-Zec Peškirič in Rak-Urbančič, medtem ko se bodo za fantovski naslov pomerili dvojici Kovačič-Pintarič in Popovič-Ternar.

Vauh v Trbovljah vrnil udarec

Nič bolje ni štartal v naslednji preizkušnji, ko se je pomeril s tremi Poljaki, glavnimi favoriti dirke. 
V prvi zavoj se je pognal celo kot zadnji, a že v drugem presekal pot po notranji strani dvema tekmecema, vodilnega Drabika pa je na podoben način pustil za seboj prav v zadnjem zavoju vožnje. 
To je bila tudi dirka za končno zmago, saj so bile za na koncu drugouvrščenega Drabika in tretjeuvrščenega Jablonskega to edine izgubljene točke na dirki.

Z boljšimi štarti je Žagar v nadaljevanju dirke zmagoval nekoliko manj dramatično, zato pa enako prepričljivo. 
»Ni lepšega, kot zame in za mojo deželico zaigrana Zdravljica! 
Prav zato na takšnih dirkah težave z motivacijo ne pridejo v poštev,« je Ljubljančan povedal potem, ko si je po zmagi le streznil glavo. 
Šantej, ki je ves čas tarnal, da mu oval v Lonigu ne ustreza, je nanizal zgolj po eno zmago in 3. mesto, v preostalih nastopih pa ostal praznih rok. 
Rezultati na 19. strani.

B. C.

Plavalci uspešni v Zagrebu in Rimu

Med našimi mladimi reprezentanti, ki so nastopili med temi svetovnimi zvezdniki, se je posebej izkazal še Ilirijan Jernej Godec, ki je še za stotinko sekunde popravil svoj nedavni mladinski državni rekord na 50 m prosto - 51,28. 
S tem rezultatom je bil sicer 5. v velikem finalu. 
Spodbudne uvrstitve pa so prvi dan dosegle še: 6. Babič z 9:16,76 na 800 m prosto, 7. Isakovič z 2:21,17 na 200 m hrbtno in 9. 
Sambrailo (vse RR) z 1:12,82 na 100 m prsno.

Med moškimi je za Tahirovičem najviše segel Peter Mankoč, ki je na posebno povabilo organizatorja nastopal le v soboto, kajti danes zjutraj je odpotoval na višinske priprave v Pireneje, pred tem pa bo jutri in pojutrišnjem plaval še v Monte Carlu v okviru serije Mare nostrum. 
Mankoč ni nastopil v svojih najboljših disciplinah, ker jih pač ni bilo na sporedu, bil pa je 6. na 100 m prsno z 1:07,45 in 8. na 50 m prosto s 23,50 (v predtekmovanju 23,42).

Danes na EP : Španija - Nemčija (13.45), Rusija - Nizozemska (15), Srbija in Črna gora - Slovaška (16.15), Madžarska - Romunija (19), Slovenija - Grčija (20.15), Hrvaška - Italija (21.30).

Rezultati Đ ekipno: 1. Flycom ALC (Slo) - 50, 2. Esercito (Ita) - 61, 3. Croatia (Hrv) - 62, 13. Ptuj - 103, 18. Elan ALC- 137; posamezno Đ moški: 1. Pesserl (Avs) - 4, 2. Erjavec, Salkič (oba Slo) in Ring (Dan) - 5; ženske: 1. Sadowy (Pol) - 2, 2. Sajovic - 6, 3. Avbelj - 8, 16. Hotko (vse Slo) - 47; evropski pokal skupno Đ ekipno: 1. Flycom ALC (Slo) - 230, 2. Esercito (Ita) - 205, 3. Croatia (Hrv) - 185, 13. Ptuj - 95, 18. Elan ALC - 70: posamezno Đ moški: 1. Pesserl (Avt) - 100, 2. Erjavec, Salkič (oba Slo) in Ring (Dan) - 80; ženske: 1. Sadowy (Pol) - 100, 2. Sajovic - 80, 3. Avbelj - 60, 16. Hotko (vse Slo) - 15.

Košarkarji Uniona Olimpija v 2. finalni tekmi 1. 
SKL s Krko izenačili na 1:1

Tomo Mahorič, trener Uniona Olimpije: »Pomembne zmage sem izjemno vesel, saj smo vendarle prebrodili psihološko prepreko v dvobojih s Krko. 
Obrambne naloge smo tokrat opravili odlično, nekaj preglavic nam je povzročal le Arnold.«

Barcelona

M. A.

Dokaj uspešno je na dveh preizkusnih tekmah pred letošnjim naborom NBA nastopil 19-letni slovenski košarkar Aleksander Vujačič in za primer na eni od neuradnih internetnih strani nabora s 44. napredoval na 29. mesto. 
Na prvi tekmi je igral 23 minut ter ob eni trojki zbral še 7 asistenc, ukradel dve žogi in 4 izgubil. 
Na drugi je bil na parketu 17 minut, vnovič dosegel 3 točke (trojke 1:2), imel še 3 skoke in izgubil 2 žogi.

»Z uvrstitvijo sem zadovoljna, z boji pa ne preveč, saj so mi le redke stvari uspele tako, kot sem si zamislila. 
A to glede na ne najbolj posrečen spored tekmovanja, polfinalni dvoboj sem imela namreč ob 12. uri, finalnega pa šele ob 22.30, ni nič čudnega,« je povedala Sraka, ki je z zmagoslavjem - v finalu je z zlato točko v podaljšku (wazarijem) premagala Poljakinjo Paulino Rainczuk - potrdila naslov evropske prvakinje. 
Toda za judoistko Bežigrada so bolj kot tekmovanje pomembne mednarodne skupinske priprave, na katerih bo z drugimi slovenskimi tekmovalci ostala ta teden. 
»Zatem bom v sklopu priprav na septembrsko svetovno prvenstvo v Osaki obiskala še Pulj, Hvar in v juliju, kot kaže, še Japonsko, čeprav sama ne bi več odšla tja, če bi bilo po mojem,« je še dodala 23-letna Ljubljančanka.

Domžale : Vezirovič 6, Lunder 6, Mlinar 6,5, Varga 6, Toševski 6, Kunstelj 6, Ljubijankić 6 (Maleševič 7), Mitrakovič 6, Lazarevič 5,5 (Žinič -), Čauševič 7 (Pandža -), Stevanović 6.

- Štadion Nafte, gledalcev 200, sodnik Kmetec (Mb, 7).

Crespo za Giggsa?

Vodilni možje milanskega kluba so najprej potrdili tolikokrat odstavljenega Argentinca Hectorja Raula Cuperja, ki navijačem doslej ni podaril ne igre ne lovorik. 
Gabriele Oriali in Massimo Branca, ki sta pri modro-črnih zadolžena za prestope, se ubadata z vprašanjema kako za 30 % zmanjšati plače in kako Cuperju zagotoviti ustrezne bočne nogometaše, ki bi omogočili igro z njegovo priljubljeno postavitvijo 4-4-2. 
Letos je bil Inter najšibkejši prav na bočnih pozicijah, saj ekipa ni bila ustrezno selekcionirana.

»Ekipo je potrebno le oplemenititi, ne pa oblikovati na novo,« trdi Cuper, ki je kot prvega izpostavil Arsenalovega Francoza Roberta Piresa (z Arsenalom se ne more pogoditi o podaljšanju pogodbe) in dodal: »Naša prioriteta so vsaj dva bočna nogometaša, branilec in kvalitetni zvezni nogometaš.« 
Zvezno vrsto naj bi okrepil reprezentant Simone Perotta (Chievo), prvi na seznamu želja za obrambo pa je Jaap Stam. 
Ob Nizozemčevem prihodu bi utegnil oditi Fabio Cannavaro (previsoka plača), ki pa si tega - pa čeprav v Real Madrid - niti najmanj ne želi.

Juventusov generalni direktor Luciano Moggi, imenovan tudi kralj prestopnega roka, se ubada z možnostjo prodaje Davida Trezegueta (zamenjava zanj Adriano ali Corradi). 
Za 45 milijonov evrov težko ponudbo stoji kandidat za predsednika Valencie Francisco Roig, ki se je z menedžerjem lani najboljšega strelca na Apeninskem polotoku že vse dogovoril, a dobil košarico »Stare dame«: Trezeguet stane 60 milijonov. 
Skoraj zanesljiv je prihod reprezentančnega branilca Nicole Legrottagla, v igri pa so še številna velika imena (Mutu, Stanković, Figo).

Turki so se po dragoceni zmagi nad Slovaki vrnili na vrh lestvice, Nihata Kahvecija so vpisali kot edinega strelca, ko je s 7 metrov Fevernovo spravil za hrbet slovaškega vratarja. 
»Bila je izredno težka tekma. 
Slovaška je morala zmagati, da bi še lahko upala, toda tudi mi smo potrebovali 3 točke in izpolnili smo nalogo. 
Moji možje so bili hitrejši in tehnično boljši od Slovakov,« je izjavil turški selektor Günes. 
Angleži bodo s Slovaki igrali v sredo. 
Rezultata : Makedonija : Liechteinstein 3:1 (Sedloski, Kristev, Stojkov; Beck), Slovaška : Turčija 0:1 (Nihat); vrstni red : Turčija 12, Anglija 10 (-1), Slovaška 6, Makedonija 5, Leichtenstein 1.

Skupina 8: po željah Hrvatov

Svetovni prvak Ruslan Ponomarjov je pred dnevi poslal osebno pismo predsedniku FIDE, v katerem kar precej odločno zahteva, da se vlak, na katerem že nekaj časa čakajo zaključni potniki za združitev naslova svetovnega prvaka, premakne. 
Prvemu človeku FIDE je sicer zelo vljudno, vendar pa hkrati do največje mere ostro povedal, da ni več pripravljen čakati, saj je sam izpolnil vse obljubljeno, Svetovna šahovska federacija pa zdaj s takšnim, potlej pa drugačnim izgovorom prestavlja datume v negotovo prihodnost. 
Še ne 20-letni Ukrajinec je Iljumžinovu tudi zapisal, da se ne bo pogovarjal z direktorjem FIDE Emmanuelom Omukujem, saj se je prav za vse dogovoril s predsednikom in pri tem naj tudi ostane.

Celje, Lucija - Slovenska moška kadetska rokometna reprezentanca si je z zmagama na kvalifikacijskem turnirju v dvorani Golovec proti reprezentancama Ukrajine (35:28) in Makedonije (32:22) že priigrala nastop na EP avgusta na Slovaškem. 
Njihove ženske kolegice pa so enak uspeh potrdile, ko so sinoči gladko, kar s 37:22 opravile z Norvežankami.

Vodi Alisa Galliamova

Karmen Mar je proti Turkinji Cavusoglu bržkone gledala predvsem njen nizek, skorajda začetni rating, saj je dvakrat zavrnila remi, ko je bila že v slabšem položaju. 
Domačinki tako ni preostalo drugega, kot da je nadaljevala in zmagala. 
Že povsem deprimirana je nato še bolj gladko izgubila tudi srečanje 6. kola.

Strelci za Slovenijo: Špiler 5, Kozlina, Backovič, Mlakar, Kastelic, Brumen in Cvijič po 2, Dobelšek, Sovič, Konečnik, Teržan in Natek po 1.

»Pri klubu bi ostal, a ne ob odnosu, ki ga imajo zdaj do mene. 
Bržkone se bom podal v tujino, vse pa bo jasno ta ali prihodnji teden. 
Za svojo rokometno prihodnost se ne bojim, saj se za dobrega delavca vedno najde mesto,« je povedal Tomšič.

Maja Vidmar 10., Matej Sova 17.

Finale v Rusiji brez naših plezalcev

Nekatere države so bile brez zastopnikov, zato je bila konkurenca močno okrnjena. 
Tudi slovenska ekipa je bila precej bolj skromna kot običajno. 
Nekateri so ostali doma zaradi šolskih obveznosti, spet drugi so jo enostavno izpustili. 
Letos namreč v skupno razvrstitev ne bodo štele prav vse tekme. 
Tako so v Rusijo odšli le Maja Vidmar, Matej Sova in Klemen Bečan. 
Prva dva sta se uvrstila v polfinale, slednji pa je ostal zunaj tega.

Gimnazija Lj.-Šiška, priložnost za mlade športne upe

Motiv za ustanovitev športnih oddelkov na gimnazijah je bilo zagotavljanje kadrovskih, gmotnih in organizacijskih možnosti za intenzivno športno aktivnost nadarjenih mladih ljudi. 
Tako so bili izpolnjeni temeljni pogoji za visoko raven šolske in športne uspešnosti perspektivnih športnikov med srednješolskim izobraževanjem. 
Našim dijakom pomagamo usklajevati športne in šolske dolžnosti. 
Začelo se je kot eksperiment v šolskem letu 1990/91 na gimnazijah v Mariboru, Celju in Ljubljani. 
V Mariboru in Celju so bili v oddelku zastopani športniki različnih športnih panog, v dislociranem oddelku Gimnazije Šentvid na Železniški srednji šoli v Ljubljani pa je bil uveden oddelek z mladimi atletinjami in atleti. 
Na tem izhodišču je bila v šolskem letu 1992/93 ustanovljena Gimnazija Ljubljana Šiška, ki je vpisala dva športna oddelka, pa tudi v splošnih oddelkih se je od vsega začetka izvajalo povečano število ur športne vzgoje.

Avtomobilizem

Boks

Classique des Alpes (UCI-1, 174 km): 1. Mancebo (Špa, Banesto) 4;54:49, 2. Salmon (Fra, Phonak) 1:17, 3. Millar (VB; Cofidis) 1:41, 4. Halgand (Fra, JDelatour), 5. Dufaux (Švi, Alessio) - oba 1:53, 11. Popovič (Ukr, Colnago) 2.12 18. 
Zülle (Švi, Phonak) 7:10 (odstopili: Virenque, Hamilton in Luttenberger).

Dirka Po Nemčiji (UCI-2), 5. etapa (Ravensburg-Feldberg, 191 km): 1. Azevedo (Por, Once) 4;49:49 (39,5 km/h), 2. De Galdeano - isti čas, 3. Nozal (oba Špa, Once) 0:24, Jaksche (Nem, Once) 0:25, 5. Rogers (Avstal, Quick Step) 0:32, 54. Štangelj (Slo, Fassa Bortolo) 10:03; 6. etapa (40,7 km, vožnja na kronometer) : 1. Rogers 51:36, 2. Ullrich (Nem, Bianchi) 1:10, 3. Vinokurov (Kaz, Telekom) 1:13, 4. Rich 1:25, 5. Peschel (oba Nem, Gerolsteiner) 1:26, 82. Štangelj 6:30 ; skupno: 1. Rogers 24;50:41, 2. Azevedo 1:19, 3. Vinokurov 1:52, 4. Jaksche 1:54, 5. Ullrich 2:01, 67. Štangelj 29:59.

Izgnanstvo v Švici mu prija

Da se v novem okolju počuti kot doma, skrbi tudi njegova sestra Cristina, tako rekoč njegova predstavnica za stike z javnostjo in uslužbenka glavnega sponzorja ekipe, saj si je moč pogovor z njim priskrbeti le prek nje. 
Prijazna in bratu nadvse podobna Španka je v zgoščenem dirkačevem urniku, kot člana posebne varnostne komisije ga je namreč čakal sestanek s prireditelji, nekako našla 20-minutno luknjo in pogovor za Delo.

Pa ste pričakovali izkupiček dveh zmag po štirih dirkah za SP?

To je normalno. 
Max je večkratni svetovni prvak v razredu do 250 ccm ter še vedno zelo močan in nevaren. 
Za povrh ima Valentino pri takšnih izjavah po mojem tudi svojo računico, povezano z njunim večnim rivalstvom.

Tanja Volarič

»Takrat sem si pokvaril poletje. 
Ne bi si rad še enkrat. 
Res je hudo, ko izgubiš 7. tekmo. 
Tako blizu si naslova, pa ti spodrsne. 
V NHL se pač tvoj klub ne more uvrstiti v finale prav vsako leto, zato je že lepo, da vsaj takrat izkoristiš priložnost, kadar se ti pač ponudi,« je razpredal Brodeur, ki se po vsem sodeč ni mogel izogniti bojazni, da bi se lahko ponovila zgodba izpred dveh let, ko je Vragom spodletelo prav na sedmi tekmi,,.

Biser minulega tedna:

Ponedeljkov pogovor: Maja Matevžič

Na začetku sem imela precej smole s poškodbami. 
Najprej sem si v Avstraliji poškodovala gleženj, potem me je mučila poškodba hrbta, na ameriški turneji sem zbolela ... 
Po vrnitvi s tekme prvega kola tekmovanja za Fed Cup pa so se zame začeli lepši dnevi. 
Zdaj sem - kot kaže - povsem zdrava in se lahko posvečam pripravam za naslednje turnirje.

Mislim, da te kritike ne držijo za nobeno med nami in da je to le še dodaten nepotreben pritisk. 
Osebno me porazi zelo bolijo. 
Še posebej če izgubim partijo, za katero sem prepričana, da sem v njej igrala dobro in bi jo morala po nekoliko drugačnem scenariju tudi dobiti. 
Tako je bilo tudi v Parizu po porazu proti Marii Antonii Sanchez Lorenzo. 
Če povem po pravici, lani še nisem verjela, da lahko premagam katero izmed igralk iz prve deseterice. 
Zdaj pa vem, da sem jim povsem blizu in da tudi moje zmage nad njimi niso več daleč.

V Slovakinji Henrieti Nagyovi sem končno našla stalno soigralko. 
Poleg tega se najini igri izredno dobro dopolnjujeta. 
Z Blažem na treningu kar precej pozornosti posvečava tudi taktični pripravi na igro dvojic.

Dosje MM 2003: Strogo nadzorovani podatki

Vendar bi ves denar za marketing lahko potrošili zaman, če uporabniki tudi dejansko ne bi uporabljali storitev večpredstavnostnih sporočil. 
Vsak izmed evropskih operaterjev mobilnih komunikacij je doslej dejavno tržil MMS pod lastno blagovno znamko, nobeden izmed njih pa ni že na začetku omogočil drugim operaterjem skladnost za delovanje v različnih omrežjih. 
Evropski uporabniki niso vajeni omejitev pri uporabi SMS, zato je tudi pri MMS ključnega pomena možnost vzajemne obratovalnosti v različnih omrežjih. 
Prizadevanja za uvedbo vzajemne obratovalnosti so se okrepila. 
Novembra lani sta na Finskem ponudnika telekomunikacij Sonera in Radiolinija podpisala prvo pogodbo o vzajemni obratovalnosti, podobno sta v Avstriji storila Mobilkom in T-Mobile. 
Decembra so takšno pogodbo podpisali nemški T-Mobile, Vodafone in O2. 
Temu so sledili tudi številni drugi evropski operaterji.

Oglaševanje in MMS v Evropi

Oglaševalci blagovnih znamk vneto pričakujejo obsežnejšo uvedbo MMS in njegovih kreativnih možnosti. 
Večpredstavnostno sporočanje zožuje oglasne možnosti na področju storitev SMS, saj MMS omogoča uporabo slik, animacijo in boljšo kakovost zvoka. 
Raziskovalna organizacija Jupiter je opravila študijo o uporabnikih mobilnih komunikacij v petih evropskih državah z namenom, da bi ugotovili, kakšne vrste oglaševalskih sporočil na MMS bi pritegnile pozornost uporabnikov. 
Rezultati raziskave po njihovem mnenju kažejo na to, da je danes še premalo zavedanja in izkušenj, povezanih z MMS. 
V grobem, ugotovili so, da uporabniki mobilnih komunikacij želijo tisto, kar so v glavnem zahtevali tudi že doslej: verodostojne informacije in njihovo relevantnost. 
Operaterji mobilnih komunikacij pa so to opredelili kot glavno vodilo pri naslavljanju uporabnikov, tj. inteligentnih posameznikov, ki uporabljajo vse vrste kanalov in medijev.

Julija Logar

Spot so posneli v enem dnevu v majhni prodajalni v Los Angelesu. 
Jenkinsonovo zaupanje se je krepilo iz posnetka v posnetek, čeprav se je ves čas spraševal, kako daleč bo lahko prignal Scorsesejev perfekcionizem. 
A uspelo mu je premagati tudi največji izziv, saj je veliki Marty na koncu res govoril tako hitro, kot vsi mislimo, da v resnici govori.

Ob koncu snemanja je znameniti režiser mehiškega direktorja fotografije Emmanuela Lubezkega (Jaz pa tebi mamo, Sleepy Hollow, Ali, Kot voda za čokolado ...) presenetil s pozdravom: »Sem velik občudovalec tvojega dela.«

Jenkinsu tega sicer ni privoščil, vendar se je iz zanesljivih virov izvedelo, da je bil z zmontiranim spotom zelo zadovoljen.

Nouakchott

STA/AFP

Več kot 13.000 muslimanom grozi izgon

Danes so uradno izšli težko pričakovani spomini nekdanje ameriške prve dame Hillary Clinton, a ker se je nekaterim medijem do izvoda knjige z naslovom Zgodovina v živo ( Living History ) uspelo dokopati pred izidom, so časopise že prejšnji teden polnili odlomki iz razvpite knjige. 
Prav gotovo je bila ena najbolj branih od 580 strani, kolikor jih knjiga v celoti šteje, tista, na kateri je Hillary Clinton razodela svoje občutke, ko ji je soprog priznal, da je bilo njegovo razmerje z Monico Lewinsky več kot le nedolžno spogledovanje med predsednikom in pripravnico. 
Odkar so leta 1998 v javnost pricurljale govorice o Clintonovi aferi z Lewinskyjevo, je predsednik vse zanikal, dva dni pred zaslišanjem pred veliko poroto pa je ženi povedal resnico. 
Na nedeljsko jutro 15. avgusta 1998 jo je prebudil in ji dejal, da »je situacija mnogo bolj resna, kot je bil prej pripravljen priznati«, piše Clintonova. 
»Komaj sem dihala,« se spominja, »hlastala sem za zrakom, nato pa izbruhnila v jok in kričala nanj 'Kaj misliš s tem? 
Kaj pa govoriš? 
Zakaj si mi lagal?' 
Popadel me je neobvladljiv bes, ki je naraščal iz trenutka v trenutek. 
On pa je le stal tam in ponavljal 'Žal mi je. 
Tako mi je žal. 
Hotel sem obvarovati vaju s Chelsea',« je soproga Billa Clintona podrobno popisala zanjo izjemno neprijetno razodetje. 
Kot vztraja, je možu vse dotlej trdno verjela in bila prepričana, da gre pri vsem skupaj le za »desničarsko zaroto«, ki so jo zasnovali Clintonovi politični nasprotniki, ki še vedno niso preboleli poraza na predsedniških volitvah. 
»Strl mi je srce, bila pa sem tudi besna, da sem mu verjela,« priznava Clintonova v svoji knjigi. 
Nekaj dni po Clintonovem pričanju pred veliko poroto se je družina odpravila na Martha's Vineyard, na vnaprej načrtovan dopust. 
Že poleti 1998 je Lisa Caputo, tiskovna predstavnica ameriške prve dame, ozračje v njihovi počitniški hišici označila za »nadrealistično«, Hillary Clinton pa je o teh počitnicah zapisala tole: »Z nami je šel tudi pes Buddy - da bi Billu delal družbo, saj je bil tiste dni pravzaprav edini, ki si je njegove družbe želel.« 
Založba Simon & Schuster, pri kateri je Zgodovina v živo izšla, je nekdanji ameriški prvi dami izplačala milijonski predujem, njeni spomini pa so že v prednaročilu izšli v milijonu izvodov, piše The Independent.

Abas in Šaron bosta v prihodnjih dneh bila bitke s svojimi fundamentalisti. 
To pa ne pomeni, da ti ne bodo obračunavali med seboj. 
Oba premiera z doslednim izpolnjevanjem mirovnega načrta tvegata izbruh notranjih sporov, ki utegnejo biti rešljivi le s s silo. 
Šaron ima za poseg po njej večja pooblastila Izraelcev kot Abas Palestincev. 
Njihova vera v mirovni načrt namreč izginja hitreje kot izraelska. 
Palestinci so namreč štiri dni po sestanku v Akabi preživeli pod policijsko uro in v obroču izraelske vojske, ki ni popustil niti toliko, da bi lahko odšli v službe in v šole.

