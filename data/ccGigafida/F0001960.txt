NUERNBERG - Slovensko kulturno in športno društvo Simon Jenko, ki povezuje naše rojake in tudi nekaj Nemcev v Nuernbergu in okolici, bo konec tega tedna obeležilo 15-letnico uspešnega delovanja. 
V petek, 14. oktobra, zvečer bo v prostorih društva na Diebacher Strasse 11 v Nuernbergu - Klenireuthu pri Schweinauu okrogla miza s predstavniki in gosti iz Slovenije, zatem pa še zabavni večer z "Domačimi fanti". 
V soboto dopoldne bo v Eibachu kegljaški turnir, ob 17. uri pa se bo začel v cerkveni dvorani St. Stefan Nuernberg - Zabo na Valznerweiherstrasse kulturni program.Nastopili bodo združeni moški pevski zbor Simon Jenko-Miško Kranjec (Erlangen), otroci, ki obiskujejo dopolnilni pouk, folkolorna skupina SKŠD Simon Jenko, zmagovalec plakete Avgusta Stanka in pokala za veliko nagrado Slovenije, na diatonični harmoniki. 
Z bogatim srečelovom in plesom z ansamblom Franca Miheliča bodo sklenili praznični spored. 
Na jubilej SKŠD Simon Jenko potuje v Nuernberg tudi delegacija iz krške občine, ki ima patronat nad tem društvom s približno 100 člani, pod vodstvom župana Danila Siterja. 
Na kegljaškem turnirju bodo nastopili tudi krški kegljači. 
Iz Ljubljane pojde v Nuernberg tudi državni sekretar za Slovence po svetu dr. Peter Vencelj.

