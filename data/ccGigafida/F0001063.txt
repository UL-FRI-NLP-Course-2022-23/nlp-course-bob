vsa mesta, ki jih prepajata svetloba in toplota,

Zaman se delam jeznega, ne ubogata me več. 
Popolnoma nobene avtoritete nimam zanju. 
Tudi če se razjezim, mislita, da se zajebavam. 
In res je: zajebavam se. 
Ne mislim čisto zares. 
Ne znam biti strog, tako kot vsi starši moje generacije. 
Naši otroci so nevzgojeni, zato ker jih nihče ne vzgaja. 
No, v bistvu jih ne vzgajamo več mi starši, pač pa risanke po TV. 
Hvala Disney Channelu, svetovni varuški! 
Naši mulci imajo polne razvajene riti, ker jih imamo tudi sami. 
Jerry in David sicer zganjata hudiča, vendar ju imam za razliko od njune mame še rad. 
In zato sem ju za en teden vzel iz šole. 
Tako se jima je utrgalo, ko sta slišala, da bosta lahko špricala! 
Zvijem se v neudobje svojega stola barve rje in se ozrem naokrog. 
Kakšen neverjeten pogled! 
»Unbelievable« je pisalo v prospektu: vsaj enkrat se v reklamah ne lažejo. 
Čisto zaslepljen sem od ožarjenega Atlantika. 
Nebotičniki se na svetlomodrem nebu rišejo, kot da bi šlo za kartonsko kuliso. 
V Ameriki je življenje kot film, saj se vsi filmi snemajo prav tukaj. 
Vsi Američani so igralci in njihove hiše, avti in želje se zdijo neresnični. 
Resničnost si v Ameriki izmislijo vsako jutro znova. 
Ta dežela se je odločila, da bo videti kot celuloidna fikcija.

»Pusti ženo,« reče blondinka v Ralph Laurenu.

Vedno se počutim malo čudno, ko gledam svoja otroka. 
Rad bi jima rekel »rad vaju imam,« pa je prepozno. 
Pri treh letih sem jima to šepetal, dokler nista zaspala. 
Zjutraj sem ju prebudil, tako da sem ju žgečkal po podplatih. 
Vedno sta imela mrzle noge, ki so štrlele spod kovtra. 
Zdaj sta že preveč možata, bi me nekam poslala. 
Poleg tega se nič ne ukvarjam z njima, ne vidim ju dovolj pogosto, nisem več del njunega vsakdana. 
Namesto, da bi jima rekel, da ju imam rad, bi jima moral reči takole:

8.38

8.39

»Ima me, da bi te naskočil s sovražnim prevzemom,« reče rjavolasec v Kenneth Coleu.

»Windows on the World, One World Trade Center (107. nadstropje). 
Ta elegantni bar z restavracijo se ponaša z enim najlepših panoramskih razgledov na New York. 
Po temeljiti prenovi, ki je sledila slovitemu bombnemu atentatu leta 1993, se zdaj posodobljen koplje v novem razkošju.«

May sigh for exOOOtic lands …«

Vse, kar mi je ostalo v spominu, je, da buržoazija ni sreče kovač.

»Si ti si ti si ti si ti,« reče Jerry.

»Ampak recita, če niso efekti genialni: ta dim vsepovsod, ti tipi, ki so plačani, da paničarijo, ma res so mega naštimali, tole!«

»We've got to get the hell out of here.«

Ah! kar zruši se, družba! kar crkni, stari svet! je vzkliknil des Esseintes, zgrožen od odurnosti predstave, ki jo je videl pred seboj …«

8.49

Upam, da je Amerika še vedno deset let pred nami: to bi pomenilo, da ima stolpnica Montparnasse še dobrih deset let pred seboj.

David, mali moj! 
Tough guy. 
Pravi Teksašan, jebela, dobro me je zasačil. 
Zdaj smo nazaj v 105. nadstropju. 
Čreda se prestopica po tem sveže prepleskanem stopnišču limonaste barve. 
Prestrašeni obrazi nihajo med gor in dol. 
Umreti hitro ali pa počasi? 
Dilema pa taka. 
Vedno bolj sem zaskrbljen, ko slišim sirene v spodnjih nadstropjih, ki se očitno niso pokvarile in nam razbijajo glavo. 
Kakšen šunder in ta vročina, ki nonstop raste. 
Končno, po 30 poskusih, spet dobim zvezo: zvoni pri Candace. 
Najbrž spi, pustim ji sporočilo na tajnici.

Nakar nas je prišel nenadoma nekdo iz založbe obvestit, da se je pa zdaj drugi avion zaletel v drugi stolp WTCja. 
Moj literarno-vojaški finale je dobil precej blesavo konotacijo. 
Spomnim se, da sem na glas izrekel neko precej preprosto matematično enačbo (čeprav nič kaj preveč evklidsko):

Lakonično: »Tle pa ni več heca.«

»No ja, brez zajebancije, resno mislim, če je kak job, se javljam, malo sem v riti s kešem.«

»Naključje, srček, naključje.«

Skratka, na streho se hodi podnevi. 
V nasprotju s streho severnega stolpa World Trade Centra, ki ni dostopna, je streha stolpnice Montparnasse za 8 evrov odprta za javnost. 
Potem se lahko pelješ z dvigalom, ki gre do 56. nadstropja, družbo pa ti dela nekaj Japoncev v črnem in brkati varnostnik v modrem blejzerju z zlatimi gumbi. 
(Tudi mene so svojčas oblačili tako: flanelaste hlače, ki pikajo, mornarski rekeljc, in tudi pačil sem se tako kot ta omara.) 
V šestinpetdesetem si lahko ogledaš malo razstavo o Parizu in delno že uživaš v panoramskem razgledu. 
Skozi steklo se zazrem proti pokopališču Montparnasse in skušam poiskati Baudelairov grob, beli kamen na kamnitem vrtu. 
Levo je Luksemburški park, moja minula mladost, ki jo skušam podaljšati, tako da stojim pri miru, kot da bi odsotnost geografskega premikanja preprečevala potek časa. 
Nisem več mlad, pač pa geostacionaren. 
V zatohli kavarnici (Belvédčre Café) utrujenim provincialcem strežejo tople pijače v plastičnih kozarčkih. 
Da bi dosegli streho, se je treba povzpeti še po stopnicah, ki smrdijo po amonijaku (spomni me na bazene, razgrajaške razrede, spužvaste kopalke in smrdljive noge). 
Sopihajoč premagam še zadnje stopnice, vendar so moji napori poplačani z oznakami višine (»201 m, 204 m, 207 m«). 
Kovinska vrata se odpro v nebo. 
Veter piha skozi rešetke. 
Od tu lahko celo vidiš, kako na Orlyju vzletajo letala. 
Na sredo betonske strehe so narisali bel krog, da bi lahko pristavbali helikopterji. 
Če bi se mi zahotelo, bi lahko v prazno metal predmete na mimoidoče. 
Zaprli bi me zaradi vandalizma ali pa poskusa umora ali pa zaradi udarcev, ki bi povzročili nenaklepno smrt, ali zaradi nevarne shizofrenije, nerazložljive histerije ali nenadnega napada besa. 
Tam v daljavi čez Sacré-Coeur se vije rožnata meglica. 
Na nekem plakatu so se malo poigrali z besedami: »Zadnji razgled v Parizu«. 
Jaz pa pravim: ime mi je Frédéric Belvédčre. 
Vračam se v Ciel de Paris. 
Podobna restavracija je v Berlinu, na vrh TV-Turma na Alexanderplatzu, in se poleg tega še vrti okoli lastne osi kot kaka plošča. 
V sedemdesetih letih si je moderni svet na vsak način želel večerjati v nebotičnikih, se hraniti v stratosferi; jesti v višavah je bilo zelo nobel, pojma nimam, zakaj. 
V »panoramskem« nadstropju predvajajo film s starimi posnetki Pariza iz zraka, v ozadju pa igra depresivna flavtasta muzika. 
Magnetni trak zavija. 
Mimo postopajo ljudje v anorakih in se dolgočasijo. 
Zaljubljenca se nekaj silita z zalizovanjem, čeprav nimata ravno svežega daha. 
Otrok zeha; tudi jaz; mogoče sem to sploh jaz.

»Ja valjda,« reče Jerry.

Španjelček se strinja. 
Iz veselja hoče njegovi ušesi zvezati skupaj. 
Vstanem, da bi jo odvrnil od te zamisli, in se opravičujem lastnikoma, ki nista ničesar opazila.

Včasih bi se najraje odzval kot moja hčerka. 
Naslednjič ko me bodo razjezili, pa naj bo v kaki teve oddaji ali na kakem uredniškem sestanku, prisežem, da bom planil v jok, se začel dreti in valjati po tleh. 
Prepričan sem, da bi bila taka metoda učinkovita v politiki. 
Na primer: »Volite zame, sicer se bom začel dreti.« 
To bi bila kampanja za Roberta Hueja!

»Damn! 
Spet ti teče iz nosa?«

Nekega dne mi je Mary položila roko na obraz, hladno roko na rožnato lice plašnega zaljubljenca. 
Rekla mi je, da sem njen ljubi, jaz pa sem ji rekel, ne, jaz sem tvoj mož, kar tako mi je izletelo. 
Nisem si mogel predstavljati, da bi si lahko kdaj želel še koga drugega. 
Iz mojega levega očesa je stekla solza in ogrela njeno desno roko. 
Vedel sem, da bom s to žensko imel otroka. 
Bil sem mlad, čist, resda mogoče zmanipuliran, ampak optimističen do kraja. 
Odkrit. 
Živ. 
Bedast.

»Ja, samo jaz nisem goljufal.«

»Nisem.«

Te bodo spremljali pač v smrti.

Po bulvarju Edgar-Quinet grem mimo nekega erotičnega bara (Le Monocle Elle et Lui, čudno ime, ni kaj), nekega slovitega izmenkarskega lokala (ta se imenuje 2+2) in mnogih pogrebnih zavodov. 
Tik za njimi hodim ob zidovju pokopališča Montparnasse, kjer počivajo Sartre, Beauvoir, Duras, Cioran, Beckett, Ionesco … 
Montparnasse je četrt, kjer kraljujejo seks, literatura in smrt; to je najbrž razlog, zakaj so ga imeli Američani tako zelo radi. 
Stopim na pokopališče in se napotim h grobu Charlesa Baudelaira, tudi nekdanjega učenca liceja Louis-le-Grand. 
»Umrl pri šestinštiridesetih.« 
Njegov majhen bel grob je videti precej bedno v primerjavi s sosednjim mavzolejem slovitega Charlesa Sapeya, »senatorja, velikega prejemnika Legije časti, nekdanjega poslanca iz okrožja Isčre, preminulega 5. maja 1857«. 
Pesnik počiva ob svojem očimu, generalu Aupicku, in dvakrat ovdoveli materi. 
Na drugi strani pokopališča pa so Baudelairu postavili nenavaden spomenik. 
Gre za posmrtni kip pesnika, ki je zavit kot egipčanska mumija in nad katerega se sklanja »genij zla«, izklesan iz kamna in naslonjen na nekakšno ogrado, podobno kot Rodinov mislec. 
Sključen, mrakoben in mišičastih rok kraljuje genij zla nasproti stolpnice Montparnasse in s svojo naprej nagnjeno brado se zdi, kot bi jo izzival. 
Iz žepa potegnem svoj polaroid.

V Šali Milana Kundere ena od oseb takole sprašuje: »Se vam zdi, da so lahko uničenja tudi lepa?« 
Premikam se kot mesečnik, usekan od razstave z naslovom »Kar se zgodi«, ki jo je postavil filozof in urbanist Paul Virilio v sodelovanju z agencijo France-Presse in Nacionalnim inštitutom za avdiovizualno. 
Od 29. novembra 2002 do 30. marca 2003. 
Na zidovih Fundacije Cartier visijo rjavkaste fotografije železniške nesreče, ki se je zgodila na postaji Montparnasse 22. oktobra 1895. 
Parna lokomotiva je prebila fasado prvega nadstropja in se nato z nosom zarila na trg pred postajo. 
Okrog razbitega stroja se je nabrala gruča mož v melonah. 
Inštalacija je koncipirana tako, da v vrsti temačnih in hrupnih soban predvajajo video posnetke katastrof. 
Opazna je vseprisotnost dima in reševalnih ekip, ki komunicirajo prek voki-tokijev (opazim, da so kriki panike bolj kul v angleščini in dajejo nelagoden vtis, da je vse skupaj samo fikcija). 
Na velikem zaslonu se pojavijo podobe bagrov na Ground Zero (desetminuten numeričen zapis Tonyja Ourslerja, ki se ponavlja v nedogled): velikanski snop dima se vije nad gromozanskim kupom železja; nekaj mini človeških bitij se opoteka ob žerjavih, ki spominjajo na nemočne kobilice. 
V ozadju je tistih nekaj betonskih okostij, ki so še ostali od World Trade Centra, videti kot bedno obzidje. 
Še vedno pa je najbolj šokantno tisto blato. 
Stavba iz betona in železa se je spremenila v kup blata. 
Umetna čistoča je postala naravna umazanija. 
Gladki in bleščeči stolpnici sta zvedeni na odvraten kaos. 
Zdaj šele razumem, kaj je hotel povedati kipar César, s tem da je mečkal avtomobile. 
Buldožerji bi radi pospravili to godljo. 
Spet našli čistost stekla, popolnost preteklosti. 
Ob pogledu na takšen masaker je nemogoče, da se ti ne bi naredil cmok v grlu. 
Ne morem se znebiti neke vrste slabosti, ki me nenehno obhaja, tudi ko pišem to knjigo: ali imamo pravico? 
Je normalno, da nas destrukcija fascinira do te mere? 
Kunderovo vprašanje čudno odmeva sredi teh katastrof. 
Ulice New Yorka so bele, prekrite s papirjem in prahom, kot da bi padel sneg; sredi vsega tega v otroškem vozičku spi črn dojenček. 
Viriliojeva razstava je ob otvoritvi povzročila škandal. 
Kaj ni prezgodaj za estetizacijo takšnega opustošenja? 
No, umetnost kajpak ni obvezna in nihče ni prisiljen, da gre na razstavo ali da bere knjigo. 
Pa vseeno, razstava »Kar se zgodi« niza katastrofe, kot se zbirajo trofeje: slike onesnaženja z živim srebrom v Minamati, Japonska, 1973; uhajanje dioksina v tovarni Icmesa v Sevesu, Italija, 1976; letalska nesreča v Tenerifi, Španija, 1977; brodolom tankerja Amoco-Cadiz, Bretanja, 1978. Nekateri imajo vlažne oči, si brišejo nos, odvračajo pogled in se nočejo spopasti s slikami. 
Razumem jih. 
Pa vendar je to naš svet in vsaj zaenkrat še ne moremo živeti drugje. 
Uhajanje radioaktivnega plina, Three Mile Island, Pensilvanija, 1979. Uhajanje strupenega plina iz tovarne Union Carbide, Bhopal, Indija, 1979. Eksplozija Challengerja, Cap Canaveral, Florida, 1986. Stališče Virilioja je upravičeno šokiralo: industrijske katastrofe je pomešal s terorističnimi napadi. 
Eksplozija jedrskega reaktorja v Černobilu, Ukrajina, 1986. Brodolom Exxon Valdeza, 1989. Napad s plinom sarin v tokijskem metroju, Japonska, 1995. Potem ne pozabimo na naravne katastrofe, kot je bil francoski vihar leta 1999, avstralski požari iz leta 1997, potres v Kobeju, Japonska, 1995. 
V ozadju pa za povrh še dramatična glasba. 
Sprehajam se med grozovitostmi. 
Rad bi si opral roke, rad bi verjel, da ne sodelujem pri takšnih strahotah. 
In vendar sem, tako kot vsako človeško bitje, pač na neki mikroskopski ravni, nekako vpleten. 
Pri vhodu je zapisan Freudov stavek: »Kopičenje ukinja občutek naključja«. 
Ta enigmatični izrek iz let 1914/1915 nekako odgovarja na Davidovo nedavno vprašanje: »Oči, kaj je to nakolučje?«

Po mojem nam oči to zgodbo razlaga že ta tridesetič, pa se še vedno ni naveličal. 
Tako je srečen, če ga midva z Jerryjem poslušava. 
Meni se zdi fajn, da je malo manjkalo, pa bi bili bogati. 
Vsakič ko pijem kokakolo, se spomnim, da bi lahko bil šef. 
Samo ne smemo jim zamerit, prednikom. 
V šoli so nas marsikaj naučili. 
Njim so bila bolj všeč ta njihova polja sužnjev, ki so pobirali bombaž. 
Niso mogli vedeti, da jih bo vojna z jenksi čisto uničila, pol pa, da bojo našli nafto. 
V bistvu so bili eni luzerji, ampak enkrat so mel krompir, drugič pa ne, odvisno od dneva. 
Mal tko kot danes. 
Najprej se mi je zdelo: mega, špricamo šolo, pičimo v New York, bašemo se s super palačinkami, oči ne teži, če se špilava z gumbom od dvigala, ki dela ding, prav kul je bilo. 
Ampak zdaj pa že vse skupaj mal smrdi s tem požarom, pa Jerryju teče kri iz nosa, pa jaz, ki skoz kašljam, malo je naporno. 
Ta Lourdes je že v redu, ampak se nonstop cmizdri, je pa tud ena depra. 
Anthonyju se jebe, Jeffrey je zadet ko mamba, skoz se ukvarja samo s tisto svojo skupino, pol pa pride pogledat, če že delajo mobilci. 
Čisto fajn so vsi, ampak kaj mi to pomaga. 
Mogoče bi bil zdaj že čas, da oči vklopi svoje nadzvočne nezavedne sposobnosti, ki se zbudijo samo v primeru meganevarnosti. 
Mislim, da bo zdaj zdaj napočil tisti trenutek, ko se bo kot Clark Kent preoblekel v svojo superherojsko opremo. 
Zaenkrat se mu še vedno zdi blazno pomembno razlagati, kako so njegovi predniki zafurali posel stoletja, ampak to nam vsem skup dol visi. 
Mater mi gre to na živce že v stripih: vedno se na dolgo čaka, da se bo junak zbudil in pol v zadnji minuti rešil žrtve iz goreče stolpnice. 
Blesavo, ampak tko mora bit. 
Če bi superman prišel prec na začetku, ne bi bilo nič napeto. 
Isto sranje na teve. 
Tipi, ki delajo risanke, imajo v glavi samo eno: da ta mali čakamo. 
Pol pa pač čakamo. 
Itak ne delamo druzga kot čakamo, mi otroci. 
Čakamo, da bomo odrasli in se bomo lahko basali z M&Msi, kolikor nam bo pasalo, in hodili v Universal Studios brez ta starih. 
Da bi prej minilo, se delam, kot da me zgodba s kokakolo zanima.

V Ameriki iz let 6070 je bil plejboj nadčlovek. 
Vsak mačo, ki je dal kaj nase, je moral biti tak kot Tom Jones, Gunter Sachs, Porfirio Rubirosa, Malko Linge, Julio Iglesias, Curd Juergens, Roger Moore, Roger Vadim, Warren Beatty, Burt Reynolds. 
Obvezna je bila odpeta srajca z dlakami, ki so štrlele ven. 
Na vsak način je bilo treba vsak večer osvajati novo žensko. 
Celo leto je bilo treba biti zagorel. 
Kar v letih 00 pooseblja višek demode in patetičnega, je bilo takrat brezpogojni must. 
V Franciji so bili Eddie Barclay in Sacha Distel, Jean-Paul Belmondo in Philippe Junot pravi idoli buržujev, dosti bolj kot pa hipiji in rock zvezde. 
Če dodamo še prihod kontracepcijske tablete, poenostavitev ločitve, feministično in seksualno revolucijo, pa dobimo PLAYBOY INTERNATIONAL: »Neobteženega moškega«, kot ga je opisal psihiater Charles Melman, tistega, ki mu mora »na vsak način priti«. 
Kaj se je zgodilo? 
Svoboda je uničila poroko in družino, zakonski par in otroke. 
Zvestoba je postala konservativen koncept, nemogoča, nečloveška. 
V tem novem svetu je ljubezen trajala tri leta, ampak to je bil pa res maksimum. 
Danes je PLAYBOY INTERNATIONAL še vedno živ. 
Skriva se v vsakem od nas; vsak moški ga je moral dati skozi. 
PLAYBOY INTERNATIONAL je samski, ker zavrača vsakršno zvezo. 
Narodnost menja tedensko. 
Živi in umre sam. 
Nima prijateljev, samo mondene in poslovne zveze. 
Govori frangleščino. 
Ko gre ven, gre pecat bejbike (po naše: »prasičke«). 
Sprva, ko je bogat in lep, osvaja plitke ženske. 
Kasneje, ko ni več tako bogat in lep, si plačuje prostitutke, da gredo z njim ven, ali pa si ga meče ob kakih porničih. 
Ljubezen ga ne zanima, samo seks. 
Nikogar nima rad, še najmanj pa sebe, predvsem zato, ker noče trpeti ali tvegati, da bi bil zavrnjen. 
PLAYBOY INTERNATIONAL se koplje v šampanjcu v Saint-Tropezu, ogovarja cipice po hotelskih barih in se nazadnje znajde v kakem izmenkarskem klubu, kamor s seboj pripelje najeto bitje. 
Kičast je, ni kaj (v Franciji ga je dostikrat smešil Jean-Pierre Marielle, v Ameriki pa Mike Myers s svojim Austinom Powersom), vendar utira pot mutantu iz 21. stoletja: ta je na mrtvo nabutan z viagro. 
PLAYBOY INTERNATIONAL je smešen, bos v svojih mokasinčkih, da bi bil videti večno mlad, in sprašuje prava vprašanja: čemu ljubezen v civilizaciji želje? 
Čemu bi si nakopali družino, ko pa je najvišja vrednota svoboda? 
Kaj počne morala v hedonistični družbi? 
Če je Bog mrtev, potem je vesoljni svet eno samo kurbišče in treba ga je natepavati do konca. 
Če je posameznik kralj, potem je egoizem naše edino obzorje. 
In če temeljna avtoriteta ni več oče, potem lahko nasilje v demokratičnem materializmu ustavi edino še policija.

9.13

»Ej, oči, saj ne rabiš več dolgo skrivat svojih supersposobnosti.«

Razkosani obrazi ob kavomatu

Zaprt prostor, kjer spodaj gori

9.17

9.19

9.20

Jaz sem samo presran in bi blazno rad zginil od tukaj. 
Oči pravi, da je treba poslušat Anthonyja, Anthony pa pravi, da je treba ostat tukaj in ne paničarit in da bojo prišli reševalci. 
Kar me muči, je to, da je oči še bolj presran od mene. 
Pičkarija, mi gre na živce ta kri iz nosa, moram z eno roko skoz tiščat, za ta drugo me pa oči drži in pol gledamo ta vrata. 
Kakšna mora. 
Jeffrey moli v hebrejščini, Tony v arabščini, ti rečem, je pravi etno. 
Ampak najbolj noro pri vsem skupaj (poleg Davida, ki misli, da smo v enem Marvelu) je pa ta Daddyjeva molitev.

»O Gospod, vem, da sem Te zanemarjal zadnje čase, ampak saj obstaja parabola o izgubljenem sinu, meni se zdi v redu ta parabola: če sem prav razumel, pomeni, da boš neverne in nezveste sprejel odprtih rok, če se vrnejo k Tebi, in skratka: danes se počutim super izgubljenega.«

Kaj sploh iščem tukaj? 
Sebe.

»A ti ni jasno, da je bil ta tip naša edina šansa? 
Zdaj ga ni več. 
Crknil je in zdaj smo na vrsti še mi.«

9.24

Opazim kar nekaj neprozornih smetnjakov. 
Očitno francoska policija še ni seznanila mestnih oblasti z modus operandi islamskih teroristov v Parizu: plinske bombe, napolnjene z žeblji, v smetnjakih, te zadeve … 
V Franciji smo že lep čas navajeni živeti v strahu. 
Tu so sicer povsod policaji, s sončnimi očali in voki-tokiji, ampak še vedno preveč zaupajo človeku. 
30 metrov proč od Ground Zero pa Pussycat Lounge (96 Greenwich Street) in njene razgaljene kreature dokazujejo, da življenje teče naprej. 
En vodka-tonik kasneje grem mimo Federal Reserve, kjer je 24 metrov pod zemljo zloženih 10.108.475 kil zlata. 
Potem vstopim v kapelo Saint Paul, ki je ostala čudežno nedotaknjena: zgrajena je bila leta 1764. 
Razstava se poklanja reševalcem: slike pogrešanih, v vitrinah so razvrščene reči, ki so jih našli med ruševinami: zobne paste, plenice, obliži, bonboni, razpelo, listi papirja in na stotine, na tisoče otroških risb. 
Z roko sem si pokril usta. 
Nehal sem se smiliti sam sebi. 
Sredi te tako mile bolečine je stal objokani cinik.

»Če bi bil Batman, bi rekel, da nisi Batman,« odgovarja David.

Samo nisem mogel scati. 
Sem čakal, pa ni šlo. 
Včasih se mi tako zgodi, da ne morem scat, če je kdo zraven. 
Zoprno, sem bil pa res kot en trotelj.

»Pa res je, Jerry. 
Saj ne rabiš biti muha. 
Itak sva že oba muhi. 
Dave je pa komar. 
Ajde, dajmo delat bzz bzz po windowsih!«

»Look at the door! 
OPEN THE DOOR!«

9.32

Kar nekaj Newyorčanov mi je zagotovilo, da ne marajo več modrega neba nad svojim mestom. 
Lepo vreme tukaj ni več sinonim za vedrino. 
Z rahlim poklonom Hunterju S. Thomsonu bi to knjigo lahko poimenoval »New York Paranoja«. 
Oddelek za notranjo varnost svetuje ljudem, naj si za primer kemičnega ali biološkega napada nabavijo zaloge plastične folije in izolirnega traku.

Ko bi lahko spet zavonjal mamine jabolčne pite, ki so mi zjutraj dišale vse gor do postelje in me zbudile iz sna! 
Pod nebom, oranžnim kot ogenj v kaminu, se peljemo z avtom, kovinsko škatlico pod zvezdnatim nebom. 
Dostikrat smo se vozili čez Teksas, največjo zvezno državo. 
Oči je vozil, mama je spala, mi zadaj smo pa tudi drnjohali, razen mene. 
Jaz sem se delal. 
Poslušal sem tiste velike glasbene kartuše, se spomnite? 
Bile so kot kasete, samo velike kot žepna knjiga. 
Lahko si skočil z enega komada na drugega, oči je poslušal »Drive my Car« z albuma Rubber Soul Beatlov, jaz pa sem si potihem brundal »bee-beep, bee-beep, yeah!«. 
Ali pa L.
A. Woman Doorsov, ki se začne s tem blaznim bluesom »The Changeling«. 
Zaprtih oči sem zibal z glavo v ritmu in se bal, da oči ne bi zaspal za volanom. 
In zato sem potihem vpil, oči, zbudi se!

Lourdes mi pojasni, da me je malo zmanjkalo, za trenutek sem se onesvestil. 
Otroka sta prav tako otopela in zaripla kot jaz. 
Strupeni hlapi nas po mojem butajo, ne da bi sploh opazili. 
Rad bi zaspal nazaj, se vrnil v svoje otroške sanje. 
Začenjam imeti rad svojo družino, kot imaš rad gumijast čoln sredi nevihte. 
Lourdes začne govoriti; zdaj je na vrsti ona. 
Pove nam, da ji ni uspelo imeti otrok in da hoče zato pomagati Jerryju in Davidu, da je v restavraciji ne rabijo, da moramo ostati mirni, da bo vse še dobro, da moramo samo potrpežljivo čakati. 
Čutim, da je njena volja jeklena. 
Uspe ji priklicati brata, ki umira od skrbi. 
Tudi ona mu pove, kar sem že povedal Mary: da smo tu na strehi, naj obvesti reševalno, da je v redu, ampak vedno več dima, ne vemo, kam bi se dali … 
Ni ga ravno pomirila.

Ta ženska je svetnica. 
Vsak dan se srečujemo z angeli, ne da bi vedeli. 
Pobrska po žepih in na dan privleče zavojček žvečilnega, ki nam ga tiho razdeli. 
V usta ga denemo, kot da bi bila hostija. 
Potem pa se spet začne igrati s fantoma.

Obtožujem se, da ne znam ljubiti.

In zdaj sodba:

»The winds must come from somewhere when they blow

Težko bi si predstavljal bolj ranljivo mesto. 
Takšna koncentracija ljudi na tako omejenem prostoru je mamljiva tarča za vsakršne destruktorje. 
Če hočeš povzročiti maksimalno škodo z minimalnimi napori, se zdi New York idealen cilj. 
In njegovi prebivalci zdaj to vedo: stolpnice so ranljive, ta metropola je potencialen kup starega železa, kristalni spomenik. 
Še nikoli v zgodovini človeštva ni bilo mesta, ki bi bilo tako mogočno in hkrati tako zlahka uplenljivo. 
Pa kljub vsemu v njem še vedno prebivajo pametni ljudje. 
Kot v San Franciscu: vedo, da bo nekega dne zaradi strahovitega potresa mesto pogoltnilo morje, pa vendar ostajajo. 
Še en občudovanja vreden ameriški fenomen: tako New York kot San Francisco sta megalopola z apokaliptično usodo, a nikomur ne pade na pamet, da bi ju zapustil. 
Značaj Newyorčanov se je izoblikoval prav skozi to protislovje: zavest o ogroženosti ne zavira frenetičnosti življenja, ravno nasprotno: ta zavest je njeno gorivo.

Amnezični spomini na ameriško noč moje mladosti … 
Ronald Reagan predsednik … vsak večer si lahko izbiral … 
Danceteria in žur na petih etažah … 
Palladium s skreti, ki so jih porisali grafitarji … 
Webster Hall in tista dolga vrsta … 
Area, kjer so vsak mesec menjali dekor, z manekenkami v steklenih kletkah … 
Nells, ki je bil kot veliko zasebno stanovanje … neogotska cerkev v Limelightu … 
Club USA … 
Poznate veliko narodov, kjer se diskoteka imenuje po državi? 
Vsi ti pozabljeni kraji … 
Izginuli v meglici preteklosti in pozabi oddaljenih žurk …In danes, vse prazno … 
Zamolkli loungi … 
Redki gostje … 
Mini klubi, pa vseeno prazni … 
Spolirane restavracije … 
Kleti s svečami. 
Odčarana čarobnost.

“A je treba jesti nudo?”

“A res nočeš z nami dol?”

Tule bi se pa raje izognil njenemu odgovoru čez dvajset let.

V Taju si ogledujem blondinko v črnem z dolgimi lasmi, visoko, žalostno, ki jo obkroža par mačotov. 
Ne spomnim se več, kako sem jo napadel. 
Mogoče sem jo polil, ko me je ruknil en pribit Francoz. 
Opravičujem se ji in ji brišem svoj apple martini z belih jošk. 
Takrat mi pove, da mi bodo njeni varnostniki razbili gobec. 
Prosim jo, naj jih pomiri. 
Zareži se in mi predstavi svoja dva mastodontska brata. 
V oči mi pade, da se ji lak za nohte ujema z barvo žvečilnega. 
Vprašam jo, kam gre potem. 
Kot popoln neznanec v daljnem mestu se splača biti neposreden. 
Pravi, da grejo v Lotusa. 
In izgine v gužvi. 
Pokličem taksi in čez eno uro sem že namalan v Lotusu, ko se pojavi s svojimi cerberusi. 
Nasmehne se, ko me vidi. 
Da bi ugajal Američanki, ji moraš pokazati malo vztrajnosti. 
Vsi njeni gibi so lepi. 
Videti je, kot da jo moja prisotnost gane, vendar pa ji je nerodno pred nadzaščitniškima bratoma. 
Ogovori me in se me dotakne z roko. 
Povem ji, da sem si vedno želel imeti otroka z manekenko. 
Vpraša me, če sem Francoz. 
Kristalen smeh ima. 
Naročim ji kozarec, ki ga na dušek spije. 
Newyorčanke so kristalne, vendar trde. 
Ona se nagne k mojim ustnicam. 
Poljubi me, jezik ima moker in hladen od ledu. 
Vrat ji diši po milu. 
Sem se bal, da mi bo kurac štrajkal, pa ni bilo problema, mi je takoj stal. 
Vprašam jo, kako ji je ime. 
Pravi, da Candace. 
Vprašam jo, kje sem jo že videl. 
Pravi, da na plakatih za Victoria's Secret. 
Vpraša me, kaj da počnem. 
To te Newyorčanke pogosto sprašujejo in potem na hitro izračunavajo, koliko zaslužiš. 
Povem ji, da pišem roman o Windows on the World. 
Na obraz ji pade mrak. 
Kot da bi jo z macolo po glavi. 
Reče mi, da mora nazaj k svoji klapi in da se vrne takoj. 
Ni je več nazaj.

9.47

zvestobo prisezimo deželi, ki v svobodi živi,

skozi noč ji sveti pot z nebeško ti lučjo,

Kar se je spremenilo glede na osemdeseta: takrat so Newyorčani rekli »hi«, zdaj pa rečejo »hey, what's up?« 
Njihov pozdrav je manj prefinjen, bolj začuden. 
»Hi« se spomnim kot nasmejanega pozdrava, takega vdanega, ki se te veseli. 
»Hey« se po katastrofi sliši drugače. 
Kot da bi hotel reči »ejga! kaj pa ti tukaj? dobro, da si še živ!«. 
Ampak najbrž sem spet samo paranoičen. 
Sukam se okrog bulidingov kot krokar v lovu na trupla. 
Tavam po mestnih vertikalah in vdihavam nedavno nesrečo. 
Pisec je šakal, kojot, hijena. 
Dajte mi moj šus zamorjenosti, na sledi sem tragediji, a nimate kake katastrofice na zalogi? 
Žvečim Bubble Yum s priokusom po žalovanju sirot.

Lahko bi se poskušal v napovedovanju katastrofe in bi citiral Morning has broken, Home in the sky ali pa še en starejši komad: The view from the top can be oh so lonely (1967).

23. decembra 1977, potem ko je prodal štirideset milijonov elpijev, od tega jih je v sedemdesetih letih kar sedem prišlo na Top 10, je Cat Stevens izginil. 
Zvezda iz swinging sixties, sramežljivi možakar, ki so fanice vriskale njegovo ime, medtem ko se je kobacal iz svojega rollsa, tisti, ki je snemal in nastopal kot po tekočem traku, fural rock zvezdniški lajf in seksal do konca po luksuznih palačah, edini Anglež, ki je po Beatlih zaslovel tudi v Ameriki, mož, ki je razprodal Madison Square Garden dva večera zapored (poslušalci so na sredi komadov izvajali »standing ovations«), ta Cat Stevens se je leta 1977 spreobrnil v islamsko vero. 
Koran mu je podaril brat. 
V Jeruzalemu je obiskal mošejo. 
4. julija 1978 se je preimenoval v Yusufa Islama. 
Star je bil enaintrideset let. 
Nobena zvezda njegovega kalibra ni še nikoli vsega zapustila tako znenada. 
Na dražbi je prodal svoj beli klavir, svoje zlate plošče in denar razdelil dobrodelnim organizacijam. 
Najavil je, da bo pisal samo še, da bi oznanjal Mohamedovo vero. 
Ko je ajatolah Homeini Salmana Rushdieja obsodil na smrt, je Yusuf Islam po britanski televiziji izjavil, da je »kazen za blasfemijo smrt«. 
Gre za istega človeka, avtorja Peace Train. 
Na glavi ima turban, nosi dolgo brado, usnjene copate in tradicionalno arabsko haljo. 
V okolici Londona je ustanovil koransko šolo. 
Trdi, da ga je »islam odrešil«.

9.55

9.56

Fotograf, ki je poletel z njimi, razlaga: »Večkrat smo preleteli streho, da bi videli, če je komu uspelo priti nanjo. 
Pa ni bilo nikogar. 
Kaj naj bi torej storili? 
Pristati bi bilo zelo tvegano, sploh zato, ker je bil zaradi dima vsak manever tipanje v temi. 
Gotovo bi bili spustili vrv. 
Sicer pa sem bil na žalost skoraj prepričan, da so bila vrata na streho iz varnostnih razlogov zaprta. 
Poleg tega je bila vročina peklenska. 
Čutili smo jo že v kabini in pilot jo je lahko razbral na svojem zunanjem termometru. 
Znotraj stolpnic ni bilo mogoče razbrati nič, videli pa smo ljudi, ki so se nagibali čez razbita okna, okrvavljene, z raztrganimi ali ožganimi oblekami. 
Nekateri so nam mahali, ampak kaj naj bi naredili? 
Dostikrat se spomnim na žensko, ki se je z eno roko držala, z drugo pa nam je mahala … 
Ampak kaj naj bi naredili?«

In sem ga spet srečal, Troya Davisa v tisti njegovi obleki iz sivega tvida, sivem plašču in sivo torbo. 
Tako kot vsem utopistom Troyu popolnoma dol visi za vsakršno modo, ko pa vendar živi v prihodnosti. 
Tudi Lenin je bil podoben knjigovodji, ko je grickal zastonjkarski kruh v Closerie des Lilas. 
Sediva v Life Café pred krožnikom sendvičev, na tleh so ploščice, krog naju študentarija, optimistične babje klape, na stenah pa rahlo kič slikarije. 
Troy je dve leti starejši do mene. 
Hodil je na Harvard kot moj stari, s tem da je on študiral fiziko.

»A res misliš, da boš kaj tega videl še v tem življenju?«

»A ja, no, če je pa Camus, pol je pa vse v redu … 
Okej, spomni me, da te peljem pred 56 rue Jacob, naslednjič, ko boš v Parizu. 
Tam se je vse začelo, rojstvo naroda, pa to, kot je rekel Griffith.«

»Yes?«

»Kaj pa je to počilo?«

Še zadnjič dobim zvezo. 
Mary joče. 
Nisem je skušal pomiriti.

»We're not going to make it out. 
Pray for us.«

Od tu naprej stopamo v neizrekljivo, v nepripovedljivo. 
Oprostite nam zlorabo elips. 
Nevzdržne opise sem moral zmetati ven. 
Pa tega nisem storil iz sramu ali spoštovanja do žrtev, saj mislim, da je opisovanje njihove agonije, njihove kalvarije prav tako znak spoštovanja. 
Ven sem jih vrgel zato, ker je po mojem to, da si morate sami predstavljati, kaj vse so morali prestati, še bolj grozno.

»Ne! 
David! 
Poslušaj očija! 
David?«

10.11

STEPHANE MALLARME

Grob Edgarja Allana Poeja

10.15

“Pokaži mi joške,” reče rjavolasec v Kenneth Coleu.

“Oh yeah, privezati bi te dal in kaznovati kar enim, pa tudi tvojo sestrico bi pofukal pred tabo, prekleta pizdača,” reče rjavolasec v Kenneth Coleu.

“Rit ti bom zafilal z vročo lavo,” reče rjavolasec v Kenneth Coleu.

Kdo je bil? 
Arafat? 
Unabomber? 
In zdaj mi reci, kakšna je razlika, če te razfuka bin Laden ali Timothy McVeigh, Al Kaida ali Ku Klux Klan? 
Frankly, my dear, I dont give a Saddam! 
Nasilje je v človeški naravi. 
Načeloma naj bi jo kultura, religija, družba, civilizacija pa te zadeve krotili. 
Načeloma. 
Usmilite se nas. 
Oh Lord, usmilite se Jerryja, Davida in Carthewa Yorstona iz Austina v Teksasu. 
Have mercy on us. 
Kaj pa v arabščini, kako se reče “mercy” v arabščini?

Prav sem imel, ko sem Jerryja in Davida prepričeval, da gre za zabaviščno atrakcijo: danes si lahko Ground Zero ogledaš kot zanimivost. 
Postal je turistična točka, kot Kip svobode, ki ga ne bomo nikoi obiskali. 
Karte za WTC Site lahko dvigneš v Sea Portu; brezplačne so. 
Dolga vrsta je pred lesenim odrom, ki se dviga nad prazno esplanado. 
Vodiči priganjajo firbce. 
Pa ni kaj videti, razen ogromne zabetonirane ploščadi, kot parking brez avtomobilov, največje grobišče na svetu. 
Včasih še noč zardi od sramu, ko pomisli nanje, stavbe naokoli pa nočejo zableščati. 
In sonce nas greje. 
Reka je vijolična in modra, zelo lepa je od tu zgoraj.

