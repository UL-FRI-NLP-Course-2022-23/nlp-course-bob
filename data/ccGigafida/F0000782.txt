PRIJELI BEGUNCE

PREBLIZU ROBA CESTE - 14. avgusta ob 13.10 je 20-letni D. S. iz Peričice vozil tovorni avtomobil iz Brežic proti Bizeljskem. 
Izven naselja Župelevec je na ravnem delu ceste vozil preblizu desnega roba vozišča, zato se je prevrnil po nasipu. 
Pri tem sta se voznik in njegova sopotnica 19-letna M. S. iz Tržišča hudo poškodovala.

VLOMIL V SKLADIŠČE - V noči na 14. avgust je neznanec vlomil v skladišče živil in pijač gostilne Marička v Bučni vasi, od koder je odnesel neugotovljeno količino živil in pijač.

V želji po čim bolj varnem bivanju smo se domislili že tisoč in ene stvari, s katerimi bolj ali manj uspešno varujemo naše premoženje pred nepridipravi. 
A o kakšni bolj učinkoviti zaščiti za kure kot je kurnik, vsaj za manjše rejce, še nismo odkrili, to pa vedo tudi kurji tatovi, ki neznanje na tem področju s pridom izkoriščajo. 
Tako se je zgodilo tudi pri Francu K. iz Jablana, ki je v ponedeljek namesto raznih elektronskih naprav kar sam odkril tatiča - Ota iz Cviblja pri Žužemberku. 
Če je bilo že njegovo odkritje uspešno, pa se je žal tragično končalo za kokoši. 
Oto je namreč 10 kur že zadavil, Franc pa je kurjega tatu zadržal do prihoda policistov. 
A ne za pečenko.

