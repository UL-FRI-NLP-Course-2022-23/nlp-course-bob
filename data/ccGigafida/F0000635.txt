S spreminjanjem namembnosti kmetijskih zemljišč v zazidalna pri naselju Morje v občini Rače - Fram se bo naslednji četrtek ukvarjala vlada. 
Gre za deset hektarjev kmetijskih površin - med drugimi je tam tudi parcela, ki je v lasti ministra za promet Antona Bergauerja. 
Vlada naj bi o tem odločala že na današnji seji, vendar je zadeva preložena na prihodnji četrtek. 
Svoja stališča do tega problema naj bi že uskladili predstavniki ministrstva za kmetijstvo in okolje. 
Dogovorili so se, da ne podprejo širitve naselja Morje proti magistralni cesti Maribor-Celje. 
To pomeni, da je kmetijsko ministrstvo spremenilo svoje stališče, saj je prej podpiralo širitev naselja na kmetijska zemljišča ob magistralki. 
Kljub temu pa je zahtevalo spremembo namembnosti zemljišč ministrstvo za ekonomske odnose in razvoj, ki trdi, da bi bilo treba del spornih zemljišč spremeniti v zazidalna, ker jih potrebujejo za gradnjo naftnih rezervoarjev za državne blagovne rezerve. 
Najverjetneje pa je, da vlada prekvalifikacije kmetijskih zemljišč ne bo podprla.

Ljubljana - Predstavniki vlade, delodajalcev in sindikatov so na včerajšnji seji ekonomsko-socialnega sveta (ESS) podprli predlog novele stanovanjskega zakona, na podlagi katere bo izdan nov pravilnik za neprofitno najemnino. 
V zvezi z informacijo o problemih financiranja v zdravstvu je ESS predlagal, naj ministrstvo za zdravstvo do jeseni pripravi celovit pregled aktivnosti na področju zdravstvene politike.

Spremenjeno bo tudi določilo, ki omogoča prekinitev zasedanja. 
Poslanska skupina naj bi zahtevala prekinitev samo neposredno pred odločanjem in za pripravo dopolnila k zakonu, o katerem se odloča po hitrem ali skrajšanem postopku. 
Iz enakega razloga bo lahko zahtevala prekinitev le ena poslanska skupina. 
Poslanska skupina vladajoče koalicije pa ne bo mogla zahtevati prekinitve pred odločanjem o vladnih predlogih. 
O dolžini prekinitve, ki ne sme biti daljša od ene ure, bo odločal na predlog poslanske skupine predsedujoči.

Najpogostejše ugotovljene kršitve so po Ropovih besedah bile: opravljanje dejavnosti brez registracije oziroma priglasitve in opravljanje dejavnosti brez odločbe upravnega organa o izpolnjevanju pogojev - pojavljajo se pri 24,9 odstotka pregledanih subjektih. 
Kršitve zakonodaje o prometnem davku in pravil o vodenju evidenc o nakupu in prodaji blaga in storitev se pojavljajo v 27 odstotkih, kršitve s področja zaposlovanja brez pogodb o zaposlitvi oziroma pogodb o delu in zaposlovanju tujcev brez delovnih dovoljenj pa pri 15,5 odstotka pregledanih subjektih. 
Inšpekcijske službe so v okviru teh akcij v 561 primerih podale predlog sodniku za prekrške, v 184 primerih so izdale odločbo o prepovedi, v 316 primerih pa izrekle mandatno kazen.

Predlog zakona je, kot je povedal minister, sestavni del programa preprečevanja zaposlovanja in dela na črno. 
Predlog vnaša na to področje poleg osnovnih opredelitev - kaj je delo in kaj zaposlovanje na črno, kdo izvaja nadzor in kakšne so kazni za posamezne prekrške - tudi izjeme in prepoved reklamiranja dela in zaposlovanja na črno. 
Z zakonom se posebej določajo dejavnosti, ki jih ne uvrščamo v sklop dela na črno, čeprav se lahko kažejo v delu, celo takšnem, ki ima značaj opravljanja določene dejavnosti, vendar je zaradi tradicionalnih nečloveških odnosov nujno, da se izvzamejo; na primer, delo v lastni režiji, sosedska pomoč, nujno delo za preprečitev nesreč ali odstranitev posledic naravnih in drugih nesreč, humanitarno in karitativno delo.

