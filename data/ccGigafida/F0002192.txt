»Bi molčali kot grob!« je zadonel glas od vrat. 
Billy Perović in Mihajlo sta stopila skozi omaro na zadnji steni brivnice. 
Mihajlo s plaščem čez škorpijona, Perović z roko pomenljivo nekje v notranjosti suknjiča.

»Bond, James. 
Neslovenec. 
Poklic? 
Kaj je to civil servant? 
Ali sploh imate urejen status tujca? 
Ste bili na Mačkovi?«

»Poskusi pod tole številko.«

»Ampak jaz sem se samo enkrat tu skozi peljal z vlakom!«

Bond je košček popečenega toasta namazal z maslom in s polnimi usti začel razlagati. 
»Vse so pokradli kot srake. 
Vsa pravila poštenega vohonjenja so poteptali. 
In sedaj mešajo in premetavajo in na koncu bo izpadlo tako, kot da je lahko vsak tepec vohon in naša služba bo popolnoma diskreditirana.«

ŽENSKI CVETOVI sprva poženejo kot nežni, prozorno beli laski na vrhu stebla in močnejših vej. 
Sčasoma se zgostijo v debele, smolnate in na vse pretege zaudarjajoče vrhove, na katerih spodnjem delu je polno rjavkastih, že odcvetelih cvetnih brazd (laskov), ki poganjajo iz sedaj že odebeljenih pestičev, vse polnih kristalov učinkovine. 
Ženski socvet je najmočnejši del konoplje, posebej neoplojen (sinsemilla), kajti s tvorbo semen se drastično zmanjša odstotek na novo zraslih cvetov, pri semenih pa je tako ali tako uporaben samo ovoj, če seveda niste nevzgojeni primitivec. 
Pravi čas za obiranje je, ko je na vrhu socveta še videti belino laskov, okoli tri četrtine pa je že prekrite z zlatorjavo barvo. 
Dan D bo zdrava kmečka roka znala določiti tudi z otipavanjem, koliko je na vrhu smole, vendar naj posvarimo, da lahko ob pretiranem mečkanju veliko te snovi ostane na Vaših dlaneh. 
Po zadnjih dognanjih naj bi bilo vseeno, ali rastlino izpulimo s koreninami vred, jo mučimo v kopelih s kropom in jo celo narobe obrnjeno sušimo v domači štali, kot so to nekdaj počenjali hipiji. 
Na suhem, temnem in toplem mestu torej sušimo vsako, v časopis ovito vejo posebej, dovoljeno pa je celo postopno odstranjevanje zrelih vej z živega konopljinega telesa - dokler ne dozori zadnja. 
Cvetovi so suhi, ko se zadovoljivo drobijo.

O mačehovskem odnosu centrale vedo precej povedati tudi v Komercialni banki v Novi Gorici. 
»Italijanski kolega mi je rekel, da ne razume, kako smo pri nas lahko "tutti contro tutti", vsi proti vsem. 
Take razmere hromijo gospodarske pobude, izgubljamo možnosti, da bi nas sprejeli kot resnega partnerja,« je mrk Dušan Šinigoj, direktor banke in nekoč predsednik zadnje »enoumne« slovenske vlade. 
Komercialna banka d. d. 
Nova Gorica, ki je v postopku sanacije in je največja severnoprimorska banka, s katero posluje 80 odstotkov regijskega gospodarstva, je z razpisom za prodajo postala nov novogoriški škandal. 
Ni čudno, da se domačinom zdi, da je za centralo že sam obstoj Nove Gorice škandal. 
Še posebej se je zapletlo, ko se je na natečaj prijavila Cassa di risparmio iz Gorice. 
Aha, nov komplot torej, slovenska banka z rdečim direktorjem in fašistični blagajnik ter italijanski potujčevalec iz časov okupirane Primorske, kot naj bi se spominjali te najstarejše in ugledne goriške banke. 
»Ponudba Casse di risparmio je resna. 
Njeno realizacijo lahko prepreči le dogovor odgovornih, da bi vstop tujega kapitala v banko pomenil problem. 
Kar pa ne more biti, saj Cassa di risparmio ne pretendira na vplivni paket, ampak želi vstopiti v banko v smislu pomoči pri saniranju naših razmer, predvsem pa pri razvoju obmejnega kompleksa,« pravi Šinigoj. 
V Ljubljani skoraj ne najdejo sogovornika. 
Ali kot pravi Sergij Pelhan: »Prestolnica je reševala banko v Celju in Mariboru s proračunskimi sredstvi, goriške pa ne.«

SERGIJ PELHAN, minister za kulturo

»Nova Gorica je še vedno tretjerazredno regijsko središče, ki je dobro le za molžo.«

IGOR VIDMAR, starosta slovenske popularne glasbe

»Bolj ko se afera vleče, več privržencev imamo.«

V torek je MJ odpovedal svoj drugi tajski koncert, sodišče pa je prepovedalo kakršnekoli stike neimenovanega mladoletnega otroka »s tretjo osebo, odraslim moškim, znanim kot Michael Jackson«.

V sredo so organizatorji turneje pojasnili, da je koncert odpadel zaradi Michaelove dehidriranosti, njegov odvetnik v Los Angelesu pa je medijem posredoval informacijo, da je Michael Jackson žrtev izsiljevanja: ker je vztrajno zavračal zahtevo po 20 milijonih dolarjev, se je anonimna oseba pritožila Oddelku za pomoč otrokom. 
Novinarji so odkrili, da je bil domnevna žrtev 13-letni fant. 
Policija je zavračala komentarje. 
Odvetnik matere domnevne žrtve pa je za CNN izjavil, da so jo obtožbe o izsiljevanju šokirale.

Mnogi politiki v Združenih državah govorijo, da smo vstopili v novo dobo mednarodnih političnih odnosov. 
Kaj pomeni konec hladne vojne za ameriško zunanjo politiko?

Na delo sem prišel okoli šeste ali pol sedme zjutraj, prebral sem sporočila, tri ali štiri časopise, okoli 7.45 poklical predstavništvo v Beograd in dobre pol ure govoril s politično sekcijo. 
Nato sem poklical še nekaj drugih pisarn, če se je čez noč zgodilo kaj pomembnega. 
Okoli osmih sem dobil hipotetično vprašanje iz pisarne za stike z javnostjo. 
Včasih so mi rekli samo, pričakujemo takšno vprašanje na to temo, oblikuj vprašanje in napiši odgovor. 
Med osmo in 9.30 sem pisal vprašanja in odgovore, povprečno 12 strani na dan. 
Do pol enajste sem nato dokument nosil gor in dol k različnim uslužbencem in jih spraševal, ali se to ujema z našo politiko. 
Še najbolj bizarno je bilo, da nikoli nismo formulirali določene politike, ker so nas dogodki prehitevali. 
Nekako smo si jo kar izmislili na podlagi odzivov medijev. 
Edina oseba, ki je hotela kaj storiti, je bila Margaret TUTWILER, predstavnica zunanjega ministrstva za stike z javnostjo. 
Jamesu Bakerju, takratnemu državnemu sekretarju, ni bilo mar. 
Margaret pa se je vsaj trudila, da so dokumenti pravočasno prihajali do medijev. 
Dokument, ki sem ga spisal, je nato potoval do Tutwilerjeve, sam pa sem imel vse popoldne čas za pripravljanje besedil za memorandume, telegrame. 
Primer, predsednik Makedonije Gligorov prihaja na obisk. 
Sledi vrsta memorandumov. 
Najprej memorandum o odločitvi, ali naj se sestanemo, potem informativni memorandum, da se bomo sestali, in nato še poseben memorandum o državnikovi preteklosti in kdo iz administracije ga bo pozdravil. 
Na kakšen način in s katerimi šestimi stavki ga bo nagovoril, je bila stvar posebnega memoranduma. 
Po obisku državnika je bil na vrsti sestanek, kjer smo ugotovili, da je naš predstavnik povedal nekaj besed več, kot je bilo predvideno, in bi to morali vnesti v zapisnik.

Lahko bi rekel, da v zunanjem ministrstvu tukaj v Washingtonu, kjer je zaposlenih dva tisoč ljudi, nekaj sto ljudi meni, da je politika do Balkana napačna. 
A je zoper odločitev, da želimo problem na mizi nekoga drugega, težko delovati. 
Razhajanja v zunanjem ministrstvu so precej resna, morda celo tako resna, da bi lahko govorili o največjem notranjem sporu od konca vojne v Vietnamu.

Bili ste prvi, ki ste izraz etnično čiščenje vnesli v mednarodni leksikon.

Imate odgovor?

6. 
Ob svetem nikoli.

Orožarska afera

FOTO1 Janša: prihod na mariborsko sodišče s tradicionalno zamudo

Pravice manjšin in lastnino optantov za ceste? 
Italija na Sloveniji trenira politiko korenčka in palice.

Korenček

Prav cestna povezava prek Slovenije je postala najtežje italijansko diplomatsko orožje. 
Slovenska stran je zato pripravljena odstopiti od nekaterih načelnih in pogodbeno že rešenih zadev. 
Kar se tiče imetja optantov, je namreč jasno, da gre za formalno že rešeno vprašanje, ki se v kontekstu slovensko-italijanskih pogovorov pravzaprav ne bi smelo več pojaviti. 
Italija je konec koncev del premoženja optantov dobila povrnjen že z mirovno pogodbo iz leta 1947, del pa z mednarodno pogodbo iz leta 1983, kjer je bila vrednost tega premoženja ocenjena na 110 milijonov dolarjev. 
Tudi glede slovenske manjšine v Italiji je načeloma vse jasno in rešeno (npr. v posebnem statutu, sprejetem v okviru londonskega sporazuma leta 1954).

Skrivnost je v izbiri ljudi.

Kaj menite o Krkoviču?

Ko je prišel, sem najprej mislil, da iz njega ne bo nič. 
Potem pa je le začel delati in sem kar zadovoljen, da se je spremenil v takega starešino. 
-SIMONA FAJFAR

Rekapitulacija

IN NA TEM SMO POTEM GRADILI

BRANJE LETA: ROLANJE! 
Znani pesnik, boem in samozvani nesmrtni predsednik fotogrupe M Blaž Ogorevc je pred kratkim na seji redakcije Mladine izrazil stališče, da rubrika Rolanje po sceni ni duhovita, kar je utemeljil z mnenjem, da se njemu »nič ne zdi smešno, če se tajnica Milena uči cirilice.« 
Še posebej svečano pa je poudaril, da mu gre že na živce stalno omenjanje Tomaža Gorenca-Schnuckija. 
Uredništvo pod težo te kritike iz lastnih vrst skuša ta problem rešiti tako, da številnim piscem te rubrike prišepetava, naj skušajo čim več poročati o dosežkih, premikih, dogodivščinah ter nenazadnje o nazorih samega Blaža Ogorevca. 
S takšno taktiko odgovora na kritiko namerava uredništvo doseči neslutene višine in perfekcijo samoupravljalskega načina odgovarjanja na kritike. 
(Inf.inf.; št.4, 31.1.1986)

LEGENDE: Diareja, Hardfuckers 2, Igor Torkar, Bernard Nežmah in Dolančeva hagiografija, najlepše napisano Titovo ime, Ivo Štandeker in Točno opolnoči, Slo-vid-borza ter ritne uzde ali zgodovina ženskega perila.

Tako je to. 
Če gledam od daleč, me seveda predsedniška palača sploh ne zanima. 
Vendar je čar teh položajev močnejši, bolj ko se jim bližaš. 
Tam je zelo močan magnet. 
Ampak če pogledam, kdo vse je na zadnjih volitvah poskusil priti tja, sama ne bi stopila v to vrsto, ki čaka pred vrati.

…in Slovenk, se vašega imena ne bi spomnil. 
Kako ste prišli tja?

Ne zna, ne more, noče?

Pojma, katerih posledic ne uživam.

Tolčete kamen?

Pogosto so me spraševali o tej dilemi, je ženska žrtev ali ne. 
Ženska je žrtev samo v dveh primerih, če sama privoli v to in če se tega ne zaveda. 
Torej v nobenem primeru. 
Ko sem začela nositi kratka krila in globoke dekolteje, so mi prijateljice in znanke govorile: »Miša, dobila jih boš.« 
Češ, ženska, ki ve zase, bo kaznovana. 
Ampak to sodi k spektaklu. 
Voditeljice programov so pri nas znale biti elegantne, znale so biti solidne, niso pa si upale odkrito evocirati erotičnosti in na oder stopiti kot ženske. 
To sem naredila jaz.

Ena bolj zabavnih posledic takega izbora je tudi, da ni upati, da bi na Novem rocku koga slišali peti v slovenščini. 
2227 in Sleazy Snails že ne, da o drugih ne govorimo.

Ne, ne, nikakor, zmeraj je bil populističen, ne po zasnovi, glasbeni usmeritvi ali namenu, ampak zaradi množičnega obiska. 
Razen če ne štejemo začetnih pop poskusov z RGL. 
Smisel NR je v premoščanju brezna med altermuzikantskim getom ter populizmom publike in medijev. 
Drugače bi se dogajal v KUD F. Prešerna. 
NR nima smisla očitati, da se je prodal ali populariziral, ker…

Morda si velja najprej ogledati tiste »realne vzvode«, ki prinašajo prednost izzivalcu, Janši. 
Pred tremi leti je začela delovati varnostna služba obrambnega ministrstva. 
Uradni naziv službe je Varnostni organ ministrstva za obrambo (VOMO). 
Nekoč številčno šibka služba - pred tremi leti so zanjo delali le štirje ljudje - se je do danes kadrovsko močno okrepila in je že prevzela primat v slovenskem obveščevalnem univerzumu. 
Do ključne kadrovske okrepitve je prišlo po zadnji »reorganizaciji« civilne obveščevalne službe, imenovane SOVA, ko je pomemben del agentov, ki se jim je SOVA odpovedla, stalno ali honorarno službo dobil v VOMU. 
V nasprotju s civilno obveščevalno službo, ki je bila v zadnjih letih deležna stalnega parlamentarnega nadzora, se je VOMO po spletu naključij nadzoru vedno izognil. 
Za takšno stanje je kriv parlament. 
VOMO lahko formalno uraduje le, če gre za varnost obrambnih sil. 
Janša je prvi uporabnik informacij, ki jih zbere VOMO. 
Kučan je prejšnji teden že glasno tarnal, da ima Slovenija težave z obveščevalno in varnostno dejavnostjo, saj je SOVA v razsulu. 
Janši takšno tarnanje ni potrebno.

Težko je reči, kdaj se je boj za oblast med Kučanom in Janšo začel. 
Vendar nam današnja optika omogoča, da ugotovimo, v kateri bitki je Janša prvič zmagal. 
Na začetku leta 1988 je izšla knjiga Dnevnik in spomini Staneta Kavčiča. 
Nekaj sto strani obsegajoč rokopis je bil v tistem času prava bomba, saj so se desetletje in pol po odstranitvi iz politike in javnosti ideje takrat že pokojnega predsednika slovenske vlade spet znašle v žarišču javne pozornosti. 
Pred politično likvidacijo je bil Kavčič najpopularnejša politična osebnost, hkrati pa so v drugi polovici osemdesetih nekatere ideje iz obdobja Kavčičevega liberalizma spet postajale aktualne. 
Objava Kavčičevega Dnevnika je bila eminentno politično dejanje. 
Po eni strani zato, ker je Kavčič brez dlake na jeziku kritiziral celo vrsto takrat še vplivnih političnih velikašev, po drugi strani zato, ker so z objavo Dnevnika v obtok prišle že nekoliko pozabljene ideje. 
Kavčičev Dnevnik sta uredila Igor Bavčar in Janša. 
Danes, pet let kasneje, lahko zapišemo drzno hipotezo: Janša je s tem dejanjem zadal Milanu Kučanu prvi resnejši politični udarec. 
Kučanu je pokvaril načrt! 
Reformistični del partije je namreč ob koncu osemdesetih tudi sam začel načrtovati obuditev razprave o Kavčičevem liberalizmu, Janša in Bavčar pa sta Kučana prehitela in mu precej otežila načrtovani manever. 
Kučan se je želel uveljaviti kot eden od političnih dedičev in nosilcev kontinuitete Kavčičevega liberalističnega obdobja, tako pa razprave o Kavčiču niso obudili izkazano Kučanovi ljudje, pač ljudje iz neke druge zgodbe.

Kučanov prispevek k interpretaciji zgodovine še zdaleč ni tako pomemben kot Janšev. 
Morda bi med Kučanove zgodovinopisne prispevke lahko prišteli kompromisno interpretacijo dogodkov ob osamosvojitvi, ki pravi, da sta za osamosvojitev najbolj zaslužna slovenski narod in njegova enotna volja, iz katere je izhajal uspešen odpor enot policije in teritorialne obrambe. 
Na oboroženi odpor pa se je oprla uspešna diplomatska akcija…

Če k povedanemu prištejemo še to, da je Janša takoj po spektakularnem odkritju orožja na mariborskem letališču omenil, da je roko nad orožjem držal šef mariborske sekcije VIS Silvo Komar, nekoč izvršni sekretar »Kučanovega« CK, pristojen za obrambo, in Kučanov znanec v vrstah VIS, je zemljevid konflikta bolj ali manj popoln. 
Da ne pozabimo: Janša je pred tedni omenil, da je videl zapis, iz katerega bi lahko sklepal, da je Stane Dolanc skušal iz Srbije pridobiti gradiva, ki bi ga kompromitirala. 
Dolanc pa velja za Kučanovega človeka. 
Ali celo obratno…

Vendarle: 6. decembra zvečer je bil Kučan veliki zmagovalec in Janša veliki poraženec volitev '92. 
Kučan je v prvem krogu volitev zbral skoraj dve tretjini oddanih glasov. 
Socialdemokrati - Janša je bil formalno takrat drugi človek stranke - so lep čas nihali na samem robu vstopa v parlament. 
Nazadnje so jih rešile desetinke odstotkov. 
Do naslednjih volitev je zato Janšev domet močno omejen. 
Kaj bo na samih volitvah, je že drugo vprašanje. 
Očitno pa je, da Janša računa na več kot zgolj tri odstotke.

OKVIR

H vojska

Dan, ko se bo prvi slovenski sodnik ali javni tožilec postavil v bran zakona napram političnemu velikašu, bo z zlatimi črkami zapisan v zgodovino slovenske demokracije. 
Šele takrat bomo lahko pisali, da je komunizem na slovenskem pokopan!

Poleg tega je v intervjuju gospod Beznik izjavil takšne abotnosti, ki jih človeku s končano vojaško akademijo ne bi prisodil (denimo nepoznavanje izrazoslovja in sestava enot nasprotnika…). 
Trditve mečejo slabo luč tudi na njegove uspehe in postavljajo trditev avtorja članka (Mladina, številka 31, Kočevska reka proti Gotenici, v delu kjer je zapisano »Pozabljeni zmagovalec bitke pri Trzinu, Vinko Beznik, …« na majava tla.

Okoli 18.30 ure smo zaslišali helikopterje, ki so se nam približevali iz ljubljanske smeri. 
S pripadnikom SEM, ki je po odhodu Beznika prevzel poveljstvo nad enoto, sva se dogovorila, da teritorialci sprejmemo boj s helikopterskim desantom z enoto, ki je bila najbližja desantnemu prostoru, pripadniki SEM ter pripadniki ostalih dveh enot TO pa pričnejo boj z oklepnomehanizirano enoto JA.

Kako nepoučen je gospod Beznik o Trzinskem boju govori tudi dejstvo, da smo pripadniki TO okoli 22. ure sami zajeli in razorožili posadko enega oklepnega transporterja (BVP 80 A). 
Posadka do takrat ni kazala kakšnega posebnega veselja, da bi se predala, saj so še okoli 21. ure odpri ogenj na teritorialce, ko smo se jim približali. 
Posadka oklepnika pa je - mimogrede zapisano - predstavljala tretjino nasprotnika. 
To pa pomeni, da prej citirana izjava gospoda Beznika tudi ne drži.

Trdno sem prepričan, da bo čas pokazal, kdo se ukvarja s spletkarjenjem, kdo so politični čvekači in kdo je za Resnico.

Janez Janša in Igor Bavčar sta v svojem odgovoru na intervju Vinka Beznika iz 32. številke Mladine izjavila tudi, da so »spomladi leta 1991, nekaj mesecev pred vojno … 
"Kučanovi rdeči" s samim Kučanom na čelu množično podpisovali Deklaracijo za hitro enostransko razorožitev Slovenije, katere uresničitev bi zagotovo preprečila slovensko osamosvojitev.« 
Če me spomin ne vara, v Sloveniji spomladi 1991. leta ni bila v obtoku nobena Deklaracija za hitro enostransko razorožitev Slovenije, smo pa takrat v Sloveniji podpisovali Deklaracijo za mir. 
Ker sem že večkrat slišal to deklaracijo interpretirati kot Deklaracijo za razorožitev, predvidevam, da sta oba avtorja imela v mislih ravno Deklaracijo za mir. 
Ker sem jo tudi sam podpisal in še marsikoga prepričal, da jo sopodpiše, sem skrajno presenečen nad takšnim potvarjanjem njene vsebine. 
Deklaracija se namreč dobesedno glasi:

* Izdelavo mirovne opcije za razrešitev jugoslovanske krize.

predsednik državnega zbora

Glede neosnovanih obtožb g. 
Toplerja, da je kava-bara »California« zgrajen na črno, pa tole pojasnilo: Kava-bara »California« je bil adaptiran na podlagi gradbene prijave, da pa so vsa dela opravljena v skladu s to prijavo in da ni bilo nobenih prekoračitev te prijave, je potrdila tudi republiška urbanistična inšpekcija. 
Za ves ostali del hiše pa je novemu lastniku že izdano lokacijsko dovoljenje, vendar se je tudi na to pritožila soseda Lečnik, tako da se sedaj zadeva rešuje na drugi stopnji že sedmi mesec, čeprav bi se po zakonu morala rešiti v 60-tih dneh.

V najnovejšem podvigu, ki ga komunistično usmerjena Mladina eksercira na severu nekdanje Jugoslavije, nastopa bolna oseba, nekakšen Božo Spasić (Slovensko, Bogec Rešitelj), človek, ki s ponosom in brez skritega zadovoljstva priznava, da je storil ali pomagal izpeljati taka gnusna dejanja, da gre navadnemu smrtniku že pri branju na bruhanje.

Kdaj se mi je to breme naselilo v srce, ne vem. 
Morda sem ta čudni prastrah nosil v sebi že v trenutku, ko sem pokukal na svet, ali pa so mi ga vtisnila v dušo nekatera grozljiva srečanja s temi zagonetnimi glodalci v najzgodnejši mladosti.

Mama je rekla, da so najbolj sitne jeseni, ko silijo v topla stanovanja.

Pozneje, ko smo morali tisto svinjarijo počistiti, smo odkrili v spodnjih plasteh dve mumificirani podganji trupli; bili sta popolnoma izsušeni, že čisto tanki, s spačenima, v grozi raztegnjenima gobčkoma in zglajeni kot kakšne stare obrabljene denarnice.

Včasih zvečer pa nam je mama pravila, da se je nekoč, kmalu po svobodi, od nekod pritepla v naše stanovanje podgana. 
Baje se je priklatila iz kanalov, ki so bili speljani pod mesarijo v sosednji hiši. 
Ponoči je menda grozno razbijala in povzročala tak hrup, da se sploh ni dalo spati. 
Zato ji je naš oči nastavil past, za vabo pa popekel malo slanine, kajti to baje te živali obožujejo.

Tam čez reko je bil breg porasel z ogromnimi lapuhi, in ker so se tam iztekali v vodo kanali iz starega dela mesta, so podgane kar gomazele celo sredi belega dne, toliko jih je bilo. 
Pa se mi je sanjalo, da smo stali na bregu in metali kamenje tja čez. 
Nenadoma pa so se tisti veliki klobuki lapuha pričeli majati, vedno bolj so se majali, dokler se ni iz njih pognala na plan velikanska podgana, skočila v vodo in pričela preteče plavati proti nam. 
Bila je vsaj tako velika kakor kakšen konj, a še precej bolj debela in v vodi se ji je dlaka sprijemala v mastne čope. 
Štraus je zatulil, na, zdaj pa imamo, zdaj nas pa lovi kralj podgan. 
Podgana pa je bredla reko in bila vedno bližje, pri tem pa se je grozeče hahljala...

Potem pa, ko nam je stric Viki podaril zračno puško, smo podgane zelo radi tudi streljali. 
Nekoč je Boris celo eno zadel, padla je s skale v reko, v vodi obležala na boku in v želji, da bi se uprla toku in ostala na površini, tako obupno migala s tačkami, da se ji je v krčih krivilo vse dolgo, skoraj plazilsko telo. 
Potem pa jo je reka odnesla s seboj in nikdar več je nismo videli.

9.

Gimnazijec Mitja telovadi pri Sokolu na Taboru, bleščeče šahira ter prevaja pesmi. 
Po maturi leta 1938 na ljubljanski univerzi vpiše pravo ter se včlani v manjšinsko (primorsko) društvo Doberdob in levičarski Slovenski klub. 
V slednjem se seznani z nacionalnim programom KP Slovenije. 
Spozna, da imajo samo komunisti pravi nacionalni program: edini govore o samoodločbi slovenskega naroda, o državnosti Slovencev in so sploh edini, ki razmišljajo tudi o problematiki manjšinskih Slovencev. 
Leta 1940 začne delati v Centralni tehniki KPS, ki se ukvarja z izdajanjem letakov, brošur ipd. 
Preden bo oktobra 1941 sprejet v partijo, bo na matrice za ciklostil štirikrat pretipkal celotno Zgodovino VKP (b). 
Zato - drugače od večine komunistov, ki preberejo zgolj prva (Stalinova) poglavja - pozna celotno vsebino knjige.

Nemci bombardirajo Beograd in začne se vojna. 
Mitja se prostovoljno javi v kraljevo vojsko, vendar njegov poskus, da bi se s skupino somišljenikov, med katerimi je tudi kasnejši finančni minister v njegovi vladi, Janko Smole, oborožil v eni izmed zagrebških kasarn, preprečijo tamkajšnji ustaši. 
Vključi se v OF. 
Kot ilegalec Ščuka (Ribičič - Rib'ca - Ščuka) na matrice pretipkava Slovenskega poročevalca. 
Do oktobra istega leta, ko prvič odide v partizane - in takoj zatem zboli, zaradi česar se mora vrniti v Ljubljano - uredi vse številke razen prve, ki jo pripravi Viktor Avbelj. 
V Ljubljani organizira ilegalne tiskarne. 
Leta 1942 CK KPS sklene, da je treba partijsko tiskarsko tehniko iz Ljubljane razširiti po vseh slovenskih pokrajinah. 
Ilegalec Ščuka postane partizan Ciril in junija odide na Štajersko. 
Izdaja Našo pest, glasilo 2. grupe odredov, spiše brošuro Preko krvi v novo življenje, v kateri poljudno razloži cilje narodnoosvobodilnega boja, ter piše partizanske pesmi. 
V naslednjih dveh letih bo med drugim sekretar Moravško-litijskega okrožja, ter komisar Kamniško-savinjskega odreda, Šlandrove brigade in 4. operativne cone (Štajerske). 
Marca 1944 se na podlagi predhodnega dovoljenja glavnega štaba poroči s partizanko Danico - Vero, šifrerko v štabu. 
Namesto prstana ji podari drobno knjižico svojih pesmi, ki večinoma nastanejo na podlagi že obstoječih napevov in bodo leta 1980 izšle kot Pesmi partizana Cirila. 
Nekatere od njih, kot npr. Na oknu glej obrazek bled, Počiva jezero v tihoti itn., že med vojno ponarodijo. 
Takoj po poroki Ciril opravi dvomesečni partijski tečaj v Kočevskem rogu. 
Vodi ga Boris Ziherl, predavata pa tudi Kidrič in Kardelj. 
Nato postane komisar Koroške grupe odredov.

foto BORUT KRAJNC

Teden, o katerem pisatelji, pesniki in pisci le sanjajo. 
Desettisoči se zaženejo v knjigarne, šolski učbeniki postanejo najbolj iskane knjige, ki posekajo domala vse rekorde. 
A to je tudi trenutek, ko se kupuje kar po cele mačje trope v žakljih. 
Toda knjige imajo tudi vsebino, ta pa pade na pleča kratkohlačnikom, ki bodo dolgo leto iz nje pili učenost ali pa jo preklinjali, se ob njej zabavali ali preprosto zehali.

Vsako besedilo v berilu je strokovno opremljeno s tremi dodatki: (1) razlaga manj znanih in neznanih besed, (2) poetološke značilnosti besedila in (3) bistveni bio- in bibliografski podatki. 
Poetološka razlaga je dialoško zastavljena, da bi z učencem vzpostavila neposrednejši stik. 
Želja obeh je bila ustvariti informativni tip knjige med antologijo in delovnim učbenikom, ki bi ga učenci obdržali v svoji osebni knjižnici.

Milena Blažić

Potem so tu stavki, ki v glavah šestošolcev ustvarjajo hudo zmedo. 
Rimljani so »naše ozemlje razdelili na več provinc« (str. 66). 
Le zakaj se »nismo« uprli? 
Tu se mešajo različne perspektive (časovna, lastninska-ideološka, zemljepisna). 
Nekje beremo, da v rimski republiki državne službe niso bile plačane in so bile zato dosegljive le bogatim. 
»Reveži so morali še nadalje skrbeti za svoj vsakdanji kruh s trdim delom« (str. 52). 
Tu najdemo izvirno definicijo reveža: to je tisti, ki se mu ne uspe uvrstiti med plačane državne uradnike in se mora preživljati z delom. 
Socialna demagogija z začetka dvajsetega stoletja skuša tu pojasniti socialno misel starega Rima. 
Zmeda je popolna.

Ideologija: dvema velikanoma, Prešernu in Cankarju, se slabo piše. 
Prešerna ni več v čitanki; njegov »Krst pri Savici« je izpadel bržkone zavoljo antikrščanske note. 
Tudi Cankarjeva popisovanja slovenske revščine in tolstih župnikov »V Ljubljano pojde«, »Desetica« niso več primerna za vzgojo novih slovenskih rodov. 
Njegovo družbenokritično ost je zamenjala tankočutna naravovarstvena duša v podobi črtice »Lisjak«.

Karadžić: »Vsi veste, koliko ljudi so Srbi v tem stoletju izgubili na tem ozemlju. 
Tudi to moramo upoštevati…«

Nijaz Duraković: »Dobrinja pa menda ja ne more biti tvoja, Radovan.«

