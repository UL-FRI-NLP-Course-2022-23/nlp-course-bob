Nad križiščem sredi gozda stoji še ena cerkev sv. Petra. 
Nekdaj je bila sedež trebeljanske župnije in v njej sta po ljudskem izročilu na poti v Rim maševala Ciril in Metod. 
Cerkev je v jedru srednjeveška stavba, ki je bila v baroku preobokana, na severni strani ladje pa so ohranjeni fragmenti gotskih fresk. 
Še bolj zanimiva je romanska kostnica iz prve polovice 13. stoletja, posvečena sv. Mihaelu, ki je vkopana v hrib za cerkvijo. 
Kapela je značilnega okroglega tlorisa s polkrožno apsido, polkrožnim vhodom in dvema romanskima oknoma, v spodnjem delu, namenjenem za kostnico, pa je eno okence s kotnim vrhom.

