Vlada in državni zbor letos že ves čas sprejemata zakone o najetju posojil za gradnjo avtocest. 
Ali to pomeni, da je začelo zmanjkovati domačega denarja kljub povečanju bencinskega tolarja s 16 na 20 odstotkov cene goriv?

To je precej več, kot je do zdaj dograjenih avtocest.

Analiza je pokazala, da dejanske investicijske vrednosti odsekov, ki so v gradnji in za katere so sprejete uredbe o lokacijskih načrtih, ne odstopajo bistveno od vrednosti iz veljavnega nacionalnega programa. 
Ta odstopanja so dva odstotka celotne vrednosti programa, kar ni kritično. 
Program namreč dopušča odstopanja do deset odstotkov celotne vrednosti. 
Ocene odstopanj stroškov za odseke, za katere še ni sprejetih lokacijskih načrtov, pa so višje, a je treba povečanje v tem primeru jemati kot možne rešitve v času, ko je analiza nastajala, nikakor pa ne kot sprejeto dejstvo. 
Te stvari se namreč nenehno spreminjajo, tudi iz dneva v dan. 
Pri vseh ocenah povišanj investicijskih vrednosti je upoštevano, da mora Dars zdaj plačevati celoten znesek za spremembo namembnosti kmetijskih zemljišč, kar doslej ni bila naša obveznost. 
Ne gre tudi pozabiti DDV, ki za gradnjo avtocest znaša 19 odstotkov, prometni davek pa je bil za to dejavnost 3-odstoten. 
V veljavnem nacionalnem programu uvedba DDV ni upoštevana, pač pa prometni davek. 
Razlika med stopnjama obeh davkov bo nedvomno vplivala na končno vrednost programa, a pri tem ne bo avtomatično priznano povečanje stroškov za 16-odstotno razliko med stopnjama obeh davkov, saj je treba ceno očistiti še vmesnih davkov. 
Izvajalci bodo morali predložiti dejanske izračune gradbenih in drugih storitev in to tudi že delamo. 
Dejanski vpliv DDV bo mogoče oceniti šele nekaj mesecev po njegovi uveljavitvi, ko bodo prihajale fakture za že izvedena dela in ponudbe za nova dela na podlagi novih razpisov. 
Že zadnji razpis oddaje del je pokazal, da so se izvajalci prilagodili razlikam med vstopnim in izstopnim davkom. 
Ponudili so namreč za manj kot 16 odstotkov višje cene.

Kdaj je po vaši oceni mogoče dograditi manjkajoče odseke avtocest?

Vipava - Več kot 200 vinogradnikov iz vrste krajev v Vipavski dolini se je včeraj zbralo na protestnem shodu pred podjetjem Agroind Vipava 1894. 
Protestirali so, ker ne soglašajo z letošnjo odkupno ceno za grozdje in ne s pogoji, ki jih je za odkup postavilo vodstvo vipavskega predelovalnega podjetja. 
Pogajalska skupina, ki so jo sestavljali po en predstavnik ajdovske podružnice Sindikata kmetov Slovenije, Vinogradniške zadruge Vipava in Kmetijske zadruge Vipava, se je med shodom sestala s predstavniki podjetja. 
Sklenili so, da bo vodstvo Agroinda Vipava 1894 do srede, 15. septembra do 11. ure pripravilo odgovor na zahteve vinogradnikov za višje odkupne cene in ugodnejše pogoje odkupa. 
Na novem sestanku naj bi potem uskladili zahteve in možnosti oziroma dosegli kompromis. 
Če se ne bodo uskladili, bo ajdovski sindikat kmetov po napovedi njegovega predsednika Silvana Korena pripravil nove ukrepe za uveljavitev upravičenih zahtev vipavskih vinogradnikov; do srede pa ne bo oviral odkupa, so pogajalci v imenu sindikata zagotovili vodstvu podjetja. 
S. C.

München - V okviru evropske turneje je bavarsko prestolnico München obiskal predsednik in izvršni direktor Compaqa Michael Capellas (na fotografiji). 
Gre za njegov prvi uradni obisk v Evropi, potem ko je na začetku poletja nastopil novo funkcijo, ki jo je pred njim od leta 1991 opravljal Eckhard Pfeiffer. 
Ker münchenska pisarna Compaqa poleg Nemčije pokriva tudi države srednje in vzhodne Evrope, kraj prvega srečanja z evropskimi novinarji nikakor ni bil naključen. 
Michael Capellas je največ besed namenil rešitvam za elektronsko poslovanje. 
Po njegovih besedah Evropa na tem področju precej zaostaja za ZDA, saj je internet v Evropi v glavnem informacijski servis, medtem ko je za Američane že zdaj pravo elektronsko poslovno okolje. 
Med težavami, ki jih bomo morali rešiti, je predvsem vprašanje davka na dodano vrednost in njegovo zaračunavanje pri spletnih nakupih, problem evra in nakupov v drugih državah ter deregulacija telekomov. 
Capellas vsekakor meni, da se bo »elektronska« revolucija zgodila tudi v Evropi, a še ne more povedati, kdaj. 
Sicer pa podjetje pod njegovim vodstvom deloma spreminja svojo zunanjo podobo. 
Prvih in najbolj bolečih organizacijskih premikov so se lotili v dveh tovarnah, eni v ZDA, drugi v Singapurju, kjer bo delo izgubilo 6000 zaposlenih. 
Združitev z Digitalom je očitno bolj boleča, kot so si mislili, prestrukturiranje pa bo novi Compaq stalo nič manj kot 79 milijard ameriških dolarjev. 
B. O.

Medtem ko se menjava z Makedonijo vrača v lanske okvire, pa izvoz na Hrvaško, v Francijo, ZRJ in Rusijo še močno zaostaja za lanskimi dosežki. 
Največ slovenskega izvoza je v prvih sedmih mesecih letos prevzela Nemčija, in sicer 31,56 odstotka, medtem ko je od lanskega sedemmesečnega izvoza, ki ga je bilo za 5,19 milijarde ameriških dolarjev, šlo v Nemčijo 28,47 odstotka. 
V Italijo je šlo letos 14,21 odstotka našega izvoza (v sedemmesečju lani 13,28 odstotka), na Hrvaško 7,85 (9,34), v Avstrijo 7,45 (6,69), v Francijo 5,91 (8,41), v Bosno in Hercegovino 4,02 (3,13), v ZDA 3,13 (2,94), na Poljsko 2,20 (1,99), v Veliko Britanijo 1,89 (1,80), na Nizozemsko 1,77 (1,61), na Češko 1,74 (1,55), v Belgijo 1,72 (1,53), v Makedonijo 1,69 (1,63), na Madžarsko 1,53 (1,57), v Rusko federacijo 1,36 (3,51) itd. 
V ZRJ smo izvozili 0,56 odstotka našega sedemmesečnega uvoza (lani 1,23 odstotka).

Kdo bo tretji v Adriaticu

Darja Kocbek

