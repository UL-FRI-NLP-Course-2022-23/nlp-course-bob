Več o seji vlade na 3. strani.

Marko Jakopec

Dr. Miro Cerar s pravne fakultete nam je sicer dejal, da s to zadevo ni seznanjen, zato je ne more pravno kvalificirati. 
Če bi prišlo do konkretnih pogovorov, pa se dr. Cerarju postavljajo tri vprašanja. 
Prvič, ali gre pri takšni zaščiti zračnega prostora za sodelovanje v okviru Nata. 
Drugič, ali gre za morebitno novo oziroma specifično obrambno zvezo med državama, kar je malo verjetno, saj smo oboji v Natu. 
In tretjič, ali gre samo za delno sodelovanje zgolj na področju protiletalske obrambe. 
Po njegovem mnenju bi druga in tretja možnost pred sprejetjem zahtevali zelo celovito pravno analizo.

Jozsef Szabo

Balkanska konferenca o drogah

Spet bomo gledali film, ki že dobiva značilnosti mehiških nadaljevank.

V torek, 25. novembra je bil objavljen odgovor na članek z zgornjim naslovom, v katerem g. 
Janko Marinko, sekretar Vrhovnega sodišča RS, navaja: »Po opravljenih pogajanjih je vrhovno sodišče predlog pogodbe s pripadajočo dokumentacijo poslalo v mnenje uradu za javna naročila dne 15. 7. 2001. 
Če bi urad za javna naročila menil, da tovrsten postopek sklenitve pogodbe ni ustrezen, da objektivni razlogi niso podani, ali če vidi kakršnekoli zadržke, mora predlog pisno zavrniti. 
V tem primeru pa odsotnost negativnega mnenja pomeni, da je urad za javna naročila sprejel pozitivno mnenje in odobril sklenitev pogodbe.«

Ljubljana - Precej nepričakovano so poslanci državnega zbora v torek ponoči sprejeli sklep, ki ga je predlagal Zmago Jelinčič (SNS), da na decembrski seji opravijo razpravo o trgovini z orožjem. 
S takšni sklepom so se strinjali tudi poslanci opozicijskih SDS in NSi, čeprav se bo razprava verjetno vrtela predvsem okoli trgovine z orožjem pod obrambnim ministrom Janezom Janšo.

Hrana in inšpekcijski nadzor (3)

Inšpekcija v domovih starejših

Direktor Centra RS za poklicno izobraževanje Vladimir Tkalec je povedal, da bo kmalu končan projekt o ugotavljanju vzrokov za šolsko neuspešnost in osip v poklicnih šolah. 
Potem bo bolj jasno, kako ukrepati z osipniki in jih primerno motivirati za šolanje. 
Povedal je, da pri nas za zdaj še nimamo primerne metodologije spremljanja osipnikov. 
V Nemčiji je takšnih šolarjev 12 odstotkov, pri nas so številke različne. 
Po zadnjih izjavah šolskega ministra Slavka Gabra naj bi bilo šolsko neuspešnih okrog 10 odstotkov šolarjev.

Vlada je potrdila predlog zakona za izvajanje carinskih predpisov Evropske unije. 
Večina pristojnosti pri izvajanju carinske politike se bo z vstopom Slovenije v EU prenesla na evropske institucije, vendar bodo imele države članice na nekaterih področjih možnost nacionalne ureditve. 
Zato so predlogu zakona dodali določbe carinskega zakonika, določbe, kjer se carinski zakonik sklicuje na ureditev v zakonodaji držav članic, ter področja, ki jih carinska zakonodaja skupnosti ne ureja (področje prekrškov, preoblikovanje prostih carinskih prodajaln na cestnih mejnih prehodih s Hrvaško v mejne prodajalne ter ukrepi nadzora teh prodajaln). 
V predlogu so dana tudi pooblastila vladi ali ministru za finance za podrobnejšo ureditev posameznega področja. 
Zakon bo začel veljati 1. maja 2004, razen določenih členov.

Več za kmetijstvo

Ameriška vojska že ima v svojem arzenalu dva tipa jedrskih bomb z ustrezno močjo. 
Hrani jih pod oznakama B-61 in B-83 . 
Prva ima najnižjo moč 0,3 kilotone, druga pa od ene do dveh kiloton. 
Nobena od sedanjih jedrskih bomb ni primerna za takšno uporabo, ker imajo prešibak oklep. 
Pri še tako natančnem udarcu bi eksplodirala tik pod površino in razdejala vsaj nekaj kilometrov široko območje.

Butler je bil eden izmed strokovnjakov, ki so širili prepričanje, da Irak ima orožje za množično uničevanje. 
Vendar je kot strokovnjak za razorožitev vedel, da ni edini. 
Tako rekoč vse jedrsko orožje ima v rokah šest najmočnejših držav na svetu. 
Pet je stalnih članic varnostnega sveta Združenih narodov. 
»Dokler so na svetu atomske bombe, se mi zdi skoraj neizogibno, da bodo nekega dne, po nesreči ali načrtno, uporabljene,« je rekel Butler, ki se mu zdi globalna jedrska razorožitev edini pravi odgovor na grožnjo jedrske vojne.

Ervin Hladnik-Milharčič

Kitajska je bila že doslej sposobna odgovoriti na morebitni jedrski napad, še vedno pa ni domislila načina ofenzivne uporabe tovrstnega orožja; to postavlja njeno vojsko v podrejeni položaj glede na ZDA, ki bodo prav gotovo še dolgo varuh Tajvana. 
Zaradi vesoljskega programa so Kitajci močno izpopolnili raketno tehnologijo, še zlasti natančnost raket, usmerjenih proti otoku. 
Da bi lahko izdelali raketni sistem, podoben ameriškemu, pa morajo nujno izboljšati satelitsko komunikacijo in zgraditi vesoljsko postajo; za to bodo potrebovali še vrsto let in milijarde dolarjev.

Je pragmatičen politik, ki si želi biti v svetovnih salonih. 
Kljub vsem velikim razlikam bi lahko imel podobno vlogo kakor Tito. 
Mnogim v nekdanji Jugoslaviji je reševala življenja Titova želja, da bi bil priznan v svetu. 
Sanader bo poskusil uresničiti tisto, kar ni uspelo Tuđmanu - postati sprejemljiv za svet. 
Njegova »šminkerska« osebnost nam bo prinesla koristi.

Pred Hrvaško torej ni obdobje politične nestabilnosti in težav v odnosih z mednarodno skupnostjo?

Bagdad

Varšava - Pogovori vodje ruske diplomacije Igorja Ivanova v Varšavi so potrdili, da se je Moskva sprijaznila z novimi razmerami, v katerih bo gospodarsko sodelovanje z njenimi najbližjimi sosedi od prihodnjega leta potekalo s posredovanjem Bruslja. 
Dvostranske pogodbe bo nadomestil kolektivni sporazum o gospodarskih odnosih med Rusijo in EU, toda večjih težav ne pričakujejo.

Boj proti aidsu je na razpotju. 
Čeprav zdravil za popolno ozdravitev še ni, nove generacije protivirusnih terapij obolelim omogočajo normalno življenje. 
Z retrovirusnimi zdravili želi UNAIDS do leta 2005 začeti zdraviti vsaj tri milijone Afričanov.

Članice Unije so dolgo pomišljale, ali naj res dopustijo, da se k pripravam prve evropske ustave povsem enakopravno pripusti tudi deseterica, ki o vsem skupaj ve zelo veliko le načeloma, dejansko pa ima zelo malo ali pa sploh nič praktičnih izkušenj z zapletenim mehanizmom te evropske integracije. 
Zdaj o tem vsaj na glas ne razmišlja nihče, a kdo ve, koliko časa utegne še trajati takšna spodobnost do novink.

Droge se prodajajo in kupujejo povsod po Ljubljani in verjetno tudi po deželi skoraj kar javno. 
Trikrat sem opazoval kupoprodajo drog v najožjem centru Ljubljane, pred pošto, pred Mladinsko knjigo in pred trgovino Peko. 
Po zakonu je taka trgovina prepovedana, vendar nikjer ni bilo policaja, da bi interveniral. 
Sicer pa, ali sploh sme policaj aretirati prodajalca ali kupca mamil? 
Ne mislim na tiste zločince, ki prevažajo po svetu po stotine kilogramov narkotikov, mislim na tiste, ki prodajajo droge na drobno, ki lovijo kratkohlačne fantke in kratkokrile punčke in napravijo iz njih skoraj neozdravljive odvisnike od drog, če že prej ne umrejo zaradi prevelike doze mamil. 
Ti prodajalci, ki jim pravijo »dilerji«, so najnevarnejši, ker nagovarjajo nepoučene mladenke in mladeniče k uživanju drog. 
Tem »dilerjem« država skoraj ne škoduje, živijo brez dela od prodaje drog in pošiljajo nedolžne otroke v smrt.

- V letošnji akciji Turistične zveze Slovenije Moja dežela - lepa in gostoljubna so Cerklje na zaključni slovesnosti v Mariboru prejele priznanje za najbolj urejen in gostoljuben kraj v Sloveniji. 
Za marsikoga je bilo to priznanje presenečenje, manj pa za tiste, ki Cerklje bolje poznajo. 
V kraju si namreč že dalj časa prizadevajo, da bi bil kraj čim lepše urejen in privlačen za obiskovalce. 
Nekdaj jim je pri tem veliko pomagala tradicionalna razstava cvetja, v zadnjem času pa jo je nadomestila turistična in kulturna prireditev, ki so jo poimenovali Rožna pot. 
Z njo so ljudi še spodbudili k temu, da imajo veliko cvetja in čim bolj urejeno okolico svojih domov. 
Pomemben del posla za lepšo urejenost kraja opravi tudi občina. 
Najnovejša pridobitev je prenovljena nekdanja stavba Živil (v njej bo dobila svoje prostore tudi občinska uprava), ki je precej polepšala središče Cerkelj.

Delavci Iverke zahtevajo takojšnje dokončanje stečaja

Simona Fajfar

Namen tokratnega simpozija je predstavitev in preverjanje prakse, ki jo na področju poučevanja materinščine uveljavljajo učitelji slovenščine v osnovnih in srednjih šolah na podlagi kurikularne prenove, poleg njih pa tudi ravnatelji, učitelji razrednega pouka, visokošolski učitelji in drugi, ki jih zanima to strokovno področje. 
Sodelovanje tujih strokovnjakov na simpoziju pa zagotavlja širšo izmenjavo izkušenj in tudi pridobivanje pobud za kakovostnejše delo pri poučevanju in preverjanju znanja. 
Alojz Pluško, direktor Zavoda RS za šolstvo in član programskega sveta simpozija je v predstavitvi vsebine simpozija povedal, da so v državah, iz katerih so povabljeni strokovnjaki, prakse pri poučevanju materinščine različne, in sicer od takih, ki so še korak za slovenskimi dosežki, do takih, ki se jih bo treba v Sloveniji šele lotiti. 
Tuje izkušnje so bile upoštevane že pri kurikularni prenovi, je poudaril dr. Matjaž Kmecl, predsednik programskega sveta simpozija.

Tega vprašanja niso obravnavali niti na nadaljevanjih seje 12. in 18. novembra. 
Zaključni račun za leto 2002 je bil sprejet z večino glasov celo po hitrem postopku, nihče ni opozoril, da je kaj narobe pri poročilu o izvrševanju proračuna januar-junij 2003, le pri razpravi o rebalansu rebalansa za letošnje leto je svetnik LDS Borut Sajovic vprašal, kaj je s preplačili vrtcu in ali ni čudno, da župan predlaga povečanje sredstev za VVZ za 600 tisoč. 
Odgovora ni dobil.

Za pojasnilo, zakaj se je NO odločil za ta skrajni ukrep, smo zaprosili predsednico nadzornega odbora občine Tržič Olgo Peternelj, ki vodi ta najvišji organ nadzora javne porabe v občini že drugi mandat. 
Povedala je, da so se od 16. oktobra predstavniki občine, vrtca in NO večkrat sešli in razpravljali o tem, da je treba v VVZ znižati stroške, se pogovarjali o možnosti, da bi septembra prihodnje leto zaprli enoto Grad, ter se strinjali, da je treba nujno podražiti oskrbnine. 
Ugotovili so, da se v vrtcu držijo normativov glede zaposlenih vzgojiteljic, nadzorni odbor pa je zaprosil za dodatna pojasnila, denimo kako je mogoče, da je imel VVZ v letu 2001 kar 91 milijonov tolarjev prihodkov od oskrbnin, v letu 2002 pa le 74,1 milijona.

Bala platna je še takšna, kot so jo prinesli od tkalca

Bričev »podaljšek« na Bivju

Za njimi je uspešna pot

Kako nam merijo trupla in želodce?

Na koncu sta dve poti. 
Vedno. 
Ali si popolnoma vsi kupimo samo računala za denar in pozabimo na vse drugo, ali pa začnemo z drugimi merili meriti, kako je nekdo prišel do denarja? 
Si kdo upa razpisati referendum o tem?

Milovan Dimitrič

Ravne na Koroškem - Konec novembra 1953 so na Ravnah postavili prvo zbirko takratnega Delavskega muzeja. 
Koroški muzej je v petdesetih letih opravil pomembno poslanstvo pri ohranjanju tehnične dediščine Mežiške doline in Koroške, zdaj pa je njihova najpomembnejša naloga vzpostavitev muzeja železarstva na Ravnah. 
Ob tem jubileju bodo danes zvečer predstavili na gradu najbolj dragocene eksponate iz številnih zbirk.

Namesto da bi jih bilo manj, je divjih smetišč čedalje več

Sicer pa je koprski župan Boris Popovič podpisal sklep, s katerim v parkirni režim uvaja še nekatere novosti. 
Tako imajo občani po novem možnost nakupa mesečnega abonmaja, ki bo omogočil parkiranje na modrih conah na Ukmarjevem trgu, na Kopališkem nabrežju, pri banki, pri Barki (tu je bil doslej abonma za pravne osebe 4000 tolarjev) in za tržnico. 
Cena abonmaja, tako za pravne kot za fizične osebe, torej tudi za občane, je pet tisoč tolarjev. 
V veljavi ostajajo tudi rezervirani parkirni prostori za 15 tisoč tolarjev na mesec, in sicer za pravne osebe s sedežem v neposredni bližini parkirišča.

Na kratko

Velenje - V Šolskem centru Velenje so včeraj začeli predstavljati nekatere poklice in poklicno izobraževanje, ki ga izvajajo Šolski center Velenje, Šolski center Slovenj Gradec, Srednja strojno-kovinarska šola Ravne na Koroškem in Šolski center Muta. 
V šolski športni dvorani bodo tudi danes nazorno prikazali poklice šivilje in krojača, kuharja in natakarja, mizarja, oblikovalca kovin, orodjarja, energetika, elektronika, rudarja, tesarja in zidarja; nekateri med njimi so že deficitarni. 
Predstavitev je namenjena osnovnošolcem, ki se odločajo za nadaljnje šolanje, in bo popestrena z glasbenimi nastopi, modno revijo ter tekmovanjem med obiskovalci. 
Povabili so osnovnošolce s Koroške, iz Šaleške doline in iz Zgornje Savinjske doline. 
Ob tem jim želijo predstaviti tudi vse možnosti tako imenovanega vertikalnega izobraževanja, ki omogoča šolanje od poklicne šole do pridobitve univerzitetnih nazivov. 
O tem bodo mladim spregovorili ljudje, ki so svojo poklicno pot začeli s poklicnim izobraževanjem, nato pa so bili uspešni tudi na drugih področjih. 
P. B.

Petletje Z besedami

Grenki kruh na Dvoru

Čedomil Vojnič, direktor Hotelov Bernardin, je, to je treba priznati, natančen mož. 
Spet je prehitel vse po vrsti in prvi voščil srečno novo leto. 
Morda z natančnostjo že malce pretirava, kajti dobiti novoletno voščilnico 26. novembra je, roko na srce (in vranico), v teh letih malce neprimerno. 
Na ta način skrajšuje leto za natančno mesec dni. 
Zato je Škarpena svojim agentom zaukazala, da pred decembrom v nobenem primeru (razen v primerih grozovitega mučenja), ne smejo omenjati besedne zveze »novo leto«.

Zvest Apollonio dobi danes popoldne Kocjančičevo nagrado. 
Drobna zanimivost v tej zgodbi pa je, da si je moral sam napisati priznanje. 
No ja, saj zadeva ni bila tako hudo obvezujoča. 
Komisija za Kocjančičevo nagrado že nekaj let naroča velik kos potiskanega papirja prvemu mojstru sitotiska v slovenski državi - torej njemu. 
Naključje je hotelo, da je letošnji dobitnik nagrade on. 
In zakaj bi zdaj naročali izdelavo priznanja komu drugemu?! 
Toda Zvestu se je vseeno moralo zdeti kar zanimivo, da si je sam slikal priznanje. 
(Podpisali in plačali so ga drugi!)

V Kopru pa je nekdo poskrbel za nadaljevanje zabave s Koprsko nočjo. 
Nekateri (očitno Popovičevi) namreč zahtevajo tudi revizijo poslovanja in organizacije Koprske noči v minulih letih (ne samo letošnje Rumene noči!). 
Naj zdaj vidimo ta film, pravijo Koprčani, ki radi gledajo Mestece Peyton.

Ampak, ne novembra, ljudje. 
Ni še tisti čas leta. 
Ne, ni! 
Hvaležen bi jim bil, če bi ponudili kaj novega.

- V celjskem zgodovinskem arhivu bo do 30. aprila na ogled razstava z imenom V hiši mojega očeta je mnogo bivališč ..., ki govori o štirih izginulih krščanskih svetiščih. 
Razstavo so pripravili Bojan Cvelfar in Bojan Himmelreich iz Zgodovinskega arhiva Celje ter Branka Primc iz celjske enote Zavoda za varstvo kulturne dediščine. 
Pravoslavna cerkev svetega Save, ki so jo postavili leta 1932, je stala v današnjem parku na Gledališkem trgu, aprila 1941 pa so jo porušili Nemci. 
Cerkvica svetega Andreja je bila na zahodni strani Aškerčeve ulice ali natančneje, med stavbo nekdanje Agrotehnike in parkiriščem, cerkev svetega Duha je stala na mestu sedanja stavbe Elektra Celje, porušili so jo leta 1962, evangeličansko Kristusovo cerkev, ki je stala prav na prostoru zdajšnjega igrišča vrtca Sonce na Otoku, pa so porušili leta 1964.

Jože Pojbič

Pogorevc in Kos se vračata

Kdo bi pomislil, da se bo za mejni blok na Holmcu ogreval Zlatko Halilovič, a se očitno ne bo. 
Halilči, kakor pravijo prvemu slovenskemu specialcu na Koroškem, je na Holmcu opravil svoje leta že 1991. 
Tja je prišel, videl, zmagal in se umaknil. 
Počitniško hišico si je zgradil daleč proč od radovednih oči. 
Nekaj se govori, da se za počitniški apartma na Holmcu zanima Drago Kos, včasih znan koroški in slovenski kriminalist, danes borec proti korupciji. 
Za Kosa se sliši, da bi na Holmcu rad postavil zgodovinsko oz. spominsko zbirko o bitki za Holmec, imel pa bi tudi pribežališče, kamor bi se lahko zatekel po napornem delu v Ljubljani in pred nogometnimi navijači, ki ga kot sodnika nimajo radi. 
Drago Kos naj bi k sofinanciranju menda povabil tudi svojega brata Mirana, znanega ravenskega odvetnika, in sestro Marto, ker pač ve, da nista ravno uboga, sta pa prav tako potrebna oddiha pod Peco.

Včeraj se je na Koroškem razvedelo, da se za nakup naših mejnih blokov zanimajo tudi Avstrijci, ki bi v njih radi uredili diskonte. 
Tako niti ni nujno, da bodo prišli na svoj račun Pogorevc, Kos in koroški župani. 
Rop naj bi objekte prodal pač tistemu, ki bo dal več. 
Za denar, ne za zasluge.

Čimhitrejša priprava prednostnega seznama je pomembna, saj je država za pripravo prostorske in projektne dokumentacije (po zakonu o urejanju prostora in zakonu o gradnji objektov) za te projekte namenila obalno-kraški statistični regiji 50 milijonov tolarjev neposrednih regionalnih spodbud. 
Seznam bi sicer že pripravili, a je, po Nemarnikovih besedah, navodilo za pripravo projektne dokumentacije za naslednje leto prišlo prepozno, da bi gradivo bilo nared za sredino sejo programskega odbora.

Na seji so pred prekinitvijo seje potrdili še investicijski program za novo domžalsko knjižnico, ki bo stala občino skoraj 598 milijonov tolarjev. 
Gre za enega večjih občinskih projektov, saj bo treba denar zanj v proračunih zagotavljati vse do leta 2007.

TM - KM z Mute je zadnja od štirih družb nekdaj velike Tovarne Muta - ta je bila lep čas tudi del koncerna Gorenje iz Velenja in je tista leta tudi hitro napredovala - ki so vse pristale v Srdu. 
Prve tri so že prodali; tovarno kovinskih čistilnih sredstev Abrasiv so kupili Francozi, Kovačijo nemški podjetnik mutskega rodu Adolf Struc in Livarno Vuzenica koprski Cimos. 
Da se je travma v Kmetijski mehanizaciji vlekla kar nekaj let, je precej kriv tudi Srd, ki tovarni ni našel pravega kupca; z nenehnimi finančnimi injekcijami je tovarni sicer pomagal in tako postal njen večinski lastnik, a je dlje od stečaja ni pripeljal. 
Manjši del lastništva tovarne, ki je zdaj končala v stečaju, je pripadel tudi zaposlenim.

Severnoprimorski župani enotni o igralniškem denarju

Miloš Batistuta

Za prodajo finančnega premoženja se je mestni svet odločil že takrat, ko se je lotil velikih naložbenih projektov. 
Kot je povedal župan, pa ga v občini doslej niso prodali, ker bi na ta način zadostili le formalnim sklepom. 
Čeprav kabinet župana v sporočilu za javnost tega ni zapisal, je mogoče sklepati, da se je finančni položaj celjske občine poslabšal, vendar še ni jasno, ali bodo Celjani prisiljeni prodati premoženje pod njegovo realno vrednostjo ali pa bodo imeli na voljo dovolj časa, da iztržijo ugodnejšo ceno.

Pisne ponudbe z dokazili in prilogami bodo v občini zbirali do 5. decembra, ko bodo v prostorih Zavoda za planiranje in izgradnjo Mestne občine Celje tudi javno odprli ponudbe.

Gradbeni delavci idrijskega Zidgrada bodo še pred snegom uspeli končati konstrukcijo šole in jo tudi pokriti. 
Tako bodo v zimskih mesecih, ki so na tem območju za gradnjo sicer zelo neugodni, nadaljevali z notranjimi deli.

Še ni tako dolgo, da sem ob trgovinskem odpiralno-zapiralnem referendumu pri nas na tem mestu zapisala, da pri sosedih o debatah glede nedeljskega dela, družinskega kosila trgovk in sindikata ni ne duha ne sluha. 
Prevladuje preprosta tržna logika multinacionalnih trgovskih družb, ki vidijo le zahteve kupca in dobiček, nove trgovke pa, tudi za nočno delo, zaposlujejo kot po tekočem traku. 
Pa glede prve trditve - zahteve trgovskih mrež se namreč zdaj, v predprazničnem nakupovalnem času še stopnjujejo - zadeva le ni tako preprosta. 
V regionalnem dnevniku zalske županije se je pred dnevi oglasil László Somogyi, predstavnik sindikata zaposlenih v trgovini za županijo Zala, in napovedal boj za proste nedelje in praznike žena in deklet, ki so zaposlene v trgovini. 
Tudi naše trgovke si zaslužijo, da so ob nedeljah in praznikih doma, čeprav delodajalci trdijo, da ob teh dneh delajo povsem prostovoljno. 
Naš cilj je, da bi nasploh omejili nedeljsko delo, kar zadeva praznike pa naj bi 24. decembra ob 12. uri zaprli vse trgovine in delavce pustili domov, da sveti večer preživijo v družinskem krogu. 
Letos tega najverjetneje še ne bomo dosegli, borili pa se bomo, da za drugo leto zahteva pride črno na belem v pristojne odloke, je bil konkreten Somogyi. 
Z zadovoljstvom je poročal bralstvu, da je sindikalna ozaveščenost trgovcev v županiji vedno večja, saj se dejansko v vseh večjih trgovinah ustanavljajo sindikati, ki se povezujejo v ne nepomembno mrežo.

Jesenice

O kilavem detetu in veseljaku

V Mariboru dražje parkiranje

Sovič je tudi omenil, da so v podjetju Nigrad za plavo cono, ki jo upravljajo, hoteli imeti še višje cene od sprejetih. 
Po neuradnih podatkih naj bi poskušali parkiranje v njej podražiti za 100 odstotkov. 
V zvezi s tem smo se obrnili na Nigrad, vendar njihov tiskovni predstavnik Slavko Bunderla ni bil preveč zgovoren in je le zatrdil, da jim »ta podatek ni znan.«

Balkanske države, ki so hitro premagale nasprotnico, so si po zmagi hotele razdeliti albanska okrožja, zato so albanski voditelji opustili načrt za združitev teh ozemelj v pokrajino v okviru Turčije. 
Medtem ko so bila pod nadzorom srbskih, črnogorskih in grških čet, se je 28. novembra 1912 triinosemdeset delegatov iz vseh delov Albanije zbralo na zasedanju v Valoni - njihov voditelj Ismail Qemal je na njem oklical neodvisno državo Albanijo .

Najbolj opazna v vsakem sentu je nedvomno stenska poslikava nad bazenom, ki običajno prikazuje goro Fudžijama z zasneženimi pobočji in gozdovi.

Peter Seunig

Pravoslavje je v modi

Prav s temi »novimi običaji«, ki so neposredno povezani s politiko, se ukvarjajo številne raziskave. 
Sociolog Borislav Đukanović ugotavlja, da ne gre za nikakršno »klasično religioznost«, saj je vse skupaj povezano z zapletenimi političnimi procesi in krizo identitete. 
Đukanović pravi: »Gre za delitev na privržence ideje o etnični posebnosti (črnogorski narod) in ideje o pripadnosti širšemu etničnemu korpusu oziroma delitev na privržence neodvisne črnogorske države in zagovornike skupnosti s Srbijo. 
Zato ima religioznost v Črni gori politični predznak.« 
Dr. Srđan Vukadinović pa ugotavlja: »Zaradi nizke življenjske ravni in dejstva, da so na zahodnem Balkanu poteptane vse vrednote in ogrožene vse pravice, celo do življenja, ljudje ne iščejo izhoda iz težav v znanstvenih dosežkih, temveč v verskih stališčih in predsodkih. 
Nepričakovan razmah verovanja med prebivalci, ki v drugi polovici 20. stoletja več kot štiri desetletja niso kazali večjega zanimanja za verske obrede, so izkoristile verske skupnosti, katerih dejavnost je mogoče jemati kot vrnitev v politiko in javno življenje.«

Večji obisk pri prostitutkah kot v kinematografih

Ena izmed zadnjih raziskav, ki so jih opravili v Veliki Britaniji, je pokazala, da so izobražene ženske z višjim socialnim statusom izpostavljene petdeset odstotkov višjemu tveganju, da umrejo za rakom dojke. 
Osupljivo velike razlike med ženskami nastajajo zaradi načina življenja. 
Večina univerzitetno izobraženih rodi prvega otroka v povprečju pozneje in ima nasploh manj potomcev. 
Omenjena dejavnika sta že dolgo znana kot dejavnika tveganja za nastanek raka dojke. 
Zdaj pa je jasno, da so bolj ogrožene ženske, ki želijo uspeti tudi poklicno. 
Poleg tega uporabljajo oralno kontracepcijo in velikokrat želijo prejemati hormonsko nadomestno terapijo, kar še poveča tveganje za raka dojke.

Za zdaj samo domnevajo, kaj je skupnega ženskam, ki zamenjajo partnerja. 
Morda so bolj nagnjene k tveganemu vedenju, pitju alkohola, kajenju in uživajo hrano slabše kakovosti. 
Profesor Lars Vatten pravi, da pojasnila, zakaj sta nosečnost in porod bolj tvegana šele pri drugem otroku, še nimajo.

V nedeljo, 30. novembra, bo ob 17. uri Christopher Lindinger predstavil projekt Futurelab, ki je nastal leta 1996 kot del centra Ars Electronica v Linzu, kot laboratorij za oblikovanje projektov, ki izražajo napetost in interakcijo med umetnostjo, tehnologijo in družbo. 
V njem sodelujejo umetniki in znanstveniki z vsega sveta in prav interdisciplinarnost je glavno vodilo njegovega delovanja. 
Del njihovega raziskovanja bo predstavljen tudi na Pixxelpointu.

Napovedujejo okrepljene mreže kulturnih središč

ZDA, 2002

Bi lahko povezavo psihologije in plesa natančneje pojasnili?

Na kar nekaj spletnih straneh, naslovljenih Golem, znanstveniki napovedujejo, da bo mogoče do obdobja 2030-40 ustvariti perfektno podobo sebe, da bo torej možno popolno kloniranje. 
Moti me, da znanstveniki to počno zgolj zaradi materialističnih motivov, da želijo postati kot Bog, kar nekateri brez zadržkov izrekajo. 
Zame je kloniranje problematično, ker izključuje psihološke in duhovne implikacije in posledice. 
Stari alkimisti, rabini so bili zmožni napraviti golema zaradi lastnih duhovnih moči. 
Po židovskih legendah so goleme iz gline in vode izdelovali za opravljanje težaških del ter za varovanje židovskih naselij. 
Podobna umetno ustvarjena bitja, tulpe, najdemo tudi v tibetanskem izročilu, po katerem so lame izdelovali tulpe za nosače. 
Toda rabini so vedeli, da je treba umetno ustvarjeno življenje tudi uničiti, da moraš golema, ki si ga napravil za opravljanje težaških del, ubiti, sicer on poskuša ubiti tebe, kar prikazuje tudi klasika nemške kinematografije Golem (1920) režiserja Paula Wegenerja.

Ne, ne bi je kar zavrnil, bil pa bi skrajno previden. 
Nisem proti znanstvenemu razvoju, sem samo proti načinu in postopkom, kar problematiziram tudi v predstavi. 
Znanje je v svetu in ga ni mogoče ustaviti. 
Vrženi smo iz raja, zato moramo delo nadaljevati.

Stefan Maria Marb

Beseda je tekla o različnih modelih določanja cen knjig in problemih trgovanja z avtorskimi pravicami - Pahor in Rebula predstavila dnevniške zapise

Monografije o avtorjih, ki se pojavljajo v ZD, so novost, ki jo je uvedel glavni urednik Bernik. 
Doslej so izšle štiri, zadnja je posvečena Franu Saleškemu Finžgarju . 
Napisal jo je urednik njegovih ZD (15 knjig) Jože Šifrer. 
Avtor, ki je doživeto spregovoril o Finžgarju, si želi, da bi monografski prikaz nekoliko pozabljenega pisatelja pripomogel k osvežitvi spomina nanj.

Ljubljana

V prisluhih telefonskih pogovorov med obtoženci, ki so jim policisti oziroma kriminalisti prisluškovali z odredbo preiskovalnega sodnika ljubljanskega in murskosoboškega okrožnega sodišča, so se vpleteni pogovarjali o »navadnih« limonah, kar da je bila po prepričanju tožilstva šifra za kitajske ilegalce, medtem ko so »turške limone« državljani Turčije, Pakiji Pakistanci, »krompirji« Filipinci, »čokolada« pa temnopolti ilegalci. 
»Traktor« naj bi bila šifra za tovornjak s prebežniki, »knjige« potni listi oziroma vizumi, ki naj bi jih uredili za prebežnike, »rikovela« pa prijetje beguncev.

K. D.

Porezal ga je po obrazu

Novo mesto

Podrl ga je na tla in okradel

- Osemnajstletna L. G. iz Slovenj Gradca je v sredo ob osmih vozila opla vectro po regionalni cesti od Slovenj Gradca proti Kotljam. 
Na Selah je po klancu navzdol vozila z neprimerno hitrostjo in v blagem desnem ovinku zapeljala čez mokro in spolzko vozišče, kjer je treščila v strmo pobočje. 
Od tam je avto odbilo nazaj na cesto in ga obrnilo na streho, po kateri je drsel proti ostremu levemu nepreglednemu ovinku. 
Takrat je nasproti z renaultom twingom pripeljala 23-letna D. H. s Prevalj. 
V trčenju sta se voznici laže poškodovali, sopotnica v twingu, 49-letna M. H. s Prevalj, pa huje.

Mladoletna tatiča

V pritličju je brcnil v okensko krilo in si odprl pot v notranjost, kjer je pretaknil vse, kar mu je prišlo pod roke, v nahrbtnik, ki ga je imel s seboj, ter v žepe jakne in hlač pa je spravil video kamero, več fotoaparatov, ročnih ur, mobilnih telefonov, za povrh pa tudi nekaj nakita, nekaj malega denarja in plačilne kartice ter se s plenom, vrednim okrogel milijon tolarjev, izgubil v temo.

Akers AB je matična družba Akers Group, ki je v svetu vodilni proizvajalec različnih vrst valjev. 
Njegove proizvodne zmogljivosti znašajo 90.000 ton valjev, od tega 75.000 litih valjev in 15.000 ton kovanih. 
Podjetje proizvaja v 11 proizvodnih enotah na Švedskem, Belgiji, Franciji in Združenih državah Amerike. 
Leta 2002 je ustvarilo približno 229 milijonov evrov letnega prometa, od tega 50 odstotkov v Evropi, 31 odstotkov v Severni Ameriki in 14 odstotkov v Aziji. 
Podjetje zaposluje 1.500 delavcev in ima razvejano prodajno mrežo predstavništev in zastopstev po vsem svetu.

Negotovost v Vipapu se nadaljuje

Matej Košir

Upnikom nekaj več, kot so pričakovali

Kranj - Stečaj Slovenske hranilnice in posojilnice (SHP) Kranj, ki je neslavno propadla sredi lanskega leta, se bo za upnike končal nekoliko ugodneje, kot je sprva kazalo. 
Po zadnjem izračunu naj bi namreč dobili povrnjeno skoraj polovico vloženih sredstev, medtem ko so na začetku predvidevali le tretjino. 
Vseh prijavljenih terjatev je bilo za 1,6 milijarde tolarjev, priznanih pa za 1,4 milijarde tolarjev. 
V dobrem letu dni se je z vračilom kreditov in prodajo nepremičnin v stečajno maso nateklo 700 milijonov tolarjev. 
Od te vsote so za poplačilo terjatev namenili 654 milijonov tolarjev, s čimer bodo pokrili 45 odstotkov terjatev, 45 milijonov tolarjev pa je rezerviranih za prerekane in nedokončane terjatve. 
Ta denar bodo upnikom izplačali v 15 dneh po pravnomočnosti sklepa sodišča o razdelitvi stečajne mase. 
Sodnica je navzoče obvestila, da denar lahko pričakujejo sredi decembra, če kajpak ne bo prišlo do kake pritožbe, ki bi izplačilo utegnila zavleči za kake tri mesece. 
Sodeč po reakcijah upnikov, pa na tako pritožbo skoraj ni mogoče računati. 
L. S.

Vladna gosta na upravnem odboru GZS

Črnogorski trg kapitala

Od našega dopisnika

Sploh ni skrivnost, kdo vse to dela oziroma da so lastniki glavnih privatizacijskih skladov ljudje, ki so blizu vrhu oblasti. 
V Monte Adria broker, najstarejši borznoposredniški hiši, ima slovensko podjetje Mabo 49 odstotkov lastništva, črnogorski S-consulting ima okoli 38, Megatrend pa 13 odstotkov. 
V osrednjem registru gospodarskega sodišča se kot izvršni direktor Megatrenda pojavlja Ljiljana Vukotić, Milica Vukotić pa kot direktorica S-consultinga. 
Podpredsednik sveta za privatizacijo dr. Veselin Vukotić je mož oziroma oče omenjenih gospa. 
Javno je pojasnil, da »njuna položaja nimata zveze z njegovim«. 
Aleksander Radulović meni drugače: »Take sistemske napake se pri nas vlečejo od oblikovanja ambienta za trg kapitala. 
Največja sistemska napaka je simbioza organizatorjev, oblikovalcev predpisov, regulatorjev in menedžerjev skladov in posameznih borznoposredniških hiš, ki načeloma predstavljajo igralce istega filma s podobnimi vlogami in interesi. 
Predsednik, podpredsednik in vsaj en član sveta za privatizacijo imajo neposredne interese v posameznih skladih. 
Najbolj žalostno je, ker sedijo v svetu kot predstavniki države.«

Kje je grešil pes čuvaj

Iskraemecovi števci v največji HE

- Oktobra je industrija v Sloveniji dela tako živahno, da je tudi statistični urad pohitel z objavo podatkov o tem. 
Industrija je namreč oktobra letos izdelala za 3,8 odstotka več kot oktobra lani. 
To je pomembno, saj sta bila po številu delovnih dni lanski in letošnji oktober enako dolga. 
Rezultat je še ugodnejši pri predelovalnih dejavnostih, med katerimi je glavnina naših izvoznikov. 
Te so namreč po teh podatkih slovenskega statističnega urada izdelale za 4 odstotke več, elektrogospodarstvo za 2,1 odstotka manj, rudarstvo pa za 9,4 odstotka več kot oktobra lani. 
S tem se je popravila tudi raven letošnje izdelave. 
V prvih devetih mesecih letos je namreč industrija izdelala za 0,2 odstotka več kot v lanskem devetmesečju, v prvih desetih mesecih letos pa je izdelala za 0,6 odstotka več kot v prvih desetih mesecih lani. 
Kako je bilo v oktobru s prodajo teh izdelkov, pa urad včeraj še ni sporočil.

»Kar zadeva naše delo, sam vstop v EU ne bo prinesel nobenih sprememb,« ugotavlja Igor Erker, član uprave Medvešek Pušnik DZU. 
Dodaja, da bo novi zakon o investicijskih skladih in družbah za upravljanje sicer prinesel nekaj sprememb, vendar to ni povezano s prvim majem prihodnje leto. 
Po Erkerjevem mnenju se bo povečala konkurenčnost, a navala tujih skladov ne pričakuje. 
Poudarja, da bo to večletni proces. 
»Verjetno je pričakovati tudi povečano zanimanje tujcev za domače finančne posrednike. 
Je pa res, da večina finančnih posrednikov deluje v večjih finančnih sistemih, kot so banke in zavarovalnice, tako da tukaj ni veliko prostora,« pravi Erker. 
Razmišlja, da bodo tujce slovenski DZU zanimali predvsem kot prodajni kanali za trženje lastnih skladov. 
Meni še, da bodo DZU za nakup bolj zanimivi kot borznoposredniške hiše. 
»Slovenski borzni posredniki bodo preživeli, če bodo postali prodajni kanal za druge vrste finančnih produktov ali če bodo za domače vlagatelje posredovali v tujini. 
Tisti, ki se bodo ukvarjali zgolj s posredovanjem na slovenskem kapitalskem trgu, bodo umrli,« razmišlja Erker.

V pričakovanju dvoboja z Barcelono se je razpoloženje v taboru Uniona Olimpije naglo slabšalo. 
Najprej so izvedeli, da bodo morali nastopiti brez centra Đenana Rahimića, ki bo zaradi poškodbe ahilove tetive počival vsaj deset dni, nato pa jih presenetila še odločitev pritožbene komisije FIBA. 
Ta se je odzvala na pritožbo Skipperja, ki je zahteval znižanje odškodnine za Erazma Lorbka, ki naj bi po odločitvi prvostopenjskega razsodišča znašala 350.000 evrov. 
In na koncu je sklenila, da morajo Bolonjčani plačati Unionu Olimpiji do 2. januarja le 100.000 evrov.

V zadnjih dveh letih v Sloveniji naturalizirali štiri rokometašice

Miha Hočevar

Do tega je prišlo le malo za tem, ko je New Jersey z dobrimi 30 milijoni dolarjev izplačal Dikembeja Mutomba, da se je po sezoni poškodb lahko preselil k New Yorku. 
»Pozaba« pri zavarovanju čudi zlasti zato, ker Mourninga težave z ledvicami tarejo že nekaj sezon, pogodbo z Mrežicami pa je podpisal poleti.

A čeprav se je rahlo poškodovani Boris Gnjidić (poškodba kolena) še naprej le ogreval za Krkino klopjo, so njegovi soigralci po desetih zaporednih točkah Clarencea Gilberta (dve trojki) in Ricka Rickerta (zabijanje in »horak«) v 34. minuti prešli v vodstvo z 69:62. 
V naslednjem napadu je Sienin ameriški branilec Marvin Thornton po košu in osebni napaki zadel še prosti met, a Marko Antonijevič mu ni ostal dolžan. 
S trojko in kmalu za tem še s tremi prostimi meti je namreč Dolenjce v 36. minuti popeljal v vodstvo s 75:67. 
Slabo minuto pred koncem so slovenski prvaki vodili že s 83:68, s serijo 22:6 pa dobesedno osmešili nemočne košarkarje Siene in tako dosegli premierno evropsko zmago v tej sezoni.

Slavko Dokl

Rezultati 4. kola košarkarske evrolige

Vrnitev Zinedina Zidana v rojstni kraj je aktivirala ves Marseille. 
Proti sanjskemu moštvu Reala je iskal zadnjo možnost za potrditev 3. mesta v skupini in uvrstitev v 3. kolo pokala UEFA. 
A se mu ni izšlo. 
Beckhamova mojstrovina s prostega strela za 1:0 je bila za zgodovino. 
To je bil 600. gol Reala v evropskih tekmovanjih. 
Ronaldo je postavil piko na »i«, tako da bo Marseille v zadnjem kolu v Beogradu igral za obstanek v Evropi.

Za številko »manjši«, a ne prav veliko slabši

Ekspres

- Drevi bo ob 18. uri v Tivoliju prvenstvena hokejska tekma med Tivolijem in Slavijo M Optimo.

- Boksarski klub Ljubljana prireja jutri (ob 17. uri) v telovadnici osnovne šole Toneta Čufarja šesti krog moštvenega državnega prvenstva, na katerem naj bi po besedah prirediteljev nastopilo 40 boksarjev iz vseh slovenskih klubov. 
Po petih krogih je bil v vodstvu ljubljanski Tomohawk (94 točk), ki je imel že precejšnjo prednost pred ŽBK AC Krajncem iz Maribora (58) ter še večjo pred BK Ljubljano (21) in drugimi moštvi.

Mi. 
Š.

Schredder in Fritz poravnana

- Na SP šahovskih računalnikov nastopa 16 programov. 
Po 7 izmed 11 kol sta na čelu prva favorita Schredder in Fritz, ki imata po 5,5 točke. 
Fritz je v 4. kolu presenetljivo izgubil z domačim programom Brutus, ki je najbolje začel prvenstvo, nato pa doživel zaporedna poraza v 5. in 6. kolu s Schredderjem in Juniorjem. 
Vrstni red: Schredder in Fritz 5,5, Junior 5, Brutus 4,5, List, Diep, Chinito 4 itn.

Spored ženskega dela svetovnega pokala v Park Cityju: današnji veleslalom ob 18 in 21. uri, sobotni slalom pa ob 18.30 in 21.30.

»Letos sem samozavestna veliko bolj kot v preteklosti in res prepričana, da lahko posežem po visokih mestih. 
Zato sem bila najbrž tudi tako živčna na prvi tekmi. 
Četrtega mesta sem se, kot sem že dejala, veliko bolj veselila kot lanske zmage iz preprostega razloga, ker je potrdilo visoko kakovost mojega smučanja,« je povedala o začetnem uspehu Mazetova in pred nadaljevanjem sezone v Park Cityju (danes bo nastopila v veleslalomu, jutri pa v slalomu) dodala, da so njene ambicije letos skromnejše. 
»Ja, slišala sem, kaj meni o motivaciji in zmagah veleslalomski šampion Bode Miller. 
On je Američan, jaz pa sem Evropejka in Slovenka ter pri nas doma znamo ceniti tudi vse druge vrhunske nastope in uvrstitve. 
Zato bom ostala na tleh. 
Uvrstitve med deset najboljših so moj glavni veleslalomski cilj. 
Mnogim se bo ta želja morda zdela preskromna, vendar pa ni tako. 
Konkurenca je ostra kot že dolgo ne, še zlasti pa v veleslalomu. 
O končnem cilju sezone ne razmišljam iz preprostega dejstva, ker se bom osredotočila na vsako tekmo posebej in iz sebe poskušala iztisniti največ, kar bom v danem trenutku zmogla. 
Premlada sem namreč, da bi gledala predaleč v prihodnost,« je Mazetova predstavila svoje želje in pričakovanja v novi sezoni. 
Trenerji pravijo, da je v njenem slogu in pristopu precej sprememb - seveda na bolje. 
V veleslalomu naj bi bila veliko bolj zanesljiva, kot je bila v preteklosti.

V Nemčijo je včeraj odpotovala tudi Julija Kamnar, ki pa nima realnih možnosti za uvrstitev v finale.

Vzdržljivejša formula 1

Po pravilu enega motorja za cel dirkaški vikend bodo morali pogonski agregati F1 zdržati brez okvare 800 km namesto sedanjih 500 - Sprva prihranek, potem pa ...

Za lažje razumevanje omejitev, s katerimi se morajo zaradi novega pravila spoprijeti konstruktorji motorjev, si nekoliko pobliže oglejmo sedaj že upokojeni BMW P83, ki je veljal za najzmogljivejšega v zadnji generaciji pogonskih agregatov formule 1. 
Desetvaljnik, ki je pri manj kot 90 kg teže zmogel 925 konjskih moči pri 19.200 obratih na minuto (to so skrajne zmogljivosti, na dirki je bil motor nekoliko omejen) in prestajal tudi take obremenitve, kot je 4G sredobežne sile v izjemno hitrem zavoju 130R v Suzuki, kar je izjemen izziv za oljni sistem, ali pa 3100 pretikanj menjalnika na dirki v Monaku, je imel življenjsko dobo 500 kilometrov. 
Če jo je srečno preživel, je moral skozi popolno revizijo. 
BMW je izdelal letno 200 motorjev (za testiranja v laboratoriju, na progi in za dirkanje), moštvo Franka Williamsa pa jih je na vsako dirko odpeljalo deset. 
Cena enega primerka takega motorja ni znana, je pa jasno, da je izdelek, za katerega je bilo potrebnih 1950 risb v programu CAD (računalniško podprto konstruiranje in modeliranje), ki bi, položene ena ob drugi, pokrile razdaljo 1,3 kilometra, bogokletno drag. 
Lahko pa si pomagamo s podatkom, da Sauber za celoletni kontingent motorjev plačuje Ferrariju 26 milijonov dolarjev. 
Gre sicer za nove motorje, vendar lanskega modela, ki ima le še polovico ali pa morda le še tretjino vrednosti najnovejšega modela.

Zato pa je glavna tema pogovorov v Kuusamu mladi ruski skakalec, še povsem neznani, 179 cm visoki in vitki Denis Kornilov iz Novgoroda, ki je na treningu presenetil z zelo dolgimi in tehnično odlično izvedenimi skoki. 
Mladenič pa doslej še ni nastopil na nobeni mednarodni tekmi in zato še ni mogel osvojiti nobene točke v celinskem pokalu, kar je kvalifikacijski pogoj. 
Ta čas najboljši Rus torej ne bo mogel nastopiti na tekmi svetovnega pokala.

Tekmovalni spored (K-120): danes - 1. serija ob 17.15; sobota - 1. serija ob 16.15 po srednjeevropskem času.

Kuusamo

Na kratko

Nesreči plovil v Afriki

Tajvanski zakon o referendumu

Od našega dopisnika

