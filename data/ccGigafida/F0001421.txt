Tako bo državni zbor o soglasju odločal že na svoji redni seji, ki se bo začela v torek. 
Ker pa se potencialnemu direktorju Čadežu izteče mandat že v ponedeljek, bo moral svet RTVS takrat imenovati vršilca dolžnosti generalnega direktorja. 
Zaradi »pregretega ozračja« napoveduje predsednik sveta RTV Slovenija Janez Kocijančič, da bo predlagal vršilca dolžnosti, ki ni član sedanjega vodstva zavoda.

Veterani ponovili zahteve za abolicijo in zamrznitev odnosov s Haagom - Vzklikali gesla proti vladi in Mesiću - Poslanec HDZ fizično napadel kolega iz IDS

Finančni minister Tone Rop je pojasnil dileme državnega proračuna 2001 in napovedal, da bo vlada takoj po sprejetju proračuna za letošnje leto začela pripravljati dveletni proračun za leti 2002/3. 
Dr. Jože Mencinger, rektor univerze v Ljubljani, je povedal, da se kot keynesijanec zavzema za večjo javnofinančno porabo, ki naj bi dosegla 45 in ne le 42 odstotkov BDP. 
Menil je, da bi bili proračunski primanjkljaji lahko večji, in navedel zglede razvitih držav, ki so pri večodstotnih proračunskih primanjkljajih zmanjšale inflacijo. 
Zavzel se je tudi za povišanje DDV in trošarin.

Ljubljana - Od prvega marca bo z 1,50 tolarja na kubični meter obdavčen tudi zemeljski plin, je včeraj na predlog finančnega ministrstva sklenila vlada. 
Darko Končan, državni sekretar za davčni in carinski sistem na ministrstvu za finance, je za Delo pojasnil, da se zemeljski plin za končne uporabnike (gospodinjstva in industrijo za komercialno porabo) po uvedbi trošarine zaradi padanja tečaja dolarja predvidoma ne bo podražil.

Sogovornik je pojasnil, da že ime trošarina pove, da je to uvedba posebnega davka na trošenje. 
Trošarina za zemeljski plin je dodatni vir prihodkov za proračun, ki ga imajo tudi države Evropske unije, čeprav ne vse. 
Drugi razlog za njeno uvedbo pa je, da mora država Geoplinu plačati 6 milijard tolarjev odškodnine, ki jo uveljavlja na podlagi dobljene tožbe zaradi prenizkih cen zemeljskega plina v letih 1992 in 1993. 
Trošarina 1,5 tolarja na kubični meter plina je po besedah Darka Končana sorazmerno nizka, saj so se odločali med predlogi od 1 do 3 tolarjev. 
»Odločili smo se za skoraj najnižjo različico, ki je še sprejemljiva in ne bo vplivala na inflacijo in najverjetneje tudi ne na maloprodajno ceno,« je pojasnil Končan. 
Vlada računa, da bo s trošarino zbrala približno 750 milijonov tolarjev na leto.

Zapis Diane Zajec v komentarju z zgornjim naslovom (Delo, 15. februarja), češ da »se je lani denimo ministrstvu za zdravstvo (v stari sestavi) zgodilo, da je po nemarnem izgubilo milijardo tolarjev svojih proračunskih sredstev«, je neresničen in ne ustreza dejanskemu stanju.

Mateja Babič

Uprava Elesa v poročilu po Koroščevih besedah ugotavlja, da je Türk sklenil škodljive pogodbe, zaradi katerih so morali v prvih treh tednih januarja ustaviti nekatere termoelektrarne v Sloveniji, ker je Eles uvažal velike količine elektrike iz tujine. 
Ker je slovenski elektroenergetski sistem devet dni januarja obratoval z neusklajenimi voznimi redi s sosednjimi državami, so njihova elektrogospodarstva, kot je povedal Korošec, zagrozila z odklopom daljnovodov proti Sloveniji. 
»V poročilu smo ovrednotili tudi škodo, ki ni majhna,« je zatrdil Korošec. 
Kolikšna je, ni želel povedati, ker ima poročilo oznako strogo zaupno (o zaupnosti gradiva, ki ga obravnava vlada, odloča predlagatelj, op. p.).

Toplotna obdelava klavničnih odpadkov - Vlada je včeraj sprejela uredbo o načinu, predmetu in pogojih opravljanja gospodarske javne službe toplotne obdelave klavničnih odpadkov in kužnega materiala živalskega izvora, ki ureja obvezno republiško javno službo na področju ravnanja z odpadki. 
Uredba določa, da se morajo živalski odpadki obvezno oddati v kafilerijo, tam pa se jih toplotno obdela. 
Za proizvode toplotne obdelave, to je za moko in živalske maščobe, pa se mora zagotoviti, da se ne uporabljajo za prehrano ljudi niti kot krmilo ali gnojilo. 
Prav tako je z uredbo določeno, da se morajo v kafilerijah proizvedene predelane živalske beljakovine in maščobe pripraviti za sežiganje v kurilnih napravah, sežigalnicah ali industrijskih pečeh, če upravljavec kafilerije sam ne zagotovi uporabo teh v proizvodnji farmacevtskih sredstev in zdravil oziroma v proizvodnji izdelkov, ki niso namenjeni za prehrano ljudi, izdelavo krme za živali in rastlinska gnojila, ali v razvojni, raziskovalni in izobraževalni dejavnosti. 
Kako in pod kakšnimi pogoji mora upravljavec kafilerije oddati v sežig predelane živalske beljakovine in maščobe, bo določeno v koncesijski pogodbi.

Darja Kocbek

Zmagali odprtost in različnost

Glede pravic iz pokojninskega in invalidskega zavarovanja je v Sloveniji sicer uveljavljeno načelo, da se te zagotavljajo le upravičencem, ki so bili zavarovani po slovenskih predpisih. 
Vendar pa so za državljane s stalnim prebivališčem v Sloveniji, ki so do njene osamosvojitve pridobili pravico do pokojnine pri nosilcu zavarovanja v kateri od drugih republik nekdanje SFRJ, sprejeta posebna zagotovila, med njimi tudi paket zakonov, s katerimi so bila urejena vprašanja socialne varnosti določenih skupin oseb, ki bi lahko prišle v slabši položaj zaradi osamosvojitve Slovenije. 
Sprejeto je bilo stališče, da se zaradi osamosvojitve ne sme poslabšati položaj upokojencev, ki so takrat stalno prebivali na ozemlju RS, ne glede na to, da so pridobili pravico do pokojnine pri nosilcu zavarovanja v kateri od drugih republik nekdanje SFRJ.

Tvegana igra, torej. 
Kljub temu pa širitvi naklonjeni evropski politiki zadnje čase vse pogosteje poudarjajo, da utegnejo biti zahodnoevropski dobički ob hitri vključitvi kandidatk iz srednje in vzhodne Evrope bistveno večji od tveganja. 
Največ bi zaradi lege v osrčju bodoče združene Evrope pridobila Nemčija, toda koristi si lahko obetajo tudi druge članice. 
Srednjeevropski prostor je namreč hitro razvijajoče se območje. 
Gospodarska rast je bistveno večja kot v EU, tržno gospodarstvo deluje v vseh kandidatkah (izjemi sta kvečjemu Romunija in Bolgarija), zahodnoevropska podjetja pa si lahko obetajo odlične pogoje za investiranje, kar utegne spodbuditi tudi gospodarsko rast v »starem« delu celine. 
Še posebej po širitvi, ko skorajda ne bo ovir na novem polmilijardnem skupnem trgu, ko bo mogoče kovati dobičke tudi na račun cenejše, a dokaj dobro izšolane vzhodnoevropske delovne sile in ko se bo Zahodni Evropi pred nosom odprl eden največjih, zaradi usklajenih pogojev (pristopni standardi) pa tudi najbolj homogenih in varnih trgov na svetu.

Program Sapard, ki je prav gotovo privlačen, pa ima tudi omejitve. 
Evropska unija bo vsak posamezno sprejeti projekt financirala z največ 75 odstotki potrebnega denarja; ostanek mora primakniti državni proračun ali drug češki vir. 
Podjetniki, ki bodo prosili za subvencijo, bodo morali hkrati sami poskrbeti za polovico denarja za naložbo; to pomeni, da bo v njihovem primeru pomoč iz EU znašala največ 37,5 odstotka vrednosti investicije. 
Poleg tega bodo podjetniki finančna sredstva iz Unije in češkega proračuna dobivali za nazaj, torej šele po uresničitvi projekta, tako da morajo denar, potreben za uresničitev, zagotoviti iz lastnih virov ali kako drugače.

Brno - Češka vlada je obvestila evropsko komisijo, da se odreka delu izjem od evropskega prava ( acquis communautaire) . 
Gre za deset zahtev po začasnem odlogu uvajanja norm Evropske unije v državi, ki velja za eno vodilnih kandidatk za pridružitev evropski petnajsterici.

Na Avstrijo meječe države in Poljska, ki so bile določene za »interesna skupnost«, so verjetno v zadregi, ker jim je dano na voljo, da nenavdušeno sodelujejo - ali pa vzamejo v zakup nove ovire. 
Znano je, da v tej zvezi naštete države kandidatke že redno sodelujejo v okviru višegrajske skupine in tudi neformalno, ko gre za usklajevanje stališč do EU. 
Strateško skupnost so - z višegrajsko skupino - ustanovile torej same, pridružitvena pogajanja pa potekajo s celotno EU in z vsemi državami, ki jo sestavljajo. 
V tej luči je avstrijsko pobudo tudi pol leta pozneje še vedno mogoče šteti za vzvod, s katerim poskuša avstrijska vlada povečati strateško težo države v razmerju do drugih članic EU.

Partner brez odpustkov

Idrija bo Telekomov poskusni zajček

Kormorani na muhi

Ribiči spet o prevelikih jatah in škodljivosti kormoranov Lovci in ribiči se vključujejo v akcije za varovanje narave

Marinvest gradi tretji valobran

Predstavniki ministrstva za kmetijstvo, gozdarstvo in prehrano so javnost seznanili s predlogom ravnanja z rjavimi medvedi - Kmetje opozarjajo na nevarnost druge divjadi

Spomenik v soteski Pasice si bo namreč že sredi marca letos ogledal izvedenec centra za svetovno dediščino pri Unescu. 
Šved Bengt O. H. Johansson bo poleg Franje preverjal tudi ustreznost drugih slovenskih pobud za vpis na seznam svetovne dediščine. 
Za vpis na ta seznam se zanima tudi Idrija in sicer s predlogom, da bi pod okrilje Unesca spravili zapuščino živosrebrnega rudnika.

Klub prijateljev partizanskih bolnišnic Franja in Pavla, ki deluje v okviru društva vojnih invalidov severnoprimorske regije, predstavlja le košček v mozaiku združenj in posameznikov, ki Franjo in ostaline Pavle obiskujejo, kot se obiskuje svetišča. 
Klub prijateljev partizanskih bolnišnic je neformalno deloval že lani in šteje že več kot 300 članov.

Hodošanci so bili pripravljeni odločitev o zapori ceste preklicati le v primeru, da Slovenske železnice kot investitor proge izpolnijo vse njihove zahteve. 
Ker pa občinsko vodstvo tudi po zadnjem sestanku s predstavniki Slovenskih železnic, družbe za državne ceste, Darsa, inšpekcijskih služb in projektantskih organizacij ni dobilo zagotovila za izpolnitev zahtev, bodo cesto zaprli še pred otvoritvijo proge. 
Po besedah župana Ludvika Orbana bo občinski svet že sprejeto odločitev o zapori ceste konec meseca skoraj zagotovo le še potrdil.

Poganja med hodoško občino in Slovenskimi železnicami se pretežno vrtijo v začaranem krogu. 
Obe strani druga drugi dokazujeta svoj prav. 
Predstavniki Slovenskih železnic za večino zahtev Hodošancev trdijo, da so neupravičene, ker niso zajete v lokacijsko in gradbeno dokumentacijo, če pa so že, bi morali denar za njihovo financiranje zagotoviti družba za državne ceste ali Dars. 
Škodo na objektih in zemljiščih, povzročeno med gradnjo proge, pa morajo odpraviti ali plačati izvajalci del. 
Po besedah župana Ludvika Orbana naj kar nekaj objektov ne bi bilo zgrajenih po načrtih. 
Tako je na primer nadvoz čez progo ostal brez pločnika, zaradi dvojnih projektov ni dokončana cesta skozi Hodoš. 
Ena od nadomestnih cest ni preplastena z dovolj debelo plastjo asfalta itd. 
» Kakšna od naših zahtev morda ni v celoti vključena v lokacijsko in gradbeno dokumentacijo za progo, ker se je kot pomankljivost pojavila med gradnjo proge. 
V nobenem primeru pa ne bomo popustili pri zahtevah, saj ne želimo zaradi proge živeti slabše kot doslej,« je povedal Ludvik Orban.

Konec energetske samostojnosti?

Zdenka Lindič-Dragaš

Ljubljana - Podjetje Dial, d. o. o., ki je Mestni občini Ljubljana oziroma stanovanjskemu skladu ljubljanskih občin skušalo prodati osem vrstnih hiš v soseski MS 6/3 Zgornja Hrušica, bo moralo mestu vrniti dobrih 123 milijonov tolarjev. 
Vendar s tem zgodba bržkone še ne bo končana, saj Jožka Hegler, direktorica sklada, napoveduje tožbo, ker podjetje Dial vztraja le pri vračilu glavnice, ne pa tudi obresti. 
Do včeraj, ko bi morala biti glavnica že vrnjena mestni občini, je na računu še ni bilo.

Mesto je tako ostalo brez stanovanj, ki so bila predvidena tudi za razdelitev v okviru razpisa za kadrovska stanovanja. 
Do včeraj, ko je potekel dogovorjeni rok za vračilo denarja, pa ga na računu stanovanjskega sklada ljubljanskih občin tudi še ni bilo.

Dejan Vodovnik

Predvidene naložbe v vrhniške ceste bodo letos stale 211 milijonov tolarjev. 
Uredili bodo še zadnji del Tržaške ceste, in sicer od križišča s Cesto 6. maja do Industrije usnja Vrhnika, kar bo stalo 14 milijonov tolarjev, desno polovico proti Logatcu so uredili jeseni, levo pa bodo spomladi. 
Občina bo financirala razsvetljavo, pločnik in kolesarsko stezo. 
Dokončna ureditev Ceste pod Hruševco bo stala 34 milijonov tolarjev, med drugim bodo uredili še del kolesarske steze do osnovne šole Antona Martina Slomška, sicer pa so namenili še 15 milijonov tolarjev za asfaltiranje makadamskih delov ceste Podlipa-Smrečje-Šentjošt in šest milijonov tolarjev za cesto do Pokojišča.

Vrhnika - Jutri bo v vrhniškem Cankarjevem domu ob 16. uri lutkovna predstava Ernica gosenica avtorice Bine Štampe Žmavc v režiji Matije Milčinskega. 
Z. M.

Zdravniška nujna pomoč, ki jo izvaja zdravstveni dom, je že 24 let v istih prostorih Zdravstveni dom in Klinični center se ne moreta sporazumeti - Začetek pogajanj

Vili Einspieler

Barbara Hočevar

Med vsebinsko pomembnimi je bil le predlog odloka o komunalnih prispevkih. 
Čeprav so ga sprva hoteli umakniti z dnevnega reda, so svetniki LDS, SLS SKD Slovenske ljudske stranke, ZLSD in neodvisni svetnik po krajšem posvetu ugotovili, da bi ga vendarle kazalo sprejeti. 
V desetem členu pa je pred tem doživel bistven popravek. 
Z dopolnilom odbora za infrastrukturo so namreč spremenili višino komunalnega prispevka za posamezna območja. 
V prvo območje, kjer za izračun komunalnega prispevka velja faktor 1, so uvrstili Mengeš, v drugo s faktorjem 0,9 Loko, v tretje s faktorjem 0,8 pa naselja Topole, Dobeno in območja z oznakami M 28/1, 2 in 3.

Kultura ni lahka, je pa redka

Nedavne seje grosupeljskega občinskega sveta se je udeležil tudi Zdravko Zrimšek, sicer direktor podjetja Zanos d. o. o., ki naj bi bil prvih šest mesecev tudi vršilec dolžnosti direktorja LPC. 
Svetnike je zlasti zanimalo, kako posluje 37 podobnih centrov po Sloveniji in med drugim tudi, koliko so prispevali k zmanjšanju brezposelnosti. 
Odgovora na nobeno od obeh bistvenih vprašanj pa niso dobili.

Svetnik mag. Peter Verlič (SDS) je opozoril, da je LPC namenjen zlasti zmanjšanju brezposelnosti, a je iz gradiva razvidno, da se šele po petih letih delovanja predvideva »zaposlitev usposobljenega strokovnjaka za področje razvoja kadrov in zaposlovanja«. 
Ker je večina članov sveta zahtevala, da se jim pred sprejetjem sklepa predloži tudi celoten program dela LPC, je dr. Miroslav Kranjc (LDS) opozoril, da so svetniki desnih strank v lanskem občinskem proračunu namenili proračunski postavki »mlada pitana goveda« 2,5 milijona tolarjev - brez predložitve programa. 
Sicer pa se je zavzel, da občina pristopi k soustanovitvi LPC. 
Po razpravi so svetniki podprli Kranjčev predlog. 
Preden bodo izdali soglasje, morajo dobiti tudi vso potrebno dokumentacijo o ustanovitvi. 
Obenem so naložili občinskemu odboru za gospodarstvo, da se sestane s pristojnim odborom ivanške občine.

Vse bolj prepoznaven Most na Soči

Ostaline iz prazgodovine, Kosmač, Pregelj in zibelka ribištva na Soči

V Trst v spodnjicah

Prince of Venice je postal prva slovenska plavajoča pošta. 
Dobil je svojo poštno številko in poštni žig. 
Izdal bo svoje kuverte in dopisnice, ne bo pa izdal serije znamk. 
Ko smo vprašali Marka Tancerja iz portoroškega Kompasa, kako to, je odvrnil, da moraš imeti za serijo znamk tudi serijo ladij. 
Res ne vem, v čem je problem. 
Na serijo znamk slovenskega pomorstva bi poleg Beneškega princa natisnili še Lahota, pa Burjo, Svetkota in Zlatoperko, obe Drogi, Delamaris, policijski in vojaški čoln, raziskovalno ladjo Morske biološke postaje, vse tri vojaške in policijske gumenjake in še pasaro mojega dobrega soseda ... 
Filatelistična serija za prste oblizat!

Boris Šuligoj

V pričakovanju tržnega reda za meso se morajo živinorejci dotlej nekako znajti kar sami. 
Pri ZKZ so se je število govedi od decembra povečalo z 90 na 120 glav, poraba mesa pa se je zmanjšala. 
Ker nihče ne ve, kaj bo v prihodnje, se kmetje želijo še pravočasno rešiti živine. 
Živinorejci so se bili prisiljeni oskrbeti z nadomestno krmo že med lansko poletno sušo, ponudba klavne živine pa je začela občutno presegati možnosti odkupa.

Do sredine leta 2003 bodo MOL in primestne občine dobile skoraj 2500 zabojnikov za ločeno zbiranje odpadkov - Cene bodo zrasle

Srečko Brodar, ki je leta 1928 začel raziskovati Potočko zijalko, je v njej odkril eno najbogatejših jam iz kamene dobe v vsej Evropi in hkrati najstarejšo paleolitsko postajo na naših tleh z ostanki ledenodobnega modernega človeka aurignatienske kulture in izkopal tudi dosti ostankov živalskih kosti. 
Vendar pa je smola hotela, da je bil v bombnem napadu na Celje med drugo vojno uničen prav depo, v katerem je muzej hranil živalske kostne ostanke iz Potočke zijalke, zato so strokovnjaki zadnja tri leta znova raziskali jamo. 
In kaj so odkrili?

Poleg ostankov kosti jamskega medveda so našli tudi ostanke kosti volka, alpskega svizca, gamsa, različnih vrst netopirjev in malih glodalcev (miši, rovk, voluharjev), ob njih pa še dve novi vrsti, ki jih Brodar v času svojih raziskovanj ni odkril. 
To so kosti velike kune, imenovana rosomah, ki danes živi le še v Skandinaviji in Kanadi, in okostja jamskega leva. 
Zanimiva je tudi najdba devetih zob muškatnega goveda, ki danes živi le na Grenlandiji in Aljaski, v ledeni dobi pa je to govedo živelo severno od Alp, gorovja pa nikoli ni prestopilo. 
Zelo verjetno so zobje lovska trofeja, ki so jo takratni lovci zanesli v jamo.

Papirusi in kokoši

Razstava in katalog o skrinjah na Goriškem - Posoda za shranjevanje duhovnega in materialnega bogastva

Nagrada študentom oblikovanja

Otrok v gnilem svetu

Umetnostna galerija Maribor

New York - Allen Iverson bi najraje videl, da bi ta teden trajal neskončno dolgo. 
Prvi zvezdnik košarkarjev Philadelphie si je po naslovu MVP na tekmi All-Star in 49 točkah Milwaukeeju včeraj vzel nov skalp, bržkone najslajšega. 
S 40 točkami je pokopal lanskega prvaka NBA, moštvo LA Lakers, in v neposrednem dvoboju uničil razvpitega Kobeja Bryanta

La Seyne sur Mer - Prvi šprinterski obračun v 2. etapi dirke Po Sredozemlju je prinesel zmago Avstralca Robbieja McEwena in skupinski padec. 
Med kolesarji, ki so pristali na tleh, je bil tudi Andrej Hauptman. 
Kranjčan, ki je v 1. etapi zasedel 40. mesto, jo je na srečo odnesel le z nekaj manjšimi odrgninami.

Hvastija obranil Ferrigatovo majico

Toda razpoloženi Johnson je v nadaljevanju še naprej neizprosno rešetal dolenjski koš in do 13. minute, ko je odšel na zaslužen oddih dosegel že 23 točk. 
Odsotnost prvega strelca Scavolinija so Dolenjci znali izkoristiti in po trojki Gruma in Drobnjaka prvič izenačili na 41:41. 
A novomeški nalet ni imel daljše sape, saj so domači še naprej izgubljali zračne bitke (v prvih 20 minutah kar devet skokov manj kot Italijani -15:24) in gostje so si do polčasa ponovno priigrali vidnejšo prednost sedmih točk (48:41).

Šigakogen - Vsaj nekaj zadoščenja za poraze v St. Antonu je dobil Hermann Maier z zmago na zadnjem veleslalomu sezone pred finalom svetovnega pokala, kar je 37. zmaga njegove kariere, 14. veleslalomska. 
S tem uspehom se je približal vodilnemu v veleslalomski razvrstitvi, svetovnemu prvaku Michaelu von Grünigenu na vsega 40 točk zaostanka, kar obeta nadvse razburljivo finalno tekmo v Areju. 
Mitja Kunc je kljub utrujenosti z 11. mestom potrdil dobro formo

Lahti - Včeraj je minilo 2909 dni, odkar so se švedski smučarski tekači veselili zlate kolajne na svetovnem prvenstvu. 
Zadnjo februarsko nedeljo leta 1993 je namreč Torgny Mogren na SP v Falunu zmagal v teku na 50 km. 
Toda post se je včeraj končal. 
Švedi imajo novega junaka. 
To je Per Elofsson, vodilni v skupni razvrstitvi svetovnega pokala. 
Za še večje veselje Skandinavcev je z 2. mestom poskrbel Mathias Fredriksson. 
Takšen uspeh sta jim pred 10 leti na SP v Italiji prinesla Mogren in Gunde Svan

Nič manj privlačen obračun se ne obeta v ženski konkurenci. 
Butirska ima po mnenju večine daleč najboljši program med vsemi drsalnimi virtuozinjami, a so jo živci doslej na tekmah vse prevečkrat izdali, da bi bila pred nastop lahko brezskrbna. 
Za ovratnik ji ne bo dihala le največja tekmica Slucka, ki je v zadnjih letih zelo izpilila umetniški vtis. 
Na svoj trenutek čaka tudi trikratna svetovna prvakinja, Američanka Michelle Kwan.

»Že za svetovno prvenstvo je bila dobro pripravljena, zdaj pa smuča še bolje. 
Menim, da je končno povsem pripravljena za napad na zmagovalni oder. 
Edina bojazen, da ne bi dosegla tega, kar je zmožna, pa sta dva padca - v Ofterschwangu in St. Antonu. 
Po izpadih se ponavadi zgodi, da so smučarke podzavestno bolj previdne,« meni Grašič.

Če televiziji ne bosta v kratkem dosegli sporazuma, potem bo dvoboj gigantov navzlic vsem zagotovilom še nekaj časa visel v zraku.

Miha Šimnovec

Fišerjeva meni, da imajo letos še dovolj notranjih rezerv za nadaljnji razvoj, v prihodnjem letu pa bi morali uresničiti eno od oblik združevanja ali dokapitalizacije za zvišanje kapitalskega količnika. 
PBS ima sedaj 2-odstotni tržni delež in je na trinajstem mestu med slovenskimi bankami, bilančna vsota pa dosega nekaj manj kot 60 milijard tolarjev.

Božo Mašanović

Poleg plodnih zemljišč ob Zeti, Morači, Limu in Tari in širokega pasu rodovitne zemlje v zaledju Ulcinja omogoča povečanje kmetijsko-živinorejske proizvodnje v celinskem delu tudi dober vodnogospodarski potencial. 
Rodovitna zemlja in obilica vode sta ustvarila dobre naravne pogoje tudi za pridelavo pšenice in večjih količin krompirja, zlasti sadja. 
Toda nekateri od teh hribovitih predelov so težko dostopni za obdelavo s sodobno mehanizacijo, zato prevladuje mnenje, da je največja možnost za poceni, a kakovostno in obilno proizvodnjo (najmanj dve letini na leto) obalni del Skadarskega jezera, ki ga poleg veliko sonca odlikuje sestava tal iz slojev humusa in peska. 
Zdaj se z Albanijo dogovarjajo o očiščenju struge Bojane, s čimer bi znižali gladino tega največjega balkanskega jezera, Črna gora in Albanija pa bi dobili nekaj tisoč novih hektarjev najbrž najrodovitnejše zemlje v Evropi. 
Ta načrt naj bi vključili v program Pakta stabilnosti za jugovzhodni Balkan.

Kako in kaj lastniniti v Srbiji

Na začetku jugoslovanske različice gospodarske tranzicije so v Srbiji našteli 7.500 družbenih in državnih podjetij. 
Do prejšnjega ponedeljka se je olastninilo 878 kolektivov, približno polovica v zadnjih treh mesecih, torej po političnem preobratu 24. septembra lani. 
Tako so se izpolnile napovedi finančnega izvedenca dr. Stojana Dabića, da veliko zaposlenih ne bo uspelo izkoristiti zakonske pravice do najetja brezplačnih delnic v vrednosti po 400 nemških mark za vsako leto delovne dobe. 
Prof. dr. Jovan Ranković in nekateri drugi ekonomisti so prepričani, da so najboljša srbska podjetja že olastninjena in da na ta proces čakajo le še prezadolženi kolektivi, katerih dolgovi presegajo vrednost premoženja.

Podatek, da se je svetovna prodaja glasbenih izdelkov v zadnjem letu povečala za 12 odstotkov, je zgovoren dokaz, da se ne da dokazati povsem natančne vzročno-posledične povezave med številom aktivnih piratov in izgubo, ki jo nepooblaščena računalniška dejavnost prinaša glasbeni industriji. 
Jasno, kako bi jo lahko, če pa glasbena industrija izgube sploh nima.

Toda, kot je dejal Drapal, že doseganje enotnosti med slovenskimi akterji pri obrambi Acronija - od vlade do različnih uradov in slovenske misije pri EU - ni bilo preprosto, bilo pa je izjemno pomembno. 
In je med drugim potrdilo, da v Bruslju ne kaže lobirati samostojno. 
Za naše bruseljske lobiste pa je in seveda bo zelo pomembno poznavanje delovanja evropskega parlamenta, obvladovanje različnih postopkov v pravnem redu EU, pridobivanje sodelavcev, ki znajo oblikovati pisna gradiva za evropske institucije, vključevanje specializiranih tujih lobistov ...

16. februar

Znanje, razumevanje in logičnost razmišljanja, sposobnost prepričevanja nasprotnika, smiselnost zavračanja in zanikovanja njegovih trditev, zglednost nastopa in fizična urejenost ter ne nazadnje taktnost obračanja k sodnikom ... 
Vse to in še mnogo več bolj ali manj obvlada pet mladih slovenskih govorcev, ki so se pred kratkim vrnili s 13. svetovnega srednješolskega debatnega prvenstva, ki je od 29. januarja do 7. februarja potekalo v južnoafriškem Johannesburgu. 
V konkurenci 32 ekip z vseh koncev sveta so dosegli najboljši rezultat v štiriletnem obdobju slovenskega debaterstva - štiri zmage in 18. mesto.

Znanstveniki si niso povsem na jasnem, zakaj, kdaj in od kod izvirajo andamanska plemena. 
Sklepajo, da so prišla iz različnih področij jugovzhodne Azije ob zadnji ledeni dobi pred približno 50.000 leti, ko je bilo morje tako nizko, da so bili zdajšnji otoki še povezani s kopnim. 
Po tej teoriji naj bi se na otočje preselilo 20 različnih plemen, ki jih po rasnih značilnostih delijo na mongoloidno in negridno skupino, njihovi jeziki pa ne kažejo nobene zanesljive stične točke s tistimi s celine, ki bi potrjevala natančnejši geografski izvor. 
Danes naseljuje z gostim pragozdom poraščene otoke še šest plemen. 
Onge, Andamanci, Sentineli in Jarawe so negridnega izvora, torej temnopolti azijski pigmejci, medtem ko obrazi Shompenov in Nikobarov kažejo bolj azijske ali mongoloidne poteze. 
Takoj se pojavita dve vprašanji: zakaj so domorodci različnih ras, če so naselili otočje v približno istem času, in zakaj je izginilo 14 plemen? 
Na prvo vprašanje še ne poznamo zanesljivega odgovora, na drugo pa. 
Ker jih je ugonobil drug človek, seveda.

Indija je prevzela otoke od Angležev ob svoji neodvisnosti leta 1947 in odtlej se preživelim plemenom življenjski prostor krči. 
Zaradi naraščajočega prebivalstva na podcelini so ljudem razdelili dele pragozdov, ki so jih posekali in iz njih naredili riževa polja. 
Jarawe so nekdaj živeli daleč v pragozdu, vendar je njihovo področje prerezala asfaltna cesta proti severu. 
Zrinjeni so bili k obali, kjer nikoli niso živeli. 
Preživljali so se z divjimi prašiči in nabranimi plodovi. 
Iz pragozda občasno še vedno poletijo puščice proti avtobusom, ki vozijo po njihovem ozemlju, zato ima vsako javno vozilo oboroženo spremstvo. 
Ko jim proti koncu sušne dobe začne primanjkovati vode, napadejo vasi indijskih kmetov. 
Mnogo grozljivih zgodb kroži o njih, toda ozadje takih dejanj tiči zgolj v boju za preživetje. 
Bolje se godi Sentinelom, ki živijo na istoimenskem otoku. 
Očitno so imeli s prišleki slabe izkušnje, ker jih še vedno sprejemajo s točo puščic, še preden se izkrcajo na obalo. 
Ongam je indijska vlada na Malem Andamanu uredila rezervat, Shompeni živijo odmaknjeni na Velikem Nikobaru. 
Novim razmeram se je bila pripravljena prilagoditi samo skupnost Nikobarjev, ki je pokristjanjena in živi izolirano od preostalega sveta, saj gosti indijsko vojaško pomorsko bazo.

Vrtimo globus

V avkcijski hiši Christie's v Londonu so pripravili dražbo največje zasebne zbirke preprog. 
Lastnik, trgovec Davide Halevim, je kupcem ponudil približno 130 dragocenih izdelkov. 
Zanje naj bi iztržil štiri milijone funtov.

Nova pljučaza bolnike

Takšnemu zdravljenju so nekateri strokovnjaki nasprotovali, drugi so se zaradi njegove učinkovitosti navduševali. 
Marca leta 2000 je preteklo leto in tri mesece, odkar so ga predstavili. 
Do takrat se je zanj odločilo že veliko ljudi, izvajajo pa ga v 24 nemških medicinskih središčih. 
Reuters

V razrušeni spalnici hiše, ki jo je razdejala eksplozija, so našli štiri plinske jeklenke

Zvedeli smo še, da je osumljenec tovarniški delavec, da je vseskozi redno hodil v službo, da je imel celo stalno dekle in da je bil leta 1995 že policijsko obravnavan zarati spolnega napada na osebo, mlajšo od 15 let. 
Kakšnega posebnega vzorca pri svojem nečednem početju ni imel. 
Tudi kraja in časa ni posebej izbiral, le mrak oziroma tema je morala biti. 
Sicer pa je, sodeč po prijavah, večkrat napadel v razmeroma kratkih tedenskih presledkih, potem pa je tudi po dva, tri mesece dal mir.

Nenadni pojav stekline pri dveh psih na različnih koncih Gorenjske pa pristojnih ni presenetil. 
Po nekaj letih zatišja je bilo samo vprašanje časa, kdaj se bo bolezen posamično spet pojavila. 
»Veterinarska preventiva pri domačih živalih, ki se pogosto gibljejo na pašnikih, je bila vsa leta temeljita in učinkovita in jo načrtujemo pri vseh pašnih živalih pred odgonom na pašo tudi letos. 
Prav tako bomo redno izvajali obvezno cepljenje psov proti steklini. 
Pse je treba cepiti vsako leto, prvič pa takoj po dopolnjenem četrtem mesecu starosti,« je povedal Sajovic. 
Nedavno odkrita stekla psa namreč nista bila cepljena.

Ostal brez dveh prstov

Celje - Drago Vornšek, načelnik urada direktorja celjske policijske uprave, je ponosen, da policistom v celjski regiji lani niti enkrat samkrat ni bilo treba streljati na zlikovce, pa tudi z gumijevkami so v najslabšem primeru morali razgrajačem in zlikovcem le zagroziti

TaoTech @ SubSub: DJ Paulette

Mednarodna obzorja je vedno znova užitek pogledati. 
Zato, da ne pozabimo, kako varljiv je občutek, ki nam ga vsak dan vsiljuje predvsem televizija, namreč da je svet onstran meja Slovenije sestavljen zgolj iz potresov, letalskih nesreč, poplav, požarov in nekaj pustih birokratov iz Bruslja. 
Jugoslavija se je z velikimi dogodki v oktobru ob padcu Miloševića sicer znašla na vseh naslovnih straneh in v udarnih prvih minutah televizijskih poročil po vsem svetu, toda ob dnevnem poročanju, sestavljenem iz fragmentiranih drobcev informacij, si lahko ustvariš le površno sliko o tem, kakšno je danes življenje v Jugoslaviji: po padcu Miloševića in na začetku sprememb.

Vanja Vardjan, dopisnik RTV Slovenije iz Beograda, je na to vprašanje več kot izvrstno odgovoril. 
Navajeni smo že salonskih pogovorov s predstavniki te ali one politične smeri, ki v svojih pisarnah sprejemajo novinarje in jim govorijo o tem, kakšno da je življenje tam zunaj. 
Vardjan se seveda pisarnam ni mogel izogniti, toda ni se zadržal zgolj pri tem.

Od našega dopisnika

Malim se v Avstriji slabo piše

Podmornico sta v trenutku nesreče upravljala civilista

