Mojca Drčar - Murko

Med množico prireditev, ki se te dni ob kulturnem prazniku vrste po Sloveniji ter med Slovenci v zamejstvu in po svetu, velja opozoriti na tradicionalni recital Prešernove poezije pred Prešernovim spomenikom v Ljubljani, ki ga med 12. in 15. uro pripravlja Združenje dramskih umetnikov Slovenije, in na prireditev Odprto za poezijo v ljubljanski knjigarni Mladinske knjige Konzorcij, kjer se bo od 11. do 18. ure predstavilo enaintrideset sodobnih slovenskih pesnikov, med njimi Prešernovi nagrajenci Tomaž Šalamun, Niko Grafenauer, Veno Taufer in Svetlana Makarovič, a tudi znani pevci uglasbene poezije, denimo Jerica Mrzel, Zoran Predin, Jani Kovačič, Vlado Kreslin idr.

Predsedniška kandidata imata podobne programe in podobno število privržencev

Zagreb - Približno 4,2 milijona hrvaških volilnih upravičencev bo danes še tretjič v nekaj več kot mesecu dni spet odšlo na volišča. 
Potem ko so 3. januarja izvolili novi parlament in 24. januarja v prvem krogu izbirali med devetimi predsedniškimi kandidati, bodo danes dokončno izvolili novega predsednika države - drugega po vrsti, odkar je Hrvaška samostojna.

