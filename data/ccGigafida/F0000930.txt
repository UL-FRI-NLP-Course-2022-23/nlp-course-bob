poslji izbrano stran prijatelju

Komentar:

Vita Cajnko Javornik

Keber udarjen, Bručan zasut

Kaj vse je in bo še Franc Košir

Ne vemo, kaj si bo upal storiti minister Bručan. 
Si bo upal presekati prepletanje dela v javnem zdravstvu z delom v zasebnih ambulantah? 
Bo po drugi strani omogočil razmah prave zasebne prakse? 
Si bo upal zares (v koalicijski pogodbi je to zapisano) meriti količino in kakovost dela zdravnikov in jih temu primerno različno nagrajevati? 
Če bo, bodo namreč zdravniki skočili v zrak, kajti to ne bi pomenilo zgolj tega, da bi nekateri lahko zaslužili več, pomenilo bi tudi, da bi lahko nekateri (slabši) zaslužili manj. 
Bo znal spodbuditi menedžment zdravstvenih ustanov, da bo poiskal notranje rezerve? 
Bo znal uravnotežiti zahteve po večjih plačah zdravnikov in drugega zdravstvenega osebja z nujnostjo znižanja stroškov v zdravstvu? 
In naprej, ali si bo minister Bručan upal narediti selekcijo nekaterih brezplačnih zdravstvenih pravic?

