Če je pri obeh vodilnih moštvih delovna vnema v teh vročih poletnih dneh na vrhuncu, pa so pri Bledu, našemu tretjemu predstavniku v alpski ligi, dolgo skrivali adute. 
Okostje ekipe, ki je v minuli sezoni slovenskega DP vse do končnice vodilo in tik pred koncem zapravilo drugo mesto, tudi v bližnji sezoni ostaja enako. 
Simšič, S. Kumar, Gorenc, M. Smolej, Mahkovic, Karahodžič, Šperger, Pethö in drugi bodo bržčas tudi v prihodnje mešali štrene favoritom. 
Tudi novi trener Štefan Seme si v ekipi želi še kakšnega tujca, ki ga bodo po vzoru zadnjih let, najbrž pripeljali s Slovaške. 
Njihova uvrstitev pa je v veliki meri odvisna tudi od odločitve branilca Valerija Šahraja, ki naj bi drsalke obesil na klin in treniral blejske naraščajnike. 
Na potezi, da ga prepriča o nasprotnem, je zdaj tudi HZS, ki bi izgubila prvega branilca reprezentance.

Slavija Jata, ki letos, žal, še ne bo dobila dolgo obljubljene in težko pričakovane strehe nad glavo in bo zato edina igrala na prostem, pod mili nebom, bo začela priprave 18. t. m. 
Cilj moštva iz Zaloga je ubraniti najmanj lansko četrto mesto.

Pomanjkanje denarja tare Celjane, zato razmišljajo, da bi se odrekli članom. 
Po skupščini HZS je odstopil predsednik kluba Robert Samec, Inpos pa je preklical pokroviteljstvo. 
Celjani so dobili led v sredo, imajo pa tudi novega trenerja, Slovaka Zdeneka Jelena, ki bo treniral vse ekipe. 
G. P.

Avstralec prvi na Otoku

Komentar tedna

Posebej jo je veselilo to, da so ji v Wössovem moštvu očitno povsem zaupali. 
Položili so ji na srce, da naj dirkalnika, ki je bil že pripravljen za Barića za dirko naslednji dan, ne razbije, niso pa ji postavljali nobenih omejitev glede hitrosti in obratov. 
Potem ko so ji razložili, kaj pomenijo posamezne lučke na armaturni plošči in opozorili, da mora v prvo prestavo pretakniti nazaj in ne naprej, kot je vajena, so jo že poslali na progo. 
Zataknilo se je le na začetku, ko ji je pri speljevanju ugasnil motor, ker je imel motor premalo obratov, proti koncu pa se je že tako udomačila, da ji je bilo celo žal dogovora, da ob tem prvem srečanju s formulo 3 ne bodo merili časov.

Komisija za alpinizem je objavila razpis za novega načelnika komisije in za novega urednika Alpinističnih razgledov. 
Rok za prijavo je 18. september, saj se jeseni izteče podaljšani mandat sedanjega vršilca dolžnosti, načelnika Matjaža Wiegeleta. 
M. P.

Roman Benet, ki ga naši alpinisti, posebno tisti, ki plezajo nad Mangartskimi jezeri, dobro poznajo, sicer pa je tudi »naše gore list«, čeprav živi onstran meje pod Poncami, se je pravkar vrnil iz Pakistana. 
Z ženo Nives sta se 22. julija povzpela po Kinschoferjevi smeri na Nanga Parbat (8126 m). 
Bila sta člana petčlanske »Spedizione Alpinistica Tarvisio '98«, v kateri je bil tudi Kurt Diemberger. 
Prvotnemu načrtu prvenstvenega vzpona v skupini Gašerbrumov iz Kitajske so se morali zaradi finančnih težav odpovedati. 
S. F.

Kočevje - Na rudniškem jezeru so Atletski klub, Športna zveza in potapljaško društvo Ponirek Kočevje pripravlili plavalno tekmovanje za lovoriko »kaveljc-korenina« na dva tisoč metrov, na pol krajši progi pa so se pomerili za pokal občine Kočevje. 
Med 50 udeleženci sta imela največ uspeha Dolenjca Milan Žmavec in Janez Novinec. 
Izidi, 2000 m: 1. Žmavec (N. m) 35,10, 2. Petelin (Rib) 35,26, 3. Bradač (Dol. 
Top) 37,40; 1000 m: 1. Novinc (Dol. 
Top) 16,50, 2. Pocek 16,52, 3. Grma (oba Koč) 22,15. 
M.
G.

Gorenja Sava - Na 27. tednu skokov je konec tedna nastopilo 31 tekmovalcev iz Slovenije in Nemčije. 
Po pričakovanju so bili najboljši naši skakalci.

Trebnje - Na mednarodnem rokometnem turnirju, ki sta se ga poleg domačih Trebanjcev udeležila Arag Rubiera (Ita) in Karlovac (Hrv), so prepričljivo zmagali izbranci trenerja Miša Toplaka. 
Prvoligaš iz Trebenj je najprej z 28:22 premagal Italijane, nato pa z 32:21 še Karlovac. 
V tekmi za 3. mesto je Arag Rubiera premagal Karlovac s 27:21.

Vrstni red: Sakajev, Svidler 6,5, Rublevski, Morozevič, Drejev, Ščekačev, Šipov in Pigusov po 6, Ivanov, Kobalija, Dolmatov, Karlov, Smagin, Epišin in Zvjagincev po 5,5 itd.

V portugalski pekel

Sevilla - Edino slovensko poklicno moštvo naslednja dva tedna čaka bržkone najtežja preizkušnja doslej. 
Na tako dolgi dirki, kot je portugalska Volta, še niso nastopili, za nameček pa jim bosta preglavice povzročali zares vrhunska konkurenca in neznosna vročina.

»Zagodlo nam bi jo lahko le vreme, ker nismo vajeni takšne vročine - včeraj so v Sevilli, kjer se bo danes začela in končala 1. etapa, namerili kar 43 stopinj Celzija. 
Pravzaprav ne vemo, kaj nas čaka. 
Tisti, ki so že bili tu, so nam priporočili, naj za vsako etapo ekipi pripravimo vsaj 100 litrov pijače. 
Vrhunec forme smo imeli maja, večina naših kolesarjev pa po počitnicah še ni imela prave dirke, tako da je težko napovedati, kako se bodo odrezali. 
V skupni razvrstitvi bi radi imeli tekmovalca med prvo petnajsterico, sposobni pa smo tudi zmagati v etapi. 
V ciljnih šprintih je naš adut Boštjan Mervar,« je Glivar pojasnil »bojni« načrt.

