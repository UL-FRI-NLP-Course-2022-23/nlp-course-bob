Sodobna družba je silno protislovna. 
Na eni strani ponuja mnoge izzive in možnostih, na drugi pa grozi s številnimi tveganji in nevarnostmi. 
Možnosti so ravno v tem, da ni več vnaprej predpisanih življenjskih in identitetnih scenarijev in da si vsak lahko piše scenarij sam. 
Po drugi strani je ravno to lahko tvegano in nevarno početje. 
Lasten življenjski scenarij ni samo pravica in možnost, ampak je tudi prisila. 
Enostavno moramo sodelovati v tem. 
Manj je tudi priložnosti za second chance. 
Če zamudiš, je to pogosto usodno. 
Zato pogosto iščemo nove pripadnosti, nove skupnosti, ki bi nam dajale zaslombe in orientacije. 
Postanemo pripadniki plemena, ki oblači kavbojke Levi's in usnjene jakne, plemena, ki kupuje superge Nike. 
To je pomembna možnost za tiste, ki ne najdejo zadostne opore v sebi in iščejo zunanjo. 
V tem iskanju nismo sami, enako počne množica ljudi, kar vodi do novih oblik sodelovanja med ljudmi onkraj tradicionalnih oblik pripadnosti in skupinske solidarnosti.

To je borba za lastnino nad svojim telesom, nad bivanjem. 
Ko sem obsojena samo na telo, vem, da to nisem več jaz, se ne morem več identificirati. 
Pravica do evtanazije pomeni sprejemanje dejstva, da odločam o svoji identiteti tudi ob svojem koncu in s podaljševanjem življenja postaja to vprašanje vedno bolj aktualno. 
Na profani ravni gre pri evtanaziji za izmikanje bolečini, na simbolni pa za to, da smo gospodarji svoje usode v trenutku, ko izgubimo ključne določilnice lastne identitete, samopodobo. 
Ampak, govorim osebno. 
Vprašanj in razprav je veliko, v debato o identiteti se to vplete ob vprašanju, zakaj se v sodobnem svetu izraža ta potreba in se jo tudi artikulira. 
Gre za globoko družbeno etično vprašanje, ki terja visoko stopnjo zrelosti celotne družbe, ker lahko pripelje do neznosnih zlorab.

V shizofrenost, ne samo nevrotičnost, vendar pa se lahko vse skupaj tudi sestavi, če ta shizofrenost postane sistematična in je obvladana s koherentno življenjsko zgodbo. 
Temu bi sicer močno oporekali tisti, ki so še vedno zapriseženi pristaši tradicionalnih skupnosti. 
Osebno mislim, da ljudje transnacionalne identitete uspešno vpletejo v lokalne. 
Človek ima lahko lokalne rutine in posebnosti, pa kljub temu brez problema sede v McDonalds. 
V načinih življenja se zaradi tega ne kažejo posebne patologije v smislu izgube identitete.

Zakaj je pomembno pripadati?

Kako pa sta povezana koncepta vedno novih tehnologij in identitete?

Ena od obeh naslednic rajnkih strank, SLS+SKD je zaradi grehov »umne politike« iz ozadja še delujočih ljudskih liderjev doživela neizbežen poraz na volitvah.
Takoj po znanih rezultatih si je stranka postavila vitalno vprašanje kako naprej? 
Ali ne bi bilo treba zaradi poraza, tako kot je navada po svetu, razen pri nas, kjer naj bi normo pred leti postavil Lojze Peterle, zamenjati vodstva? 
In o čem bi se bilo treba odločiti prej, o vrhu stranke ali strankinem pozicioniranju? 
Ključna vprašanja so takoj oživila vsaj tri linije, ki so od aprilske združitve tiho čakale zle usode. 
Linija bratov Podobnik se je opredelila, da naj stranka rane svojega poraza zaceli v opoziciji. 
Argument je bil, da je to pač demokratična drža strank, ki volitve izgubijo. 
Da bi lahko bil v ozadju boj za vplivno pozicijo vodje poslanskega kluba, naj bi bilo grešno misliti. 
Podobnikovi liniji pa ni uspelo SLS+SKD pozicionirati v opozicijo. 
Druga struja, okrepljena z nekdanjimi strujami SKD - od alternative do celo Peterletove linije, tako imenovana linija Petra Vriska in Francija Buta, si je želela takojšnjega sestopa vodstva, hitrega izrednega kongresa in nato vstopa v vlado. 
Manjšina, zbrana okoli poraženega Franca Zagožna, pa verjetno še zdaj prav ne ve, kaj bi bilo treba storiti. 
Z današnje perspektive se zdi, da je SLS+SKD v osnovi vodila božja pragmatičnost boja za preživetje. 
Vse struje, ki kazijo podobo enotnosti, pa se pripravljajo na marčni kongres in spremembo na vrhu.

V drobnih začetnih spopadih, polnih osebnih not, ki ga v domovanju LDS, kot pravijo, ne občutijo, se že zdaj zdi, da bo na koncu prišel nekdo peti. 
Preroki kažejo na koalicijska pogajanja, ki naj bi bila dogovarjanja LDS s frakcijam. 
Z odmaknjenim opazovalcem predsednikom države, ki za leto 2002 napoveduje upokojitev. 
Ali res?

Postopanje reformacijske komisije pod poveljstvom »kranjskega inkvizitorja« Tomaža Hrena je popisano tudi v Grudnovi Zgodovini slovenskega naroda. 
Začelo se je v Ljubljani, 22. decembra 1600, 8. februarja 1601 so šli komisarji reformirat Kamnik. 
Sledila so druga gorenjska mesta in trgi: Kranj, Tržič, Škofja Loka, Radovljica, Kropa. 
Tu so luteransko knjigo z njenim imetnikom vred priklenili na pranger; bralca je kazen »spametovala«, knjiga je zgorela. 
V nadaljevanju so prišle na vrsto Kranjska Gora, Bela Peč, Jesenice in poleti nekateri od teh krajev še enkrat, da bi se videlo, ali je bilo zimsko čiščenje dovolj temeljito. 
Dolenjska je prišla na vrsto šele marca 1602: Višnja Gora, Novo mesto, Kostanjevica, Črnomelj, Metlika; tu so za finale razstrelili protestantsko cerkev. 
Scenarij je bil povsod enak, delo uspešno opravljeno, reformacija odpravljena. 
Kako hrenasta je bila kranjska različica protireformacije, pove dejstvo, da so se komisarji v Ljubljani znesli tudi nad protestantskim pokopališčem, česar niti v Nemčiji niso počeli. 
Protestantsko pokopališče v Ljubljani so razdejali 11. januarja 1601, trupla luteranskih pridigarjev, ki so bila pokopana v različnih cerkvah, pa so potegnili iz grobov in jih zmetali v Ljubljanico... 
Grob Martina Lutra v Wittenbergu so katoliški vojščaki med nadvse gorečo tridesetletno vojno pustili na miru.

Ko psihoanalitik Thomas Nölle zdravi neonaciste, se osredotoča na njihove pretekle izkušnje, vse, kar so doživeli v svojih družinah. 
»Desničarsko skrajništvo je politična ideologija s svojo posebno kulturo, ki se izraža s sovražnostjo do tujcev in strahom pred njimi, toda prave korenine so v osebnem razvoju. 
Pri otrokovih treh letih je že mogoče opaziti, ali je dovolj živahen in agresiven, da se bo njegova agresivnost kasneje morda obrnila v desničarsko skrajništvo. 
Za takšen razvoj pa se mora še marsikaj zgoditi. 
Morda so starši pretirano kaznovali prirojeno otrokovo radovednost? 
Nasilje v družini je bistveno za razvoj ekstremizma, za razvoj desničarskega ekstremizma še posebno, če je družina tudi politično tako usmerjena. 
Med štirimi stenami so ponosni na svoj smisel za red, čistočo in natančnost, navzven pa se kažejo hudobni in brutalni.« 
Še huje je, če oče pije ali je brezposeln. 
V takšnih družinah se od otrok ponavadi zahteva, da navzven kažejo videz trdne, tesno povezane skupnosti, zato je za desničarsko skrajništvo na nemškem vzhodu tako pogosto obtoženo pomanjkanje delovnih mest in gospodarska kriza. 
Pravi razlogi pa so globlji. 
»Irska je bila do nedavnega gospodarsko brezupna država, v kateri alkohol teče v potokih. 
Neonacizma pa skorajda ne poznajo,« opozarja Nölle.

Očetovo nezavedno maščevanje je na sina padlo v obliki krutega pretepanja. 
Veliko Hitlerjevih biografov odmahne z roko, ko diktator v Mein Kampf sam poroča o udarcih: konec devetnajstega stoletja in v začetku dvajsetega je veljalo, da starši ljubezen do otrok dokazujejo s palico in klofutami. 
Najuglednejši pisec knjig o vzgoji otrok iz tistega časa dr. Schreber, čigar knjige so ponatisnili štiridesetkrat, je staršem priporočal, naj z udarci začnejo že pri petmesečnih dojenčkih, če hočejo dovolj zgodaj izkoreniniti plevel neposlušnosti. 
Toda tako kot je dr. Schreber iz svojega vzgojil psihotika, je očitno tudi Alois Hitler z družbenim dovoljenjem za izživljanje svojih travm presegel vse meje. 
Alice Miller je iz pripovedovanja diktatorjeve sestre Paule zaključila, da je oče sina mesarsko tepel že pred četrtim letom, pri enajstih pa ga je zaradi poskusa pobega skorajda ubil. 
Alois Hitler Adolfa ponavadi sploh ni klical po imenu, ampak mu je zažvižgal kot psu, če je kaj hotel od njega - tako kot so pozneje Judom žvižgali kapoji v koncentracijskih taboriščih! 
Ostareli oče je tudi vse bolj pil, Klara Hitler, ki mu je bila po pasje podložna, pa si za sina ni upala migniti s prstom. 
Adolf se je najprej upiral tako, da je nekoč nadarjeni, sposobni učenec kmalu popolnoma odpovedal v šoli. 
Vsaj učiteljem, drugim avtoritativnim figuram v otroštvu, je lahko odpovedal poslušnost, čeprav je zato obveljal za lenega falota, iz katerega nikoli ne bo nič. 
Kdo ve, kako bi potekala zgodovina dvajsetega stoletja, če bi se Hitler lahko izkazal v šoli in poklicu, namesto da je moral v simboličnem prizadevanju za očetovsko ljubezen uničiti pol tedaj znanega sveta?

Kako je mogoče, da je duševno tako prizadeti posameznik za seboj potegnil toliko ljudi? 
Ali se lahko preteklost ponovi z vzponom enega sosednih karizmatičnih neonacistov? 
V enaki obliki verjetno ne, domneva Millerjeva. 
Adolf Hitler je živel v času, ko je bila »črna pedagogika«, kot zatiranje otrokovih naravnih teženj in razvoja imenuje Alice Miller, zaželena in priporočena oblika vzgoje in Hitler je v nemškem kulturnem okolju našel neštete ljudi, ki jim je prizadela otroštvo. 
Voditelja ubijalskega stroja v koncentracijskem taborišču Auschwitz Rudolfa Hössa je oče namenil milijonarstvu in ga je vse otroštvo vodil od ene evropske cerkve do druge, tudi Heinrich Himmler je bil »popolni« izdelek svojega preambicioznega očeta. 
In milijoni običajnih Nemcev iz tridesetih let so čutili velikansko olajšanje, ko so lahko pod nacistično taktirko brez posledic zasovražili Jude.

Odnos do tujcev - drugih, drugačnih od nas - bo, kot kaže, v času komunikacijske revolucije in globalizacije odločal o prihodnosti narodov. 
Brandenburška pooblaščenka za vprašanja tujcev, če se vrnemo k razredu srednješolcev z začetka naše zgodbe, je poskušala mladim približati priseljence s filmom, v katerem nemško-turške družine pripovedujejo o svojih pričakovanjih, izkušnjah in strahovih. 
Mladeniči in mladenke so ostali ravnodušni. 
Tudi novinarki, ki je sedela zraven in se je v nepopolni nemščini sama ponudila v razpravo, niso privoščili niti besede - dokler nisem iz torbe privlekla prenosnega telefona, po naključju zadnji krik komunikacijske tehnologije. 
Silvio, Frank in drugi so se v hipu zbrali pri meni in med vročo razpravo o novih tehnologijah, računalnikih in podobnim smo po šestih urah končno prebili led. 
Premišljevala sem: kako bi bilo, če bi Evelyn Höhme naslednjič s seboj pripeljala katerega od indijskih računalniških strokovnjakov, ki jih zdaj tako obupano vabijo k sebi nemška podjetja. 
Tudi v najbolj razvitih državah sveta tujci danes niso samo ubogi temnopolti priseljenci, ki odvzemajo delovna mesta. 
Mnogi vedo toliko, da sploh ni dovolj Nemcev, ki bi lahko delali enako, in kdo ve, mogoče bi tudi najbolj zadrti mladi takšne tujce lahko občudovali. 
Nekoč, ko so bili časi drugačni, je bilo sovraštvo do tujcev morda res nekaj običajnega. 
Danes pa je neizogibni privesek poražencev, ljudi, ki se zaradi svojih pomanjkljivosti in pomanjkanja samozavesti krčevito bojijo odpiranja in novih možnosti. 
Vsaj mladi to lahko razumejo.

Zgodilo se ni ne prvo ne drugo, a tudi tretja pot ni prinašala optimizma. 
Deželo je okupirala Indonezija, ki jo je nekoč v boju zoper nizozemsko kolonialno oblast združil prav islam in se je zato odtlej s ponosom imenuje za največjo muslimansko državo na svetu. 
Pod Džakarto je poleg obstoječih dveh groženj deželi grozila še počasna islamizacija in cerkev je morala nekaj ukreniti. 
Odločila se je za pogumno dejanje. 
Odločno se je postavila na stran domačinov, ki so zahtevali indonezijski umik. 
To je bila poteza ob pravem času na pravem mestu. 
Dotlej plemensko in versko razklano prebivalstvo Vzhodnega Timorja se je bilo v boju zoper premočne okupacijske sile prisiljeno združiti in majhna lokalna verstva so se pri tem iz dotedanje opore nenadoma prelevila veliko oviro. 
Cerkev, z njeno močjo in univerzalnostjo, se je ljudstvu nenadoma ponudila kot edina sila, ki je bila sposobna združitve. 
S tem se je cerkev iz osovražene zaveznice kolonialne oblasti prelevila v mater in pokroviteljico rojevajočega se naroda in, kot islamska cerkev nekoč v Indoneziji, postala nacionalna cerkev Vzhodnega Timorja. 
S tem je v borih desetih letih dosegla več kot prej v tristotih.

Kljub temu da je bila katoliška cerkev med otočani medtem sprejeta za svojo, jo domačini še danes tu in tam imenujejo »portugalska cerkev«. 
Poimenovanje v marsičem drži. 
Čeprav si je cerkev na Vzhodnem Timorju uspela izboriti precejšnjo samostojnost, namreč s Portugalsko še naprej ohranja tesne vezi. 
O tem, kako tesne so, mi je pripovedoval prav oče Luis. 
Ne gre le za povezave prek Karitas in drugih cerkvenih organizacij, ki se tod navezujejo na njihov portugalski del. 
Vežejo ju celo podrobnosti, kakršna je vino, ki ga lokalni duhovniki uporabljajo pri maši. 
To je portovec, enak, kot ga uporabljajo na Portugalskem. 
Na Vzhodni Timor ga osebno pošilja lizbonski nadškof. 
Nič presenetljivega zato ni, če so se leta 1997 domačini odločili, da bodo na vrh svoje nacionalne gore Ramlau odnesli kip Marije iz Fatime, ki velja za zaščitnico Portugalske. 
Zaščitnica Portugalske je namreč tudi njihova zaščitnica. 
Domačini se dobro zavedajo, da so bile prav vezi s portugalsko cerkvijo ena pomembnih točk, ki so pripomogle, da se je portugalska diplomacija tako dejavno zavzela za osamosvojitev Vzhodnega Timorja.

Pokliče ljuba Veruška. 
Zažuboriva in teče, teče bistra voda. 
To pot o menopavzi in moških. 
Ti, Manca, kaj pa če je to, kar govoriva, samo intelektualna obramba in v resnici nočemo priznati svojih potreb? 
Hm. 
Kako se počutiš, si zdrava? 
Izvrstno se počutim, že dolgo mi ni bilo tako dobro. 
Potem si ne lažeš, rečem. 
Kajti telo je naša edina oaza resnice. 
Telo pove.

Nedelja, 31. decembra

Ob šestih zmahana Žvajza: To je pa bila noč! 
S celotnim možnim repertuarjem. 
Zetek tudi prehlajen, a se dobro drži. 
Skozi vrata gresta kljub vsemu dobre volje. 
Jaz sem popolnoma izčrpana, saj sem spala nič minut. 
Kaj zdaj?

S princeso, ki je stanovala v elegantni zgradbi Petrossian blizu Centralnega parka na Manhattnu, sva bila spomladi leta 1991 povabljena - ne da bi bila vedela drug za drugega - na pogovor v prestižni newyorški novinarski klub OPC (Overseas Press Club), v katerem se zbirajo znani ameriški zunanjepolitični novinarji in dopisniki. 
Bilo je nekaj mesecev pred proglasitvijo slovenske državnosti. 
Američani so formalno sicer še vedno podpirali tezo o ozemeljsko celoviti državi, v State Departmentu pa so tedaj že razpolagali s podatki, ki so zelo jasno kazali, da bo Slovenija - in ne Hrvaška - tista, v katero se bodo najprej zagrizli vojaški čekani. 
Resda je Washington tedaj na splošno precenjeval pomen in vpliv Anteja Markovića in podcenjeval vlogo Miloševića, ni pa si delal iluzij glede morebitnega posega jugoslovanske armade. 
Še več. 
Tedanji snovalec ameriške politike do SFRJ Eagleburger je sicer ves čas poudarjal, naj se prizadete strani (republike) kar same med seboj dogovorijo o novih oblikah sožitja (in dodajal, da bodo te, če bodo demokratične, sprejemljive za ZDA), hkrati pa je Washington dajal vedeti, da se ne bi preveč razburjal, če bi vojska v okviru svojih »ustavnih pooblastil« posredovala za zavarovanje »teritorialne integritete SFRJ«. 
V tem smislu je bil »yugo menu« tudi predložen zunanjemu ministru Bakerju pred njegovim znanim junijskim obiskom v Beogradu.

Ko sem razmišljal, kaj naj napišem v okviru novinarskih spominov, sem najprej pomislil na novinarske začetke pri New York Timesu in na nočno delo (od pol osme zvečer do treh zjutraj) v njegovem »desku« ter na kritike, ki so prihajali v smokingih naravnost z Broadwaya, se usedli za pisalne mize, potegnili iz mize pisalne stroje (ti so bili nekako vklopljeni v mize, tako da je bila površina ravna) in začeli pisati kritike, usodne za to ali ono predstavo, tega ali onega dirigenta, pevca ali pevko.

O pravih sodobnih princesah sem svoje lastno dodatno mnenje dobil nekaj let kasneje, ko je v začetku 70. let na obisk v Jugoslavijo prišla princesa Margareta, sestra britanske kraljice Elizabete. 
S fotoreporterjem Jocom Žnidaršičem sva se v Zagrebu uspela prebiti do nje in njen tedanji mož Tony Armstrong mi je pomagal, da sem ji na hitro lahko postavil nekaj vprašanj. 
Princesa me je na koncu - ko sem jo med drugim vprašal tudi, kaj misli o jugosocializmu - odpravila z nasmeškom in besedami: »Socializem je na splošno kar lepa stvar.«

Dr. Žores Alfjorov, Nobelov nagrajenec za fiziko

S čim se zdaj ukvarjate v vaših laboratorijih?

Nekoč mi je prišla v roke knjiga sila duhovitega matematika, ki so ga po rusko zapisali Poija, kako se njegov priimek piše v originalu, pa se ne spomnim več. 
V tej knjigi z naslovom Kako rešiti nalogo je tudi poglavje o poteh do odkritij. 
Za začetek je seveda potrebna ideja, zamisel, od katere potem ne gre odstopati. 
Ta proces se seveda lahko vleče več let, zato je potrebna vztrajnost. 
Brez sreče marsikdaj v resnici ne gre, toda sreča pri izumih nikoli ne igra ključne vloge. 
Glavna elementa sta vselej izključno ideja in vztrajnost.

V enem od vaših nedavnih nastopov ste dejali, da je Rusija dežela optimistov, saj so vsi pesimisti že zdavnaj odšli na tuje. 
Toda ali niso bili ti ljudje morebiti zgolj pragmatiki, saj se nova ruska država sila mačehovsko obnaša do znanosti, kulture in izobraževanja. 
Za te namene danes namreč odmerja bistveno manj denarja, kot ga je denimo v sovjetskih časih, ko ste bili znanstveniki v bistvu nekakšen privilegirani razred?

Ko sem na enem od pogovorov s tukajšnjimi mestnimi veljaki omenil, da nameravam ustanoviti sklad za mlade znanstvenike, mi je nekdo v resnici predlagal, naj bi denar iz sklada vložil v nepremičnine in vrednostne papirje. 
Pri tem sem se spomnil na Ivana Petroviča Pavlova, utemeljitelja nauka o pogojnem refleksu in našega prvega peterburškega in ruskega nobelovca (leta 1904 za medicino), ki mu je eden najboljših znancev pred skoraj sto leti predlagal nekaj podobnega. 
Pavlov se je takrat neverjetno razhudil. 
Pognal ga je iz hiše in kričal za njim po hodnikih: »Ne bom se ukvarjal s špekulacijami in vašimi umazanimi denarji! 
Moj denar je čist!« 
Tudi jaz sem odvrnil, da nisem specialist za borzne operacije in vrednostne papirje. 
Moje področje je znanost. 
Toda ne glede na to bo seveda treba skrbno pogledati, kako je s tem na tujem. 
Denimo v Nobelovem skladu, ki je prav zaradi spretnega obračanja denarja in naložb v nepremičnine vsako leto bogatejši. 
Po umnih Švedih se torej vsekakor kaže zgledovati.

Kaj počnete v prostem času?

Tudi Faye Dunaway najbrž ni mogla vedeti, da bo črna bareta, ki jo je nosila v filmu Bonnie in Clyde, konec šestdesetih sprožila takšno množično modno manijo; črna bareta, poveznjena na stran, v stilu gangsterskega imidža tridesetih let, ki si jo je takrat zamislil Nino Cerutti, se danes spet vrača z duom Dolce& Gabbana, seveda v novi svetlikajoči se, postmodernistični verziji.

Vprašanje ni le, kaj določene znane osebnosti poleg njihove slave in talenta dvigne nad množice, temveč kaj jih dvigne nad njihove prav tako slavne in glamurozne kolege in kolegice. 
Ja, kaj je tisto, zaradi česar je Gwineth Palthrow postala sodobna ikona stila, najbrž tega ni zakrivila njena lepota in ne njen talent, (oskarja je med drugimi dobila tudi Meryl Streep)? 
In kaj je tisto, kar je drobceno, na prvi videz neznatno miško Kate Moss, ki jo je širša javnost prvič spoznala, ko se je gola raztegnila po naslanjaču za Kleinovo dišavo Obsession, dvignilo nad njene veličastne dolgonoge kolegice, kot so Naomi Campbell, Claudia Schiffer ali Cindy Crawford?

V zadnjih tridesetih letih je modnotrendovska zgodba govorila o lepih dekletih in lepih oblekah, z redkimi izjemami, kot so bile Kate Moss, Stella Tennant, Devon Aoki ali črni model Alek Wek. 
Tudi MTV kultura še vedno ponuja en sam dolgočasno spoliran poppy shiny stil, čudovito sladkorno raztopino, v kateri se stapljajo vse preveč štrleče osebnosti: predvidljive, ah, trendy pričeske, popolna, naoljena, skrbno predelana mlada telesca v svetlečih se oprijetih cunjicah, veliko gole kože, oprijete hlače nizko na bokih in vrtoglave zašiljene visoke pete… 
Pojem plastične seksi trendovske industrije, s katero nas bombardirajo množični mediji in ustvarjajo nove neresnične idole. 
Za najstnice Britney Spears, sladek, umeten otrok z izzivalno garderobo in z ustnicami, polnimi devištva, kot nekdaj Brooke Shields; za izzivalnejša dekleta in geje arhetip spreobrnjene Madonne, mladostne, ležerno seksi, v oprijetih kavbojkah ali vsaj miniaturna steklenička erotike Kylie Minogue, medtem ko je za latino privržence poskrbela Jenifer Lopez z zavidljivo napeto zadnjico, ujeto v ozko mini krilo… 
Za vsakega nekaj. 
Še tako snobistične uporabnice mode, ki sta jim včasih ogledalo ponujali Grace Kelly ali Jackie Kennedy, se zdaj ogledujejo v Gwyneth Paltrow; nova Marlene Dietrich je menda Chloe Sevigny z nenavadnim uličnim stilom in nadihom biseksualnosti (nominacija za oskarja za stransko igralko v filmu Fantje ne jočejo), Winona Ryder je nova Audrey Hepburn in tako dalje… 
Ves čas potrebe po istih arhetipih, istih variacijah, kar kozmetična in modna industrija izkoriščata bolj intenzivno kot kdajkoli. 
Z eno samo razliko. 
Bela obleka MM v Sedmih letih skomin je bila za oboževalke nikoli dosegljiva fantazija. 
A če Kate Moss danes obleče kombinežo, jih bodo jutri kreirali modni oblikovalci, pojutrišnjem bodo že poplesavale v nočnih klubih. 
Sodobne ikone se od tistih, na katere gledamo s prizanesljivo nostalgijo, razlikujejo po tem, da dajejo videz, da so žive in predvsem dosegljive, da imajo svoje strasti in svoje težave in predvsem svojo osebnost, za katero so našle poseben kanal izražanja - obleko. 
Umetnost komunikacije, ki v vizualnih elektronskih medijih ni zanemarljiva.

