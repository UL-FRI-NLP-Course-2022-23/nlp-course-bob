»Visok cilj ste si zastavili.«

»Ni pa nedosegljiv.«

»Ja, ravno včeraj.«

»Vem, da je tista ob nasadu vrtnic Rožna vas.«

Richard Parker je ostal z menoj. 
Nisem pozabil nanj. 
Si drznem reči, da ga pogrešam? 
Ja. 
Pogrešam ga. 
V sanjah se mi še vedno prikazuje. 
No, moje sanje so večinoma more, pa kljub temu so prežete z ljubeznijo. 
Človeško srce je pač čudaško. 
Še vedno ne razumem, kako me je mogel tako brezbrižno zapustiti. 
Odšel je brez kakršnegakoli slovesa, ne da bi se enkrat samkrat ozrl. 
To boli, kot bi mi kdo zasadil sekiro v srce.

Ko sem v kopalnici prvič spet odprl pipo, me je glasni, obilni, razsipni curek vode tako pretresel, da se mi je zmeglilo pred očmi in sem se sesedel sestri v naročje.

Ko sem šel v Kanadi prvič jest v indijsko restavracijo, sem se hrane lotil z rokami. 
Natakar me je obsojajoče premeril s pogledom in rekel: »Ti si pa ravnokar priplul z one strani luže, kaj?« 
Prebledel sem. 
Moji prsti, še tik pred tem živahna okušala, ki so se pretipala vsak grižljaj, preden so ga potisnila v usta, so se v njegovih očeh umazano zrcalili. 
Otrpnili so kot tolpa zločincev, ujetih na delu. 
Nisem si jih upal oblizniti. 
S sklonjeno glavo sem jih obrisal v prtiček. 
Možaku se niti sanjalo ni, kako globoko me je prizadel. 
Njegove besede so se kot žeblji zarile v moje meso. 
Pobral sem pribor, ki sem ga dotlej le redkokdaj uporabil. 
Roke so se mi tresle. 
Izgubil sem tek.

Ime sem dobil po bazenu. 
Precej nenavadno, zlasti glede na to, da moji starši niso nikoli marali vode. 
Eden očetovih prvih poslovnih partnerjev je bil g. 
Francis Adirubasamy, ki je kmalu postal pravi družinski prijatelj. 
Klical sem ga »mamaji«; »mama« namreč v tamilščini pomeni 'stric', s pripono »ji« pa Indijci poudarimo spoštovanje in naklonjenost. 
V mladih letih, torej davno pred mojim rojstvom, je bil mamaji vrhunski plavalec in celo prvak Južne Indije. 
Vodo je imel v krvi. 
Ravi, moj brat, mi je nekoč povedal, da mamaji ob rojstvu ni hotel vdihniti zraka, zato ga je moral porodničar prijeti za noge in zaviheti nad glavo, da mu je rešil življenje.

Ko je ugotovil, da sem dovolj napredoval, sva pustila za seboj smeh, vreščanje, tekanje, škropljenje in belo peno zelenomodrih valov ter se odpravila v tempelj, kjer je bila voda pravokotne oblike, gladina predpisano ravna, vstopnina pa visoka.

»Tam bi si zaželeli plavati tudi bogovi. 
Povrh vsega je bil Molitor dom najboljšega tekmovalnega kluba v mestu. 
Imel je dva bazena, notranjega in zunanjega, oba velika kot žepna oceana. 
V notranjem sta bili dve progi vedno rezervirani za plavalce, ki so hoteli 'delati dolžine'. 
Voda je bila tako čista in bistra, da bi si lahko z njo mirno pripravil jutranjo kavico. 
Modro-bele kabine za preoblačenje so bile enakomerno posejane po dvonadstropnem podiju. 
Če si se vzpel na vrh, si imel popoln pregled nad dogajanjem. 
Vrata zasedenih kabin so s kredo sproti označevali šepajoči portirji, prijazni starčki čemernih obrazov. 
Nobeno kričanje ne direndaj jih nista mogla vreči iz tira. 
Tamkajšnje prhe so te zalile s slapom vroče, blagodejne vode. 
Lahko si si privoščil parno kopel ali se šel razmigat v telovadnico. 
Zunanji bazen se je pozimi spremenil v drsališče. 
Za nameček je imelo kopališče še bar, okrepčevalnico, veliko teraso za sončenje in celo dve majhni plaži s pravim peskom. 
Sleherna ped keramike, medenine in lesa se je kar bleščala. 
Bilo je ... 
Res ...«

Zgodbe o mojem imenu še ni konec. 
Če si, kaj vem, Bob, te nihče ne sprašuje: »Hej, kako pa se to izgovori?« 
Biti Piscine Molitor Patel pa je povsem druga pesem.

Čez pol ure je raznašalec prinesel dve pici za »Jacquesa Agoja«.

V trenutku je vse dvorišče planilo v glasen krohot, ki je potihnil šele, ko so nas poklicali v učilnice. 
Vstopil sem zadnji, s trnovo krono na glavi.

»Stanley Kumar,« je rekel Stanley Kumar, dve klopi stran ...

»Sylvester Naveen,« je rekel Sylvester Naveen v sosednji klopi.

»Arun Anaji,« je rekel Arun Annaji.

Ko sem prvič zagledal tisto nezgrešljivo trikotno postavo, kako se pozibava gor in dol po živalskem vrtu, si ga nisem drznil nagovoriti. 
Čeprav mi je bil kot učitelj zelo všeč, je bil v mojih očeh vendarle predstavnik oblasti, jaz pa njegov podanik. 
Priznam, da sem se ga rahlo bal. 
Raje sem ga opazoval z varne razdalje. 
Ravno se je ustavil pri nosorogovi jami. 
Indijska nosoroga sta bila ena izmed glavnih atrakcij, in to zaradi koz. 
Ko smo dobili Vrha, divjega mladega samca, je zaradi osame kmalu otopel in začel hirati. 
Nosorogi so namreč družabna bitja. 
Oče se je lotil iskanja samice, vendar ga je skrbelo, kako se bo Vrh odzval, zato je sklenil narediti preskus s kozami. 
Če se bo velikan privadil novim sosedam, bodo dvomi odveč. 
Če ne, bo živalski vrt izgubil le nekaj koz. 
Eksperiment se je obnesel naravnost čudovito. 
Vrh in meketava čredica so postali nerazdružljivi. 
Prijateljstvo se ni skrhalo niti potem, ko je prišla Špica. 
Kadarkoli sta se nosoroga kopala, so koze stale tik ob robu blatnega bazena; in kadar so koze prežvekovale v svojem kotu, sta jih Vrh in Špica varovala kot kaka mišičasta stražarja. 
Nenavadno tihožitje je navduševalo množice obiskovalcev.

Pokazal je na Vrha. 
Nosoroge sem sicer izjemno občudoval, nikdar pa nisem o njih razmišljal kot o žarnicah.

Sčasoma je postal moj najljubši gimnazijski učitelj in glavni razlog, da sem šel v Torontu študirat zoologijo. 
Čutil sem, da sva sorodni duši. 
Ob njem se mi je prvič posvetilo, da so ateisti moji bratje in sestre po veri, čeprav drugačni, in da o veri govori vsaka njihova beseda. 
Tudi oni sledijo glasu razuma, dokler je le mogoče, potem pa se poženejo proti luči na koncu hodnika.

»Ravi, Piscine, danes se bosta naučila nekaj izjemno pomembnega«, je rekel oče.

»Ja, nujno je,« je odvrnil oče nejevoljno. 
»Za njuno življenje gre.«

Vstal je in spet zarjovel.

Navadno so velike mačke pustili brez hrane en dan v tednu, da bi ponazorili razmere v divjini. 
Pozneje smo izvedeli, da je Mahiša po očetovih navodilih stradal tri dni zapored.

Njegov glas je bil nežen, skoraj šepetav. 
Zdel se mi je skrušen. 
Še nikoli ji ni pred nama rekel »golobček«.

»Ja, oče.«

»Ja, oče.«

»Ja, oče.«

Uboge stvarce so trepetale od lakote in evforično hlastale po zrnju.

10. poglavje

Še nekaj zanimivega je treba povedati. 
Najbolj dovzeten za krotilčeve ukaze je tisti lev, ki ima v krdelu najnižji položaj, torej omega. 
Razlog je preprost: žival z dna družbene lestvice lahko prek dobrih odnosov z gospodarjem veliko pridobi. 
Ne obeta si le priboljškov, ampak tudi zaščito pred ostalimi levi. 
Prav ta pohlevna zver, ki se cirkuškemu občinstvu ne zdi nič manj strašna in krvoločna od drugih, bo glavna zvezda predstave, medtem ko bodo bolj svojeglave bete in game zdolgočaseno sedele na pisanih podstavkih ob robu arene.

Imel sem štirinajst let in bil pravoveren hindujec, ko sem na počitnicah spoznal Jezusa Kristusa.

Oče se je redko odtrgal od živalskega vrta, sem ter tja pa si je le vzel dopust. 
Nekoč nas je za en teden odpeljal v Keralo, natančneje v hribovsko mestece Munnar, umaknjeno med najviše ležeče nasade čajevca na svetu. 
Bil je začetek maja, še pred monsunom, in obalne ravnine Tamil Naduja so bile zverinsko razbeljene. 
V Munnar smo prispeli iz Maduraia, in to po petih urah vzpenjanja po serpentinah. 
Toda hlad, ki je vel med hribi, je bil osvežilen kot mentolov bonbon. 
Vedli smo se kot pravi turisti. 
0gledali smo si tovarniški obrat za predelavo čaja. 
Vozili smo se s čolnom po jezeru. 
Obiskali smo center za vzrejo plemenske govedi. 
Hranili smo nilgirijske divje koze v narodnem parku. 
(»Tudi v našem živalskem vrtu jih imamo nekaj. 
Le pridite v Pondicherry,« je oče vabil skupino švicarskih turistov.) 
Z Ravijem sva hodila na sprehode po okoliških plantažah. 
Ampak vse skupaj je bil bolj medel poskus upiranja lenobnosti, ki se nas je lotevala. 
Oče in mama sta se vsako popoldne tako udobno namestila v čajnici našega hotela, da sta bila videti kot dve mački, ki se pretegujeta na soncu. 
Mama je brala, oče pa kramljal z drugimi gosti.

Prišel sem do župnišča. 
Vrata so bila odprta. 
Pritajil sem se za vogal in oprezal. 
Poleg vhoda sta bili pritrjeni tabli z napisoma »župnik« in »pomočnik župnika«, ob vsaki pa je visela še dvostranska tablica, ki je z zlatimi črkami sporočala, ali gospoda uradujeta ali ne. 
Trenutno sta bila oba na položaju. 
Prvi je stal ob oknu v svoji pisarni in mi kazal hrbet, drugi pa je sedel za okroglo mizo v široki veži, ki je bila očitno tudi sprejemnica za obiskovalce. 
V rokah je imel debelo knjigo, bržkone Sveto pismo. 
Prebral je nekaj vrstic, dvignil pogled, spet malce bral in spet dvignil pogled. 
Deloval je sproščeno, pa vendar zamišljeno in zbrano. 
Čez nekaj minut je knjigo zaprl in odložil. 
Sklenil je roke in nepremično obsedel. 
Izraz na njegovem obrazu je bil veder, ne čustven ne otopel.

Stene veže so bile bele in čiste, miza in klopi pa iz temnega lesa. 
Duhovnik je nosil belo haljo. 
Vse je bilo nekako preprosto in lično. 
Preplavil me je občutek miru. 
Še bolj kot samo okolje sta me presunili odprtost in potrpežljivost tega človeka. 
Nagonsko sem začutil, da je na voljo vsakomur, komurkoli, ki bi se mu zahotelo pogovora. 
Sleherni duševni stiski, srčni tegobi ali pekoči vesti bo prisluhnil z ljubeznijo. 
Njegov poklic je bil ljubiti sočloveka ter mu po najboljših močeh nuditi tolažbo in nasvet.

Govori se, da so katoliki strogi, njihove sodbe pa neusmiljene.

Da ne govorimo o tem, kako se je ta božji Sin vedel.

Potrepljal me je po glavi. 
No, pravzaprav me je pobutal. 
Imel je veliko, težko roko. 
Bum, bum, bum.

In tako sem bil prvič priča muslimanski molitvi hitri, neodložljivi, fizični, mrmrajoči, presenetljivi. 
Ko sem naslednjič v cerkvi pokleknil k svoji molitvi ter tiho in nepremično zrl v Kristusa na križu, mi je ves čas rojilo po glavi tisto živahno čaščenje Boga sredi vreč, polnih moke.

Bil je sufi, islamski mistik in asket. 
Težil je k fani, združitvi z Bogom. 
Njegov odnos do Boga je bil oseben in ljubeč. 
»Naredi dva koraka proti Njemu,« je rad dejal, »in On bo stekel k tebi.«

»Tudi jaz ga dobro poznam in povem vam, da je musliman,« je vztrajal imam.

Gospod, spelji pozornost kam drugam, sem moledoval v mislih.

»Je to res, Piscine?« je prijazno vprašal imam. 
»Hindujci in kristjani so malikovalci, veš. 
Imajo cel kup bogov.«

»Pa še svinino jedo, kanibali,« je pribil imam.

»Dvomim sicer, da je večverstvo zločin, ampak najbrž imate prav,« je rekel oče.

»No, Piscine?« me je dregnila mama. 
»Kaj praviš ti?«

Moja zadrega je bila očitno nalezljiva, saj so še naprej vsi molčali. 
Po naključju smo stali nedaleč od mestnega spomenika Gandhiju. 
Upodobljen je bil med hojo, s palico v roki, z nagajivim smehljajem na ustnicah in z leskom v očeh. 
Očka Mahatma. 
Po mojem je pozorno poslušal naš pogovor, še bolj pa moje srce.

Ravi je pokal od smeha, ko je izvedel. 
Njegovemu zbadanju ni bilo videti konca.

Eden izmed teh bizgecev me je nekoč nagnal iz mošeje. 
V cerkvi me je župnik nenehno prebadal s pogledom, da nisem mogel čutiti Kristusovega miru. 
Neki brahman me je redno podil z daršana. 
O mojem verskem življenju so dosledno poročali mami in očetu. 
Hlastno, razburjeno in pridušeno, kot da razkrivajo veleizdajo.

26. poglavje

»Ker sta islam in krščanstvo različni veri, ki nimata ničesar skupnega.«

»No, ne, ampak ... 
Ne vem več, kaj naj si mislim. 
Naporen dan je za mano.« 
Oče je zavzdihnil. 
»Sprašujem se, kako daleč bo gnal svojo.«

Sredi sedemdesetih so se nad Indijo zgrnili temni oblaki. 
O tem sem sklepal po globokih brazdah, ki so pojavile na očetovem čelu vsakič, ko je prebiral časopis, in po drobcih zaskrbljenih pogovorov med odraslimi, ki sem jim bil naključno priča, kadar nas je obiskal mamaji ali kdo drug. 
Saj ne, da ne bi razumel, o čem govorijo; samo zanimalo me ni. 
Orangutani so bili še vedno požrešni, opice so se požvižgale na novice iz Delhija, nosoroga in koze so še kar živeli v sožitju, ptice so pridno čivkale in ščebetale, oblaki so prinašali dež, sonce je pripekalo, zemlja je dihala in Bog je bil. 
Moj svet ni občutil nobene napetosti.

Ne, on je ta.

»Daj mi mir.«

Končno je odšel. 
Spet sem si začel meti oči.

»Mogoče pozneje. 
Adijo.«

»Pet rupij. 
Tamle je blagajna.«

»Je oče tukaj?«

»Ne, ne. 
Veliko prahu je v zraku, to je vse.«

»In kaj se zgodi z njimi, kadar dežuje?«

»Nič posebnega.«

»Tako je,« sem prikimal. 
»Bližnja sorodnica osla in konja.«

Postane vidno mrk.

»Nič vam ne bo naredil. 
Tata, dol!«

Zagledal me je. 
Deloval je panično. 
Začel je plavati proti meni. 
Voda okrog njega se je divje penila. 
Videti je bil tako majhen in nebogljen.

38. poglavje

Stekel sem nazaj na palubo. 
Vreme se mi ni več zdelo zabavno. 
Tresel sem se od strahu. 
Zdaj je bila ladja že krepko nagnjena, pa ne le vstran, temveč tudi proti krmi. 
Tla so se spremenila v strm klanec. 
Pogledal sem čez ograjo. 
Vodna gladina ni bila niti dvajset metrov daleč. 
Ladja se je potapljala. 
O tem ni bilo nobenega dvoma več, le moji možgani se niso hoteli sprijazniti z dejstvi. 
Laže bi jih prepričal, da se je luna vnela.

Slišal sem opice, kako vreščijo. 
Nenadoma je paluba zadrhtela pod udarci kopit. 
Iz teme je pridirjal gaur, indijsko divje govedo, in odtopotal mimo mene v smrtnem strahu, brezglavo, pobezljano. 
Osupel sem gledal za njim. 
Kdo, zaboga, ga je izpustil iz kletke?

Ozrl sem se naokrog. 
Nikjer ničesar, samo nebo in voda. 
Včasih je čoln zajel val in me za trenutek dvignil. 
Panorama. 
Morje je oponašalo kopensko pokrajino hribe, doline in ravnine. 
Pospešena geotektonika. 
V osemdesetih valovih okoli sveta. 
Toda o moji družini ni bilo sledu. 
Po vodi so plavali kosi razbitin, ki pa niso vlivali upanja. 
Na obzorju ni bilo drugega rešilnega čolna.

Mimogrede sem se stegnil po nekoristno vsaj tedaj se mi je zdela nekoristna mrežo. 
Pa sem izkoristil dar z neba in si nabral zalogo hrane? 
Ne. 
Niti ene same banane nisem pobral. 
Preden se mi je posvetilo, kaj zamujam, jih je morje razneslo na vse strani. 
Zaradi tega sem se pozneje žrl do onemoglosti. 
Grabila me je slabost ob misli na lastno neumnost.

Oranžada je bila povsem zbegana. 
Premikala se je počasi in boječe. 
V njenih očeh se je zrcalila globoka duševna stiska. 
Bila je v hudem šoku. 
Dolgo je tiho in nepremično čemela na ponjavi, preden se je prekotalila v čoln. 
Hijena je kriknila.

43. poglavje

Proti poldnevu se je hijena znova pojavila. 
Še prej je javkanje postopno preraslo v vreščanje. 
Nenadoma je preskočila zebro in se vzpela na krmo, z zadnjimi tacami na trikotno klop, kjer se stikata stranski klopi, s prednjimi na robnico. 
Živčno je pogledala ven. 
Neskočno polje valov je bilo očitno zadnje, kar si je želela videti, saj se je takoj spustila nazaj na dno. 
Ampak prostor med širokim zebrinim hrbtom in zračnimi komorami, nameščenimi pod klopmi, je bil tesen; pretesen za hijeno. 
Malce je oklevala, nato pa se je znova vzpela na klop, skočila čez zebro in izginila pod ponjavo. 
Med tem izbruhom aktivnosti, ki ni trajal niti deset sekund, se mi je hijena približala na približno pet metrov. 
Odzval sem se tako, da sem otrpnil od strahu, medtem ko je zebra dvignila glavo in zabevskala.

Toplota se je vrnila šele tedaj, ko je vzhajajoče sonce zažarelo v daljavi kot kaka električna pomaranča. 
Ampak jaz sem ga začutil že prej. 
S prvimi žarki je v meni oživelo upanje. 
Ko so se oblike znova izrisale in ploskve obarvale, mi je od veselja zaigralo srce. 
Kako čudovito se je bilo kopati v svetlobi. 
Vse bo še v redu. 
Najhujše je bilo mimo. 
Preživel sem noč. 
Danes me bodo našli. 
Že sam stavek, čeprav izgovorjen le v mislih, je bil zadosten vir optimizma. 
Upanje poraja upanje. 
Ko se je rob obzorja izostril v ravno črto, sem ga vneto pregledoval. 
Dan je bil jasen in vidljivost popolna. 
Živo sem si predstavljal, kako me bo Ravi pozdravil z zbadljivko. 
»Kaj pa je to?« me bo dražil. 
»Mali si je omislil rešilni čoln in ga napolnil z živalmi. 
Misliš, da si Noe, ali kaj?« 
Oče bo neobrit in razrvan. 
Mama se bo hvaležno ozrla v nebo in me stisnila k sebi. 
Ali pa ... 
Preigral sem na ducate različic sladkega snidenja. 
Danes se bo obzorje nenadoma ukrivilo v eno smer, moje ustnice pa v drugo v nasmeh.

Zebrine zlomljene noge ni bilo več. 
Hijena jo je odgriznila in zvlekla v svoj kot na krmi. 
Prek okrvavljenega štrclja je visela natrgana zaplata kože. 
Žrtev je potrpežljivo, brez glasnega protestiranja, prenašala peklenske muke. 
Samo počasno škrtanje z zobmi je pričalo o njenem trpljenju. 
Bil sem pretresen, zgrožen, besen. 
Občutil sem neizmerno sovraštvo do hijene. 
Prijelo me je, da bi jo ubil. 
Ampak ukrenil nisem ničesar. 
Bes me je enako hitro, kot me je zagrabil, tudi minil. 
Usmiljenje prav tako. 
Moram biti iskren. 
Otopel sem, priznam. 
Kadar človeka skrbi za lastno glavo, sebična sla po preživetju prevlada nad sočutjem. 
Bilo je žalostno, da je morala zebra tako trpeti in ker je bila velika, močna žival, se njena agonija še zdaleč ni bližala koncu , ampak pri tem sem bil brez moči. 
Zasmilila se mi je, kot bi se vsakomur, potem pa sem se obrnil stran. 
Na to vsekakor nisem ponosen. 
Še danes me peče vest, da sem bil tako hladnokrven. 
Nikoli ne bom pozabil tiste progaste nesrečnice in njenih muk. 
Ob vsaki molitvi se spomnim nanjo. 

Popoldne se je veter malce okrepil. 
Tedaj je nekaj pritegnilo mojo pozornost: čoln je imel kljub precejšnji teži minimalen ugrez, najbrž zato, ker je bil izdelan za veliko večje obremenitve. 
Razdalja med robnico in vodo je vlivala zaupanje. 
Morje bi se moralo pošteno razdivjati, da bi nas potopilo. 
Žal je imelo to hrabrilno dejstvo tudi temno plat. 
Veter je namreč plovilo obračal poprek, bočno na valove, kar je bilo vselej neprijetno. 
Majhni valovi so neutrudno butali ob trup, da je bilo slišati, kot da bi kdo tolkel po njem s pestjo, veliki pa so premetavali čoln levo in desno ter gor in dol, da se me je začela lotevati slabost.

Lahko sem se znova posvetil opazovanju obzorja, pošteno opogumljen.

46. poglavje

Obrnila se je in položila šapo na ponjavo s kretnjo, ki se ni v ničemer razlikovala od kretnje človeka, kadar se ta sproščeno zavali v naslonjač in odloži roko na hrbtišče. 
Seveda pa njeno razpoloženje ni bilo niti najmanj vedro. 
Otožni pogled je pričal o globoki žalosti, ko se je začela počasi ozirati naokrog. 
Nezgrešljiva podobnost opičjega izraza človeškemu je v trenutku izgubila zabavni značaj. 
Oranžada je bila mati dveh krepkih, osem in pet let starih mladeničev, ki sta bila njen in naš ponos. 
Vem, da je imela v mislih njiju, ko je živčno pregledovala obzorje in nevede posnemala moje početje v minulih 36 urah. 
Mimogrede me je premerila s pogledom, ki je izdajal popolno nezanimanje. 
Bil sem zgolj še ena na smrt obsojena žival. 
Moj optimizem je dokončno izpuhtel.

Jutro je bilo oblačno in temačno. 
Pihal je topel, vlažen veter.

Opazil sem, da je zebra še vedno živa. 
Kar nisem mogel verjeti očem. 
V trupu je imela pol metra široko luknjo. 
Fistula je spominjala na vulkan tik po izbruhu. 
Naokrog so bili raztreseni njeni na pol prežvečeni in izpljuvani organi, ki so se vlažno svetlikali. 
Pa vendar je v najključnejših delih telesa še tlelo življenje. 
Preostala zadnja noga je rahlo drhtela in veke so se občasno spustile ter znova dvignile. 
Bil sem zgrožen. 
Niti sanjalo se mi ni, da lahko bitje s takimi ranami še kar živi.

Treščila je zverino po betici. 
In to kako. 
Hijena je izgubila ravnotežje in z glavo udarila ob klop, na katero se je hotela povzpeti. 
Pri tem je tako rezko počilo, da sem bil prepričan, da sta se razleteli ali klop ali čeljust, ali pa kar obe. 
Napadalka je bila v trenutku spet na nogah. 
Sleherna dlaka na njenem telesu se je postavila v pozor (pa na mojem tudi), toda sovražnost ni bila več tako izrazita in samozavestna. 
Umaknila se je. 
Nehote sem zavriskal. 
Oranžadina pogumna samoobramba je bila balzam za mojo dušo.

V trenutku mi je prišlo do zavesti, da umiram od žeje. 
Dobesedno. 
Prav to mi je, vsaj po mojem, tistega jutra rešilo življenje. 
Žeja. 
Ko sem se je enkrat zavedel, nisem mogel misliti na nič drugega več. 
Sama beseda je imela obupen okus po soli. 
Čim bolj mi je rojila po glavi, tem huje je bilo. 
Nekoč sem slišal, da je sla po zraku še močnejša, še neznosnejša od sle po vodi. 
Morda, ampak samo nekaj minutk. 
Potem namreč umreš in si rešen. 
Žeja pa je dolgotrajno, skoraj neskočno trpljenje. 
Želite dokaz? 
Križani Kristus je umrl od zadušitve, pa vendar je tožil le zaradi žeje. 
Če so bile te muke preveč celo za utelešenega Boga, si lahko predstavljajte, kako jih prenaša navaden smrtnik. 
Meni se je zmešalo. 
Ne prej ne pozneje nisem občutil česa tako peklenskega, kot je bil tisti ogabni slankasti, malce testeni okus v ustih, tisti skeleči pritisk v grlu, tisti nevzdržni občutek, da se kri v žilah spreminja v gost, zdrizast sirup. 
V primerjavi s tem je bil tiger mala malica, res.

Bajalica v moji glavi se je silovito upognila in v misli je prižuborela studenčnica, ko me je prešinilo, da mora biti na vsakem pravem rešilnem čolnu zaloga osnovnih potrebščin, nujnih za preživetje brodolomcev. 
Jasno, taki so vendar predpisi. 
Morajo biti. 
Kateri kapitan pa bi zanemaril skrb za svojo posadko in na to pozabil? 
Noben. 
Bi katerikoli dobavitelj opreme izpustil priložnost za dodaten zaslužek pod pretvezo plemenite skrbi za življenja? 
Kje pa. 
Ni dvoma, nekje na krovu je voda. 
Le najti jo je treba.

Zbral sem se in se znova lotil brskanja po shrambi. 
Odkril sem več zavojev »Standardnih polnovrednih suhih obrokov«, izdelanih v daljnem, eksotičnem Bergnu na Norveškem. 
Zajtrk, ki naj bi zalegel za devet zamujenih obrokov in še katerega, saj je bila ladijska hrana le pogojno užitna , je bil nekakšen vakuumsko pakiran polkilogramski zidak v srebrnkastem plastičnem ovoju, potiskanem z navodili v ducat jezikih, k sreči tudi v angleščini. 
Prebral sem, da je v vsakem zavoju 18 tablic iz zgoščene kuhane pšenice, živalske masti in glukoze in da se jih sme v 24 urah pojesti največ šest. 
Živalska mast mi ni preveč dišala, ampak v tako izjemnih okoliščinah bi tudi bolj zagrizeni vegetarijanci zamižali na obe očesi.

Po podrobni preiskavi sem sestavil natančen seznam :

-10 oranžnih rešilnih jopičev s pripadajočimi oranžnimi piščalkami

-3 odpirači za pločevinke

-1 priročnik za preživetje na morju

53. poglavje

V shrambi sem poiskal nepotopljivo vrv in nož. 
Odrezal sem štiri kose vrvi in zvezal vesla na vogalih, kjer so se stikala. 
Joj, zakaj me ni nihče naučil, kako se pravilno veže vozle? 
Po deset sem jih naredil na vsakem vogalu, pa še vedno nisem bil prepričan, da se ne bodo razrahljali. 
Mrzlično sem hitel in preklinjal lastno neumnost. 
Tigra imam za vratom, pa sem tri dni gledal v zrak, namesto da bi si reševal življenje.

Od kdovekod se je na stranski klopi vzel koščen rjavkast glodalec, ves živčen in glasno cvileč. 
Richard Parker je zazijal vsaj tako debelo kot jaz. 
Podgana je sočila na ponjavo in jo ucvrla proti meni. 
Od zaprepadenosti sem klecnil in z nogami zdrsnil v shrambo. 
Živalca je lezla prek, pod in okrog raznih delov splava, navsezadnje pa skočila name in mi splezala na vrh glave. 
Čutil sem, kako me krempeljci praskajo po lasišču, ko je panično iskala oprijem.

Ampak, kaj bi sploh imel od tega? 
Četudi bi mi uspelo spraviti krvoločno dvestokilogramsko zver s čolna, še zdaleč ne bi bil rešen. 
Tigri so izvrstni plavalci. 
Nekje sem prebral, da lahko preplavajo do osem kilometrov. 
Če bi se Richard Parker znašel v morju, bi malce pobrcal, splezal nazaj na krov in se mi krvavo maščeval.

Seveda, neizprosni zakoni narave bodo prej ali slej opravili svoje. 
Počakal bom, da pogine od pomanjkanja. 
Preprosto in varno. 
Nobenih tveganih potez ne bo treba. 
Zalog sem imel dovolj za več mesecev, Richard Parker pa ni imel drugega kot nekaj crkovine, ki kmalu ne bo več užitna. 
Kaj bo jedel? 
Sploh pa, kaj bo pil? 
Brez hrane bi utegnil zdržati teden, dva, morda celo dlje, brez vode pa ne more nobena žival, niti tako veličastna ne.

Te izkušnje ni lahko ubesediti. 
Resničen strah tak, ki te pretrese do obisti, ko se iz oči v oči srečaš s smrtjo se namreč ugnezdi v podzavest kot gangrena in skuša požreti vse, celo stavke, s katerimi ga želiš opisati. 
Trdo se moraš bojevati, da ga izbezaš na dan, izraziš in prikažeš v pravi luči. 
Če tega ne storiš, če strah postane tabu, ki se mu ogibaš in ga skušaš pozabiti, se izpostavljaš novim in novim napadom. 
Pred nasprotnikom, ki se mu ne upiraš, ne boš nikoli varen.

Skozi nosnice je izpustil smrkanju podoben zvok. 
Napel sem ušesa. 
Spet. 
Nisem mogel verjeti. 
Richard Parker prha?

To pa še ni bilo vse. 
Naj vam zaupam skrivnost: del mene ni nikdar hotel, da Richard Parker pogine, kajti potem bi ostal sam s svojim obupom, ki je smrtonosnejši od katerekoli zveri. 
Po zaslugi Richarda Parkerja sem sploh še imel voljo do življenja. 
Zaradi njega nisem utegnil preveč razmišljati o starših, bratu in tragediji, ki nas je doletela. 
Silil me je živeti, zato sem ga sovražil in mu bil hkrati hvaležen. 
Danes sem samo še hvaležen. 
Če ne bi bilo njega, vam ne bi mogel pripovedovati te zgodbe, ker bi bil mrtev; to je nespodbitno dejstvo.

Spustil se je z robnice in izginil na dno čolna. 
Prva ura dresure je bila uspešno končana. 
Nehal sem žvižgati in se sesedel na splav, zadihan in izmučen.

Z užitkom sem povečerjal polnovredne tablice in opazoval sončni zahod. 
Na nebu ni bilo niti oblačka. 
Res sproščujoč trenutek. 
Prej sinji svod se je obarval temno modro. 
Zvezde so bile tako neučakane, da so zasijale, še preden se je modrina umaknila črini. 
Pihala je nežna, topla sapica. 
Morje je valovilo milo in prijazno. 
Gladina je spominjala na skupinice otrok, ki plešejo v krogu tako, da se vsi hkrati pomikajo proti sredini in spet narazen, pri tem pa vedno znova dvigujejo roke, za katere se držijo.

61. poglavje

Zjutraj sem ugotovil, da sem tako rekoč suh in še kar pri močeh; osupljivo, glede na to, kaj vse sem prestal in kako malo jedel.

Notrajni glas mi še vedno ni dal miru: »No, mojster, že veš, s čim boš nahranil svojega velikega mačka? 
Misliš, da bo še dolgo zadovoljen z živalskimi ostanki? 
Te moram spomniti, da tigri ne marajo mrhovine? 
Drži; če ne bo drugega, se ne bo preveč zmrdoval niti nad trohnečo in gnijočo zebro. 
Ampak še prej se bo lotil svežega, sočnega mladega Indijca, ki čaka le nekaj metrov stran. 
In kako kaj kaže z vodo? 
Ne veš, kako slabo tigri prenašajo žejo? 
Si zavohal njegov zadah? 
Grozljivo smrdi, in to ni dobro znamenje. 
Misliš, da bo polokal ocean, ti pa boš po dnu odkorakal v Ameriko, ali kaj? 
Res je, da lahko sundarbanski tigri popijejo omejeno količino slane vode. 
Najbrž so to osupljivo sposobnost razvili, ker živijo v mangrovem tropskem gozdu, ki ga ob plimi zalije morje. 
Ampak poudarek je na 'omejeno'. 
Ne pravijo zaman, da morska voda naredi iz tigra ljudožerca. 
Aha! 
Mi o volku, se pravi tigru ... 
Zeha. 
Ojej, kakšna ogromna rožnata jama. 
Vidiš te dolge rumene stalaktite in stalagmite? 
Morda si jih boš še danes moral ogledati čisto od blizu.«

Sklonil sem se, zgrabil opletajočo reč in jo vrgel proti Richardu Parkerju. 
Tako ga bom ukrotil! 
Najprej podgana, zdaj še riba. 
Žal je leteča riba letela. 
Nekaj centimetrov pred zevajočim tigrovim gobcem je v hipu spremenila smer in pristala v morju. 
Richard Parker je stegnil vrat in šavsnil, vendar je bil tokrat celo on prepočasen. 
Videti je bil osupel in ogorčen. 
Znova se je zazrl vame. 
»Kje je moja malica?« je spraševal njegov pogled. 
Spet me je popadel paničen strah. 
Obrnil sem se v nestvarnem upanju, da mi bo uspelo skočiti na splav, preden tiger skoči name.

Najtežji del je bil za menoj. 
Mrtva ni bila riba nič drugačna od tistih, ki sem jih videl na domači tržnici. 
Ni bila več žival, bila je predmet. 
Sesekal sem jo z mačeto in zložil kose v vedro.

Prerezal sem eno izmed letečih rib na pol in vrgel prvi kos na klop poleg vedra. 
Potem ko sem iz shrambe pobral, kar sem potreboval za tisti dan, sem drugi kos zalučal Richardu Parkerju pred nos. 
Dosegel sem, kar sem hotel. 
Ko sem se oddaljeval, sem videl, da je vstal in požrl pol ribe. 
Nato se je ozrl naokrog in opazil drugo polovico ribe in novi oranžni predmet. 
Vzpel se je s prednjimi šapami na klop in potisnil gobec v vedro. 
Bal sem se, da ga bo prevrnil, a ga ni. 
Začel je piti. 
Hlastno. 
Kot bi mignil, je vedro, v katerem je zelo na tesno izginila vsa tigrova glava, prazno ropotalo. 
Ko je pogledal proti meni, sem se mu gospodovalno zastrmel v oči in večkrat zažvižgal. 
Pobral se je nazaj pod ponjavo.

Zavedel sem se, da je rešilni čoln iz dneva v dan bolj podoben kletki v živalskem vrtu. 
Richard Parker je imel svoje pokrito zavetje za spanje in počitek, zalogo hrane, opazovalnico in korito za vodo.

-zajtrk za Richarda Parkerja

-splošni pregled splava in čolna, zlasti vseh vrvi in vozlov

-molitev

-večerja

-splošni pregled splava in čolna (zlasti vrvi in vozlov, seveda)

Ponoči sem bil pogosto prepričan, da v daljavi vidim luč. 
Vsakič sem izstrelil signalno raketo. 
Ko je teh zmanjkalo, sem prižigal bakle. 
So bile res ladje, pa so njihove posadke prezrle signale? 
Se je svetloba vzhajajočih zvezd odbijala od gladine? 
Je bil privid, ki so ga ustvarili valovi, mesečina in hrepenenje? 
Saj je vseeno. 
Vselej sem zaman opozarjal nase. 
In vedno znova sem se moral soočati s trpkim spoznanjem, da sem gojil lažno upanje. 
Čez čas sem možnost, da bi me po naključju rešila ladja, povsem odpisal.

Vedel sem, da ga spravljam ob živce. 
Prihulil se je, spustil ušesa h glavi ter tiho, enakomerno renčal. 
Če sem mu hotel poslati pravilen signal in ostati živ, sem moral ukrepati izjemno previdno in hkrati brez omahovanja. 
Iztrebke sem prijel v dlan, jih malce prelagal iz roke v roko, ponesel k nosu in glasno povohal, potem pa sem se mu večkrat zazrl naravnost v oči dovolj ošabno, da ga je zmrazilo, pa vendar ne preveč izzivalno (ko bi le vedel, kako sem se moral naprezati, da nisem pokazal strahu) in vsakokrat polglasno, svareče zažvižgal. 
Z vsiljivim pogledom (pri vseh živali, pa tudi pri ljudeh, velja strmenje za napadalno držo) in z zvokom, ki ga je opominjal na boleče izkušnje, sem Richardu Parkerju sporočal, da imam vso pravico, pravico močnejšega, prijemati in vohjati njegove iztrebke, če se mi zahoče. 
Ni me zanimala skrb za čistočo, temveč psihološko nasilje. 
Splačalo se je. 
Richard Parker mi ni pogleda nikoli vrnil; ni zrl ne vame ne mimo mene, temveč nekako skozme. 
Čutil sem, kako se med nama vzpostavlja hierarhičen odnos. 
Po napetem obredu sem bil vselej popolnoma izmučen, ampak opogumljen.

Kot brodolomec si večno v središču kroga. 
Na videz se okolica spreminja morje enkrat šepeta, drugič bobni, nebo je enkrat modro, drugič belo, tretjič črno , toda geometrija ostaja enaka. 
Tvoje vidno polje je vselej polmer. 
Obkoljen si, pa ne le enkrat. 
Ujet si v moreč ples obročev. 
Sredi enega lebdiš, dva pa krožita nad teboj. 
Sonce te oblega kot glasna, nasilna drhal, ob kateri te prime, da bi si zamašil ušesa, zamižal in se skril. 
Mesec te tiho opominja na samoto; da bi ji ubežal, široko odpiraš oči. 
Včasih se sprašuješ, ali je kje sredi vesolja še kdo tak, še kak ujetnik geometrije, ki zre navzgor in se bojuje s strahom, besom, norostjo, obupom in malodušjem.

Richard Parker je začel s prosto prednjo šapo in z zobmi trgati makovo glavo, z zadnjima tacama pa parati njegov trebuh in hrbet. 
Morskemu psu ni preostalo drugega, kot da še močneje stisne čeljusti in opleta z repom. 
Zvijala sta se, kotalila, udrihala in grizla. 
S skrajnimi napori sem se za silo zbral, skočil na splav in odvil vrv. 
Potem sem z varne razdalje opazoval podivjani klobčič oranžkastega kožuha in modre kože. 
Čoln se je zibal kot sredi orkanskega neurja. 
Tiger je izpuščal zvoke, ob katerih je ledenela kri v žilah.

Vem, težko je verjeti, da sem preživel. 
Če dobro pomislim, se tudi meni zdi komaj verjetno.

Medtem ko nas je vznožje vala ob gromkem bobnenju požiralo, sem skočil na ponjavo in jo razvil proti krmi, tako da sem Richarda Parkerja zaprl pod streho. 
Tudi če je protestiral, ga nisem slišal. 
Zatikal sem napenjalno vrv za kavlje kot podivjan šivalni stroj. 
Spet smo se začeli vzpenjati. 
Vse težje sem lovil ranotežje. 
Končno je bila ponjava pritrjena povsod, razen povsem na premcu. 
Stlačil sem se v ozko luknjo in povlekel preostanek ponjave prek glave. 
Med končno klopjo in robnico je bilo v višino le tri decimetre prostora, stranske klopi pa niso bile širše kot pol metra. 
A se vsemu navkljub niti tedaj nisem drznil stopiti na dno. 
Potisnil sem roko skozi režo in si prizadeval zatakniti vrv za preostale štiri kavlje. 
Vsak naslednji je bil trši oreh. 
Ostala sta še dva. 
Čoln je hitel proti vrhu, kot bi ga vlekla vzpenjača. 
Naklon je bil vsaj 30 stopinj. 
Nevidna sila me je vlekla proti krmi. 
S skrajnimi napori mi je uspelo povleči vrv prek predzadnjega kavlja. 
Roka me je pekla od zvijanja. 
Več nisem mogel storiti. 
Izdelovalec rešilnih čolnov očitno ni pomislil na to, da bi utegnil kdo ponjavo pripenjati od znotraj. 
Navsezadnje sem vrv na vso moč zategnil, kar niti ni bilo težko, ker sem tako rekoč visel na njej. 
Naklon je moral biti kakih 45 stopinj.

Pozneje sem videl še veliko kitov, vendar nobenega tako od blizu. 
Vselej sem najprej zaslišal značilne brizge vode, nato pa sem jih zagledal, včasih tudi po tri ali štiri skupaj. 
Od daleč so bili videti kot plavajoči vulkanski otočki. 
Ti miroljubni velikani so me vedno spravili v dobro voljo. 
Prepričan sem bil, da se zavedajo moje stiske. 
Živo sem si predstavljal, kako največji med njimi ob pogledu name vzklikne: »Glejte! 
To je tisti mladi brodolomec z mucko, o katerem je pripovedoval Bamfu. 
Ubožec. 
Upam, da ima dovolj planktona. 
Moram vprašati Mamfuja, Tomfuja in Stimfuja, ali so zadnje dni v teh krajih opazili kako ladjo, ki bi ga lahko rešila. 
Njegova mama ga gotovo zelo pogreša. 
Na svidenje, malček! 
Jaz sem Pimfu! 
Poskusil ti bom pomagati!« 
In kmalu so vsi kiti v Tihem oceanu vedeli zame. 
Že zdavnaj bi bil rešen, če ne bi šel nesrečni Pimfu prosit za pomoč japonske ladje in končal pod streli, tako kot njegov prijatelj Lamfu, ki je naletel na Norvežane. 
Podleži! 
Lov na kite je gnusen zločin.

Prvi ptič, ki se je zmenil za nenavadni oranžni otoček, je bil kratkorepi viharnik. 
Zakrožil je nad čolnom, se strmo spustil, stegnil noge, zaplahutal s krili in pristal na vodi. 
Z zanimanjem si me je ogledoval. 
Hitro sem nataknil na trnek kos leteče ribe, ker pa nisem utegnil navezati obtežilnikov, vabe nisem mogel vreči dovolj daleč. 
Šele v tretje je viharnik opazil nenadejani grižljaj in se potopil za njim. 
Moje srce je poskočilo od razburjenja. 
Nekaj sekund sem počakal, nato pa povlekel. 
Ptič je zavreščal in izbljuval, kar je pravkar pogoltnil. 
Še preden sem lahko poskusil znova, je razprl krila in že ga ni bilo več.

»Slava Alahu, gospodarju svetov, usmiljenemu vladarju sodnega dne,« sem zašepetal, Richardu Parkerju pa zavpil: »Nehaj trepetati! 
To je bil čudež. 
Izbruh božanske moči. 
Bil je ... 
Hmm ... « 
Nobena beseda ne more opisati nečesa tako neizmerno fantastičnega. 
Vzelo mi je sapo. 
Legel sem na ponjavo in zrl v nebo. 
Čeprav sem bil premočen in prezebel, sem mi je smejalo. 
Tistega bližnjega srečanja s smrtjo se spominjam kot enega redkih trenutkov, ko sem bil sredi oceana resnično srečen.

Ladja je drsela mimo kot velikanska utrdba, toda na obzidju ni bilo niti enega stražarja, ki bi opazil obupanca v jarku. 
Izstrelil sem signalno raketo, vendar sem slabo meril. 
Namesto da bi jo razneslo kapitanu pred nosom, se je odbila od trupa in padla v morje, kjer je zasikala in ugasnila. 
Pihal sem v piščalko, da mi je skoraj razneslo glavo. 
Kričal sem, se drl in vpil. 
Zaman.

Telo in duša izčrpana. 
Umrl bom. 
R. P. diha, a negiben. 
Tudi on bo umrl. 
Ne bo me ubil.

90. poglavje

»Je kdo tam?« 
Spet.

Spoznal sem, da se mi je dokončno zmešalo. 
Žalostno, ampak resnično. 
Mrtvica in blaznost radi hodita z roko v roki.

»Ne sliši se ravno vegetarijansko.«

»S priželjcem? 
Sliši se zanimivo. 
Kaj pa je to?«

»Kaj pa korenje? 
Bi pojedel navaden surov korenček?«

»Povej mi nekaj ... 
Si kdaj ubil človeka?«

»Seveda. 
Nisi vedel?«

»Se mi že cedijo sline.«

Kljub temu me je nekaj grizlo. 
Nisem natanko vedel, kaj, vedel pa sem, da me moti pri umiranju.

»Ti pa govoriš tako, kot da bi imel namesto jezika žago in bi bile angleške besede polena. 
Francoski naglas imaš.«

»Tukaj,« je odvrnil utrujeno.

»Kje? 
Ne vidim te.«

Zaslišal sem grozljiv stok.

»Kako je to mogoče?« sem zamrmral.

»Kaj naj z njo? 
Lačen sem.«

»Tukaj. 
Ti?«

»Povej zdaj tisto zgodbo,« je rekel in sopihal.

»Že zdavnaj sem jih pojedel.«

»Ni vseeno, čigav je?«

»Tak ... 
Navaden.«

»Kakšne barve?«

Tišina.

»Ja.«

»Ne. 
Pa cigarete, so bile dobre?«

»Nekoč je bila banana. 
Rasla je in rasla, dokler ni postala velika, čvrsta, rumena in dišeča. 
Potem je dozorela in padla na tla. 
Nekdo jo je pobral in pojedel, zato se je počutil veliko bolje.«

92. poglavje

Ozrl sem se proti tlom. 
Kar sem zagledal, me je navdalo z zadovoljstvom in razočaranjem hkrati. 
Na tem otoku očitno ni bilo prsti. 
Ne, drevesa niso rasla iz vode, pač pa iz nekakšnega zelenja, gostega in smaragdnega kot krošnje. 
Kdo je še slišal za kopno brez zemlje, za drevje, ki raste iz listja? 
Bil sem zadovoljen, ker so dejstva potrjevala, da sem imel prav in da je otok nastal v moji glavi. 
Hkrati sem bil razočaran, ker bi otok, katerikoli in kakršenkoli otok, zame pomenil velikanski zasuk na bolje. 

Noga je začela klecati.

Storil pa je nekaj povsem nepričakovanega skočil je v morje. 
Debelo sem pogledal. 
Z odločnimi zamahi je zaplaval h krmi. 
Hotel sem znova zažvižgati, pa sem si premislil, dvignil pokrov shrambe in se umaknil na kljun, na skrajni rob svojega ozemlja.

Za hip me je zaskrbelo. 
Mar se me ne bojijo, ker bi se moral jaz bati njih? 
Na odgovor da so povsem nenevarne mi ni bilo treba dolgo čakati. 
Če sem se hotel prebiti k jezercu, okrog katerega so se nagnetle, sem jih moral precej nasilno odrivati z nogo. 
Niso mi zamerile; nasprotno, gruča se je ustrežljivo razmaknila. 
Ko sem se ustavil na bregu jezerca in pogledal noter, sem čutil, kako se topla kosmata telesa drenjajo okrog mojih gležnjev.

Ko so s skupnimi močmi kot dobro uigrana ekipa vlekle ulov na breg, sem opazil nekaj nenavadnega vse ribe, od prve do zadnje, so bile že mrtve. 
Surikate svojega plena niso ubile same.

Naslednje jutro sem se takoj, ko je tiger izginil za grebenom, lotil čiščenja čolna. 
Bilo je nujno. 
Raje ne bom opisoval, kakšna ostudna grmada človeških in živalskih kosti, pomešanih z neštetimi ostanki rib in želv, se je nakopičila na krovu. 
Vse skupaj sem zagnal v morje. 
Opravil sem, ne da bi stopil na pod. 
Bal sem se, da utegne Richard Parker zavohati moje sledove, zato sem raje brodil okrog čolna, s harpuno grabil svinjarijo na kup in jo vlekel ven. 
Smrad in madeže sem spral z nekaj vedri morske vode.

Nasprotni proces je bil precej hitrejši in bolj dramatičen. 
Oblačno vreme, še zlasti pa dež in razburkano morje, so travo mimogrede zmehčali; včasih se je tako zelo razpustila, da so se mi bilke v šopih zatikale za prste na nogah.

Težje razumljivo je bilo popolno biološko opustošenje otoka. 
Tako neraznovrstnega okolja nisem videl še nikoli in nikoli več. 
V zraku ni bilo ne muh, ne metuljev, ne čebel ne katerihkoli drugih žuželk. 
Ničesar. 
V krošnjah dreves ni gnezdil niti en sam ptič. 
Po tleh niso lezli ne glodalci, ne črvi, ne kače, ne gosenice ne škorpijoni. 
Enako je veljalo za rastje. 
Ni bilo drugega drevja, ne grmovja, trav ali rož. 
V jezercih ni bilo nobene sladkovodne ribe. 
Na bregu nisem videl niti ene rakovice, korale, ježka, školjke, alge ali kamenčka. 
Razen sijoče zelene morske trave, sijoče zelenih dreves in milijona surikat ni bilo na vsem otoku ničesar organskega ali anorganskega.

Temeljite raziskave bi utegnile prinesti zanimiva dognanja, žal pa morske trave nisem shranil niti za vzorec.

Učil sem ga skakati skozi obroč, ki sem ga izdelal iz tankih vej. 
Točko so sestavljali štirje skoki in za vsakega je dobil kos surikate. 
Pri prvem sem držal obroč v stegnjeni levi roki, kak meter od tal. 
Ko je poletel skozenj, sem se obrnil, prestavil obroč v desnico in ukazal, naj skoči znova. 
Pri tretjem skoku sem pokleknil in držal obroč nad glavo. 
Srce sem čutil v grlu, ko sem gledal, kako drvi proti meni. 
Nikoli nisem bil povsem prepričan, da me ne bo napadel. 
K sreči je bila bojazen odveč. 
Nato sem vstal in obroč zakotalil, Richard Parker pa bi moral steči za njim in še zadnjič stopiti skozenj. 
To mu je le redko uspelo; ponavadi se je zaletel vanj ali pa je predolgo čakal. 
Ko se je obroč prevrnil, je vedno osuplo obstal, ga drezal s šapo in vohljal, kot da bi šlo za tovariša, ki se je nenadoma zgrudil. 
Tedaj sem mu vrgel zadnji kos malice in se umaknil.

Še včeraj sem spal na pogradu s tigrom, danes bom pa na skupnem ležišču s tisoč surikatami ... 
Življenje je res polno preobratov. 
Prav grobo sem se moral prerivati, da sem si izbojeval prostor v lastni postelji. 
Živalce so se tesno stisnile k meni. 

Neke noči me je predramil nemir. 
Surikate so cvilile in drgetale. 
Sedel sem in skušal ugotoviti, kaj jih je vznemirilo. 
Nebo je bilo kristalno jasno. 
Polna luna je razsvetljevala pokrajino, ki se je lesketala v odtenkih črne, sive in bele. 
Oči surikat so bile uprte v bližnje jezerce, na katerem je lebdelo nekaj srebrnkastega.

Jezerce je bilo skoraj prazno. 
Pa ne zaradi surikat. 
Te so se pravkar začele potapljati, da bi rešile, kar se je še dalo.

Stegnil sem roko in prijel najbližji sadež. 
Razočarano sem ugotovil, da je lahek kot peresce. 
Povlekel sem in ga izpulil iz objema pecljev.

Potem je bil velik kot rambutan.

Kot češnja.

Kočnik, če moram biti natančen. 
Z zelenkasto oblogo in več majcenimi luknjicami. 

Celotno zobovje. 
Dvaintrideset zob. 
Niti eden ni manjkal.

Z značilno nedolžno zaupljivostjo se je vrnila na staro mesto in se stisnila k meni. 
Vneto si je lizala blazinice na tačkah in sopla. 
Videti je bilo, da jo boli.

Nenadoma me je v noge zarezala ostra bolečina. 
Zavpil sem. 
Zdelo se mi je, da se bom kar sesedel. 
Pograbil sem vrv in splezal na varno. 
Kot zmešan sem drgnil podplate ob lubje. 
Namakal sem noge v vedru s svežo vodo, ki sem ga vsak večer obesil na vejo ob postelji, se brisal z listi, z nožem ubil dve surikati in se namazal s krvjo ... 
Vse sem poskusil, podplati pa so me še vedno peklensko pekli. 
Od bolečine in strahu vso noč nisem spal.

Zjutraj otoka ni bilo več na obzorju, izginila pa je tudi gmota morske trave, ki smo jo vlekli za seboj. 
Jasno, kislina je razžrla vrv.

Ko sem zagledal mehiško obalo, nisem imel niti toliko moči, da bi bil zares vesel. 
Ni bilo lahko pristati. 
Kipeče morje je hotelo čoln za vsako ceno prevrniti. 
Spustil sem plavajoči sidri no, njuna ostanka , da nas ne bi zasukalo bočno, ko pa nas je val zajel, sem ju hitro dvignil. 
Tako smo »deskali« proti obali. 
Bilo je precej nevarno, vendar se mi je po nekaj poskusih posrečilo ujeti pravega velikana med valovi, ki nas je mimo razpadajočih vodnih stolpov ponesel prav do obrežja. 
Dno čolna se je z glasnim škripanjem zarilo v pesek. 

G. Tomohiro Okamoto z oddelka za pomorstvo na japonskem ministrstvu za promet, zdaj že upokojenec, mi je povedal, da je bil s podrejenim sodelavcem, g. 
Atsurom Chibo, na nekakšnem poslovnem srečanju v kalifornijskem Long Beachu glavni tovorni luki na zahodni obali Združeni držav , ko je iz Tokia dobil zanimivo obvestilo. 
Sporočili so mu, da naj bi blizu mesteca Tomatlán na mehiški obali naplavilo edinega preživelega potnika z japonske ladje Tsimtsum, ki je nekaj mesecev prej brez sledu izginila v mednarodnih vodah sredi Tihega oceana. 
Gospodoma Okamotu in Chibi je vodja oddelka naročil, naj odpotujeta v Mehiko, stopita v stik z brodolomcem in skušata pridobiti informacije, ki bi utegnile razjasniti, kaj se je zgodilo s pogrešano ladjo. 
Kupila sta zemljevid Mehike, da bi poiskala Tomatlán. 
Smola je hotela, da je pregib na zemljevidu sekal z malimi tiskanimi črkami označeno ime obalnega kraja Tomatán, zato je bil g. 
Okamoto prepričan, da gre za TomatLán. 
Ker Tomatán leži v Kalifornijskem zalivu, osemsto kilometrov južno od Long Beacha, sta gospoda sklenila, da najameta avto in se tja odpeljeta.

»Dober dan, g. 
Patel. 
Sem Tomohiro Okamoto z oddelka za pomorstvo pri japonskem ministrstvu za promet. 
To je moj pomočnik Atsuro Chiba. 
Prihajava zaradi brodoloma ladje Tsimtsum, katere potnik ste bili. 
Bi vam smela postaviti nekaj vprašanj?«

»(V redu. 
Joj, kako sem utrujen. 
Danes je 19. februar 1978. 
Obravnavamo primer številka 250663, izginotje tovorne ladje Tsimtsum.) 
Se dobro počutite, g. 
Patel?«

G. Chiba: »Kakšna zgodba.«

»Seveda.«

»(Daj mu že ta piškot. 
Morava biti ustrežljiva.) 
Čez pet minut se vrneva.«

»Najprej razčistimo tole z bananami.«

»Tudi Kolumb jim je. 
Kaj pa storite, kadar je tema?«

»Tristo let stara, pol metra visoka drevesa, ki jih prenašaš naokrog v lončkih?«

G. Chiba: »Ha, ha, ha! 
(Tako smešno pa spet ni bilo.)«

»Kakšnih dvomih?«

»Kaj pa imate v vrečki?«

Pi Patel: »Osupljiva žival. ... 
Odlični sendviči.«

»Kaj je z njim?«

»(Sem vedel, da bi si morala vzeti prost dan.) 
Pravite, da sta govorila o hrani?«

»Od surikat so.«

G. Okamoto...
Ne vem.)«

G. Okamoto: »Z veseljem. 
Hvala.«

G. Chiba: »Hvala.«

»Ali ni vsako pripovedovanje, naj bo v angleščini ali japonščini, hkrati potvarjanje? 
Ali ni sleherni osebni pogled na svet nekakšna potvorba?«

G. Chiba: »(O čem sploh govori?)«

»Vem, kaj hočete. 
Hočete zgodbo, ki vas ne bo presenetila, zgodbo, ki bo samo potrdila, kar že veste. 
Hočete zgodbo, ki vas ne bo silila videti dlje, globlje ali drugače. 
Hočete staro, preverjeno, enoplastno zgodbo. 
Hočete suho, brezkvašno dejanskost.«

»Ufff ...«

Zazdelo se mi je, da je svoje besede obžaloval, še preden so izzvenele. 
Umolknil je in se obrnil stran.

Kaj? je zazijala mama. 
Kaj naj bi to pomenilo?

Zjutraj sem se povlekel k čolnu in splezal na krov. 
Bil sem zelo slaboten. 
On je molčal. 
Jaz tudi. 
Ujel je želvo in mi dal piti njeno kri. 
Najboljše kose mesa je zložil na sredinsko klop. 
Pojedel sem jih.

Nož je ležal na klopi. 
On ga je odložil tja. 
Lahko bi ga pograbil, še preden sem se mu približal. 
Ni se zmenil zanj. 
Zabodel sem ga v trebuh. 
Spačil se je, ni pa padel. 
Izvlekel sem nož in ga znova potisnil v mehko telo. 
Iz ran je curljala kri. 
Še vedno je stal. 
Strmo me je pogledal in rahlo dvihnil glavo. 
Mi je hotel kaj povedati? 
Meni se je zdelo, da. 
Zabodel sem ga v grlo, tik ob Adamovem jabolku. 
Padel je kot pokošen. 
In umrl. 
Molče. 
Brez poslednjih besed. 
Samo malo krvi je izkašljal. 
Nož ima nizek vztrajnostni moment. 
Ko ga enkrat zaženeš, ga je težko ustaviti. 
Zabadal sem in zabadal. 
Kuharjeva kri je bila kot obliž na moje rane. 
S srcem sem imel veliko dela; cel šop cevčic ga povezuje s telesom. 
Navsezadnje mi ga je le uspelo iztrgati. 
Bilo je odlično, precej okusnejše od želvjega. 
Pojedel sem tudi njegova jetra in veliko mesa.

»Ne.«

»Ko so odgovorni pri Oiki ugotovili, da je nekaj hudo narobe, je bilo že prepozno. 
Reševanje iz zraka ni bilo mogoče, ker ste bili predaleč od kopnega, posadkam ladij, ki so plule v tistem sektorju, pa so sporočili, naj bodo pozorne na brodolomce, vendar ni nihče opazil prav ničesar.«

»Prosim?«

G. Chiba: »Kdo pa je hranil ključe od kletk?«

G. Okamoto: »Oprostite, sem prav razumel, da dvomite o opravilnih sposobnostih posadke?«

»Je prišlo do trčenja z drugo ladjo?«

»Ne.«

»Res je.«

»Rekli ste, da se je vreme po brodolomu naglo izboljšalo, drži? 
Da je bilo nebo že zjutraj spet jasno?«

»Dejstvo je, da je potopila ladjo.«

»Tsimtsum je potonil 2. julija 1977.«

G. Chiba: »Tista z živalmi.«

G. Chiba: »Zbogom.«

