Od naše dopisnice

Beograd - Srbija je imela včeraj več ur vlado brez parlamentarne podpore. 
Tako bi bilo mogoče v nekaj besedah označiti začetek jesenskega zasedanja srbskega parlamenta, ki se je začelo z osemurno zamudo, v tem času pa je vladni koaliciji menda uspelo za silo zagotoviti večino v parlamentu. 
»To, kar se dogaja v srbski skupščini, je tudi za naše razmere škandal posebne vrste. 
Po naših informacijah je vlada že padla,« je popoldne izjavil podpredsednik Demokratske stranke Srbije Dragan Maršićanin. 
To bi se tudi zgodilo, če bi deset poslancev Socialdemokratske stranke Slobodana Orlića vztrajalo pri napovedi, naj parlament razpravlja o nezaupnici vladi in predsednici parlamenta Nataše Mićić, ki je tudi v. d. predsednice Srbije. 
Mićićeva je bila menda pripravljena odstopiti s funkcije, a pod pogojem, da hkrati razpiše predčasne parlamentarne volitve. 
Temu pa najbolj nasprotuje Demokratska stranka Zorana Đinđića, ki je tudi najmočnejša v vladni koaliciji. 
Vlada in predsednica parlamenta sta tako preživeli okrepljeni napad opozicije. 
Prvo jesensko zasedanje srbskega parlamenta se bo nadaljevalo prihodnji teden, ko naj bi poslanci razpravljali o tisoč dneh srbske vlade, ki jo je do tragične smrti 12. marca vodil Zoran Đinđić. 
P. P.

Namesto Vlada Kuna je v državni zbor prišla »povijest bolesti« Mirko Zamernik od te priče pričakuje pomembne informacije

Kljub opravičilu in zatrjevanju Kunovih družinskih članov, da vabila na zaslišanje Kun ni dobil - a je do komisije kljub temu prišlo opravičilo -, je komisija soglasno sklenila, da bo od pristojnega sodišča zahtevala prisilno privedbo. 
Takšen skrajni ukrep za privedbo tistih, ki se izmikajo nastopu pred komisijo, določa zakon o parlamentarni preiskavi. 
»Ne moremo si privoščiti, da bi tak način prepričevanj zabetonirali vnaprej, ker bi se nam lahko to redno dogajalo. 
Temu moramo reči ne ,« je, tik preden so člani potrdili zahtevo sodišču, dejal Zamernik. 
Sicer se je prvič v zgodovini te preiskovalne komisije zgodilo, da so člani posegli po tem institutu.

»Upam, da smo s tem dali odgovor morebitnim opravičevalcem že vnaprej, da komisija ne more sprejeti takšnega početja. 
Če se lahko postopki zavlačevanja in nerazumnih zahtev po izločitvah tožilcev in sodnikov dogajajo na sodišču, je to lažje, ker sodišče lahko dela vseskozi. 
Mi pa smo omejeni z mandatom in si tega ne moremo privoščiti,« je ocenil Zamernik. 
Na vprašanje, ali se počuti izigran - doslej je s Kunom namreč korektno sodeloval, spremljal ga je tudi na detektor laži -, saj je obljubil, da bo na zaslišanje prišel, je Zamernik dejal: »Ja. 
Temu lahko samo pritrdim.« 
Dodal je tudi, da bi mu rad dal priložnost, da se dileme razčistijo pred komisijo. 
Zakaj je Kun tako pomemben za komisijo? 
»Je oseba, ki zelo natančno pozna okoliščine napada, kljub dovolj trdnemu alibiju - v času napada je bil v zaporu. 
Prepričan sem, da pozna odgovore na nekatera vprašanja, ki so se zdaj še potencirala, po tem, kar so povedale priče oziroma tisti, ki so v priporu,« je dejal Zamernik.

In zakaj je Gradis Inženiring prevzel posel? 
Pukšič je naštel več razlogov. 
Med drugim zaradi posledic, ki jih je imel Zbiljski gaj na dogajanje na trgu, namreč zaradi zmedenosti in nezaupanja kupcev. 
Z dokončanjem Zbiljskega gaja bodo menda pomagali normalizirati razmere na prodajnem trgu. 
Po drugi strani je tako zahteven projekt za družbo velik poslovni izziv. 
Ekonomskih učinkov Pukšič še ni želel ocenjevati - zaradi rizičnosti posla in številnih podmen, na katere investitor ne more vplivati.

Podjetje Jadran iz Sežane meni, da mu je ministrstvo za notranje zadeve neupravičeno odtegnilo okrog 35 milijonov tolarjev - Spor bo reševalo sodišče

Kadrovski načrt državnih organov za naslednji dve leti

Takšno je trenutno stanje v formalni proceduri enega od problemov v postopku proti Borisu Popoviču. 
Dejstvo je, da župan zadnjega pol leta bolj ali manj normalno opravlja svoje delo, vendar zanj ne prejme niti tolarja plačila. 
Ker celo zapornik dobi hrano in prenočišče zastonj in minimalno žepnino, se zdi tovrsten ukrep - nerazumljiv.

Ker je bil odgovor malce nejasen in dvoumen, smo 10. oktobra prosili predsednika sodišča za natančnejšo pojasnilo in ga še isti dan tudi dobili, ponovno od Matevža Grosa. 
V zvezi z začasno odredbo je Gros pojasnil, da se je odvetnik pritožil, vendar je senat še enkrat potrdil odredbo. 
»Če bi bilo v pritožbi zoper začasno odredbo navedeno, da se nanaša na račun, na katerega se nakazujejo osebni dohodki, bi sodišče to upoštevalo in izvzelo dve tretjini dohodka. 
Vendar v pritožbi takšnih navedb ni bilo,« je odgovoril sodnik Gros.

Na kratko

- Finančni minister Dušan Mramor, ki se je v Kliničnem centru zdravil zaradi pljučnice, je včeraj po uspešnem zdravljenju zapustil bolnišnico. 
Kot so sporočili z ministrstva, se Mramor počuti dobro, obveznosti pa bo spet prevzel čez 14 dni. 
Do takrat ga bo nadomeščala državna sekretarka Helena Kamnar.

- Pred ministrom za pravosodje Ivanom Bizjakom sta včeraj prisegli novi državni tožilki. 
Aleksandra Stermec Perovec je prisegla kot okrožna državna tožilka v Slovenj Gradcu, Vesna Rebernik Jamnik pa kot pomočnica okrožnega državnega tožilca v Slovenj Gradcu.

STA

Vse to in verjetno še politična preračunljivost sta napeljala predsednika SDS Janeza Janšo, da je avgusta 1999 predlagal odpravo naborniškega sistema in ustanovitev poklicne vojske. 
Idejo mu je speljal takratni predsednik vlade, ki je pred lanskimi predsedniškimi volitvami dosegel hiter prehod na poklicno vojsko. 
Tako se predvidena hitra profesionalizacija vojske zdaj končuje še hitreje, več kot leto dni pred zakonsko določenim rokom.

Ljubljana - Predsednik državnega zbora Borut Pahor predlaga spremembo dogovora o medsebojnem sodelovanju pri neposrednih televizijskih prenosih sej državnega zbora. 
Zaradi »kritike širše javnosti« naj bi kolegij predsednika DZ v petek na seji spremenil določbo, ki je prepovedovala uporabo videozapisov neposrednih prenosov sej v zabavnih ali političnosatiričnih oddajah. 
Še naprej pa naj bi bila prepovedana uporaba posnetkov za strankarsko politične prenose ter v reklamne ali oglaševalske namene.

Dogovor o neposrednih prenosih sej DZ je kolegij sprejel sredi preteklega meseca in ga morajo upoštevati vsi mediji ali kabelski operaterji, ki želijo prenašati seje. 
Državni zbor zagotavlja produkcijo prek lastnega videosistema. 
Odvzem signala je brezplačen, razširjanje programskih vsebin pa krije vsak medij posebej. 
Dogovor omogoča prenos sej v celoti, v časovno določenem intervalu, ali predvajanje posnetkov posameznih točk v celoti oziroma predvajanje povzetkov. 
DZ pa od medijev zahteva, da prenašajo neokrnjen signal na celotnem zaslonu, brez dodatnih posegov v sliko, izjema je le logotip medija. 
Odmore med točkami dnevnega reda lahko mediji zapolnijo s komentarji, drugimi vsebinami ali reklamnimi sporočili, vendar morajo pri tem imeti spoštljiv odnos do DZ.

Najprej bo jutri na potezi parlamentarna mandatno-volilna komisija, toda v poslanskih skupinah včeraj večinoma še niso vedeli, kako se bodo njihovi člani opredelili.

Medtem ko je Zbiljski gaj prerasel v afero, ki se odvija hitro, v humanem ozračju, v njej pa se kažeta solidarnost in velika angažiranost vseh akterjev zgodbe, zlasti Abanke Vipe kot največje upnice, stečajne upraviteljice, stečajnega senata kot tudi politikov in medijev, je primer I.
P.C. ves čas v senci Zbiljskega gaja. 
Upniki - vseh je 30, med njimi pa se jih je 16 zateklo po pomoč k odvetniku Roku Korenu - se čutijo ne le prevarane in oškodovane, ampak tudi manjvredne. 
»Je naš denar,« se sprašujejo, »manj vreden od tistega, ki so ga plačali kupci v Zbiljskem gaju? 
V čem smo mi na boljšem, kot bi bili kot upokojenci, mar lahko v teh nekaj delovnih letih zaslužimo za novo stanovanje? 
Je pa res, da smo le peščica navadnih državljanov, med nami ni znanih imen, politikov, kulturnikov, profesorjev ...«

Ker ni žrtev, ni krivcev

Medvode - Izguba 139, 9 milijona tolarjev v minulem letu je bila pričakovana in pokrita je bila v breme kapitala, je na nedavni seji medvoškega občinskega sveta izjavil v. d. direktorja Dom Franko Roša. 
Pri tem pa je zamolčal opombo oziroma podatek iz revizijskega poročila za leto 2002. 
Revizijska hiša Plus je namreč v poročilu, ki nosi datum 29. avgust 2003, ugotovila, da družba Dom Medvode za lani ni oblikovala popravka vrednosti terjatev do družbe Mebles IMS v stečaju, čeprav obstaja dvom o njihovem poplačilu. 
Popravek bi moral biti usklajen s stoodstotno višino terjatev (406 milijonov tolarjev) in za enak znesek bi morala biti povečana izguba lanskega poslovnega leta.

S Padežnikom (47), profesorjem zgodovine in sociologije z dolgoletno pedagoško prakso, avtorjem več člankov o pedagoških, andragoških in psiholoških temah, dveh romanov in omenjenega dela, astrologom in astroterapevtom, smo se pred današnjim mednarodnim dnem bele palice pogovarjali o razbijanju predsodkov o slepih in slabovidnih.

Odprta vrata znanosti

Ljubljana - Četrta Študentska arena, izobraževalno-sejemska prireditev, ki jo pripravljata Študentska organizacija univerze v Ljubljani in Zveza študentskih klubov Slovenije (ŠKIS), je že včeraj opoldne na Gospodarsko razstavišče privabila množice mladih, razkropili pa so se po prostorih 200 razstavljavcev, štirih predavalnicah, Kariernem in Areninem križišču. 
Med otvoritvijo je bilo na prireditvi, ki se predstavlja kot »eksplozija priložnosti«, po ocenah Benjamina Leskovca, vodje projekta, približno štiri tisoč obiskovalcev, v vseh treh dneh (do 16. oktobra) jih pričakuje 27 tisoč, tolikšno število pa je med drugim pripisati tudi brezplačnemu vstopu. 
»Naš cilj je, da postane Arena prireditev vseh in za vsakogar, tako za obiskovalce kot tudi za razstavljavce, predvsem pa si želimo v prihodnosti nameniti še več pozornosti sodelovanju s tujino,« je poudaril. 
Letos je razdeljena v pet glavnih sklopov (izobraževanje, kultura, prosti čas ter Arenino in Karierno križišče), v okviru katerih se bo zvrstilo približno sedemdeset predavanj, okroglih miz, čajank in delavnic, poleg tega pa se bodo lahko obiskovalci zabavali ob številnih prireditvah in kulturnem programu.

V pol stoletja do diplome več kot 1800 glasbenikov

Prav na dan, ko je vlada sprejemala nacionalni program, sta se na Inštitutu za varovanje zdravja v Ljubljani, kjer bi po odločitvi ministra Kebra nacionalna informacijska enota za prepovedane droge morala delovati že od predlani, mudila visoka uslužbenca EMCDDA, Wolfgang Götz in Alexis Goosdeel. 
Po njuni vrnitvi v Lizbono je Götz za Delo strnil vtise in pojasnil okoliščine, zaradi katerih kljub napovedim Slovenija ni postala članica EMCDDA še pred vstopom v EU.

Je s tem zadoščeno vsem vašim zahtevam?

Formalno je vse jasno. 
Slovenija bo postala članica EU 1. maja prihodnje leto in z istim dnem bo postala polnopravna članica EMCDDA.

V Sloveniji zdravitelji formalno ne smejo opravljati svoje dejavnosti, saj večinoma niso del etablirane akademske stroke. 
Zdravniki morajo, če hočejo podaljšati licenco, podpisati izjavo, da se ne bodo ukvarjali z zdravilstvom in mazaštvom (npr. kiropraktiko ali homeopatijo). 
Zdravilci se lahko prijavijo na Gospodarski zbornici in tako postanejo pridobitna dejavnost. 
Vprašanje pa je, komu to koristi. 
Verjetno dejanskim šarlatanom, saj Gospodarska zbornica ni zavezana za preverjanje strokovne usposobljenosti njenih članov. 
Posledice nosi seveda pacient.

Čakajoč na boljše čase

Katere so tiste raziskave, ki v tem času omogočajo proizvodnost z velikim učinkom na prihodek, lahko ugotovimo s pregledovanjem Market & Industry Research Report ali kakšnih drugih poročil. 
Zasledimo lahko naslednje (ključne) raziskave: informacijska tehnologija, biotehnologija, nanotehnologija, realnost trženja in poslovanja, MD znanja v industriji, mobilnost, brezžične komunikacije in kontrola, nova generacija info-home sistemov, informacijske storitve, bioračunalništvo, e-poslovanje, tehnologija softvera in še nekaj drugih raziskav je, da ne bomo predolgo naštevali. 
Navedene raziskave, ki so vse po vrsti visokotehnološke, lahko v krajšem času prinesejo velik prihodek, zato se jih oklepajo vsi razviti v EU, ZDA in Japonska. 
Finska je, na primer, v času propadanja naše Iskre znala zamenjati svojo skorajda gumarsko industrijo z najzahtevnejšo industrijo (visoka tehnologija), ki raziskuje, razvija in proizvaja mobilne aparate (telefone) in ustrezne brezžične sisteme.

Ekologija na dvorišču Nafte Lendava

Poleg strokovnega znanja pa je pomembno opredeliti tudi etične norme ter urediti status predstavnikov za odnose z javnostmi, saj je ta pri nas relativno nizek oziroma premalo cenjen; položaj se je nekoliko izboljšal vsaj na področju javne uprave, saj so trije uslužbenci zdaj dobili status državnih podsekretarjev; ob tem bi bilo nujno opredeliti, kdaj je predstavnik za odnose z javnostmi državni uradnik in kdaj politični svetovalec, saj sta zdaj funkciji prepleteni in ob zamenjavi vladnih garnitur se zamenjajo tudi ti strokovnjaki.

Steklarji so odprodali 30-odstotni delež Zdravilišča Rogaška, za sanacijo pa začasno pristajajo tudi na minimalne plače

Za nemškega naročnika bodo v Mestinju izdelovali pohištvo iz akacijevega lesa, pogodba pa narekuje tudi drugačno proizvodno organiziranost. 
Dogovorili so se, da bo 111 delavcev za nekaj časa opravljalo deveturni delavnik, zaradi zahtevne pogodbe pa bodo zaposlili še dodatne delavce. 
Davorina Škrinjariča smo vprašali, kaj nova pogodba pomeni za nadaljno reorganizacijo holdinga, s katero so predvideli, da se bo Rogaška Crystal odkrižala vseh nesteklarskih dejavnosti, odgovoril pa nam je, da bodo na novo nastale razmere še proučili in odločitev sprejeli pozneje.

Ob dobri novici pa se ni moč izogniti težavam, s katerimi se ubadajo slatinski steklarji, ki naj bi se v prihodnosti odrekli delu svojih dohodkov. 
Vodstvo je predlagalo, da naj bi v letu dni kar trikrat dobili zgolj minimalne plače, s čimer bi prihranili okoli 300 milijonov tolarjev in z njimi izboljšali likvidnosti položaj. 
S takim predlogom sta se strinjala tudi oba steklarska sindikata, delavcem pa bi pozneje neizplačane dohodke nadomestili.

Kot nam je povedal Feist, hišice res ni več, ker jo je pred dnevi nekdo (najbrž objestneži) zažgal, in je zgorela do tal. 
Ostanke so počistili in kmalu bodo namestili novo. 
O tem, da pobiralca parkirnine ni, in da so vozniki, ki se pripeljejo na parkirišče, prikrajšani za dva žetona (360 tolarjev) za mestni avtobus in občutek varnosti, da jim nekdo varuje osebni avto, pa direktor ni vedel nič. 
»Morda je bil le odsoten nekaj minut,« je ugibal. 
Po njegovih besedah je parkirišče za 220 avtomobilov, ki so ga odprli septembra lani, zasedeno v povprečju 70-odstotno.

Asfalt do brezoviškega letališča

Stanovanjsko-poslovni ob-jekt gradijo nasproti Mercatorjevega hipermarketa oziroma Istrabenzove črpalke, na privlačni lokaciji. 
Kot je povedal Miladin Ostojič, bo v njem 115 stanovanj, velika pa bodo od 39 do 100 kvadratnih metrov. 
Večina bo dvosobnih v velikosti med 50 in 60 kvadratnimi metri. 
Enosobnih stanovanj bo 32, dvosobnih 70, trisobnih pa 13. 
Kot je zagotovil Ostojič, bo cena kvadratnega metra 1250 evrov, gradijo pa jih za Stanovanjski sklad Slovenije, ki bo stanovanja prodal kupcem iz varčevalne sheme. 
Glede na to, da gre za lepo lokacijo, Ostojič meni, da bodo decembra prihodnje leto prodana vsa stanovanja, pa tudi poslovni prostori naj bi bili prodani.

Ljubljana - Zavod Izida, informacijski, izobraževalni in svetovalni center za mlade, je moral v letošnjem šolskem letu po desetih letih delovanja uvesti plačevanje poklicnega svetovanja. 
Kot je pojasnila direktorica Vojka Žerovnik, je v zadnjih letih število organizacij s podobnimi programi tako naraslo, da iz javne blagajne preprosto ni dovolj denarja za vse. 
Tako omenjeni zavod omogoča brezplačno svetovanje le mladim do 19 let iz Mestne občine Ljubljana (ki program tudi sofinancira), preostali pa morajo sami plačati za pomoč pri iskanju poklicne poti.

Nič o nas brez nas - Tudi za invalide je pomembno vseživljenjsko učenje Težave duševno prizadetih ljudi pri nadaljevanju šolanja in pri iskanju zaposlitve

Klub ima štiri kategorizirane športnike in nekaj več kot sto članov. 
Med njimi je denimo tudi Andrej Sotelšek, ki je bil pred leti uvrščen v družbo najobetavnejših alpinistov v Sloveniji in tudi v svetu. 
Klub se po besedah predsednika Gorazda Pozveka zdaj ubada s precejšnjo prostorsko stisko. 
Že nekaj časa ne objavlja razpisov, njegovo članstvo pa se iz leta v leto širi. 
Treningi med tednom so običajno v osnovni šoli Brestanica, kjer stoji umetna stena, ob vikendih, ko je šola zaprta, pa so klubu na voljo le štiri naravna plezališča. 
»Notranji prostor ni primeren za kvaliteten trening, narašča pa tudi število otrok, vpisanih v krožek športnega plezanja, tako da zdajšnja umetna stena niti ne zadošča našim potrebam. 
Pri vsem tem pa nimamo niti primernih klubskih prostorov,« je naštel Gorazd Pozvek .

Pri pripravi in izvedbi projekta so poleg mladinskega centra sodelovali še občina Jesenice, komunalno podjetje Jeko-in, Acroni Jesenice, jeseniške osnovne šole, trgovina Štof in steklarstvo Potokar, čebulice pa so zagotovili v Semenarni Ljubljana. 
Po oceni Karmen Hrovat iz podjetja Jeko-in bo organizatorje celotni projekt stal 500 tisoč tolarjev.

Peter Rak

K izvornim načelom

Po mnenju Miroslava Kluna, župana Občine Sežana, je rešitev samo v lobiranju. 
Pri tem pa bi morali sodelovati tako predstavniki civilne družbe in oblasti kot strokovnjaki z različnih področij. 
Omenil je tri področja, ki so po njegovem mnenju zelo pomembna in na katera bi morali biti še posebej pozorni. 
To pa je davčna reforma, kjer je po njegovih besedah država storila veliko napako, za katero upa, da je ne bo ponovila pri reorganizaciji drugih uprav, razvoj gospodarstva (še posebej malega) in problem odlaganja odpadkov.

Od predstavnikov gospodarstva sta se vabilu na posvet odzvala le dva, in sicer direktor TIB Transporta Ilirska Bistrica Milan Šajn in Egon Bratož, predstavnik tovarne Lesonit iz Ilirske Bistrice. 
Šajn je dejal, da se mu taka srečanja zdijo zelo pomembna, saj je dialog z državo na področju gospodarstva po njegovem mnenju slab.

Predsednik DS je ob koncu posveta in predlagal, naj bi v DS organizirali posvetovanje o problemih Kobilarne Lipica, na katero bi povabili tako vladne kot nevladne institucije. 
Jenko pa je izrazil željo, da bi podobne posvete v 16. volilni enoti organizirali vsaj enkrat na leto.

Primož Cirman

Kaj in kolikokrat jemo?

Iz raziskave je še vidno, da kar tretjina prebivalcev celjske regije uživa sadje le enkrat do trikrat na teden, sedem odstotkov povprašanih ga uživa le enkrat do trikrat na mesec, odstotek prebivalcev pa nikoli ne uživa sadja. 
Le vsak peti prebivalec celjske regije uživa zelenjavo večkrat na dan, 32 odstotkov jih sicer uživa zelenjavo, vendar ne vsak dan. 
Le pol odraslih na Celjskem vsak dan zajtrkuje, deset odstotkov jih nikoli ne zajtrkuje, 14 odstotkov jih zaužijejo samo en ali dva obroka na dan.

Vili Einspieler

Dolenc pravi, da lahko kleti na Koblarjevi poplavi le ob izjemnih padavinah, ki jih uprava za zaščito in reševanje v svojih biltenih navaja kot naravne nesreče. 
Nazadnje je bilo tako menda 28. julija letos. 
»Mešana kanalizacija po Koblarjevi ulici ob izjemnih padavinah deluje na način, ki lahko povzroči preplavitve kleti stavb. 
Vsem lastnikom stavb s podobnim primerom svetujemo, da svoje prostore dodatno zavarujejo z vgradnjo kletnih črpališč ali protipovratnih zaklopk in da na gravitacijsko kanalizacijsko omrežje priključijo le odplake iz etaž, katerih tlaki so najmanj 10 centimetrov nad pokrovi bližnjih revizijskih jaškov. 
V naši službi priključkov bi lahko skupaj poiskali ustrezne rešitve za morebitno sanacijo vsakega posameznega priključka,« je dejal Dolenc.

Maribor - Na mestnem pokopališču Pobrežje so včeraj odprli tako imenovano polje belih vrtnic. 
Ta del pokopališča je namenjen pokopavanju otrok, ki so umrli med nosečnostjo ali kmalu po rojstvu. 
»Starši otrok, umrlih v najzgodnejšem obdobju, doslej niso imeli možnosti, da se od njih dostojno poslovijo. 
Zato smo na njihovo pobudo in v sodelovanju z društvom za prezgodaj rojene otroke uredili polje belih vrtnic,« je dejala direktorica Pogrebnega podjetja Lidija Pliberšek in nadaljevala: »To je prostor, obdan s cipresami, mogočno magnolijo in belimi vrtnicami. 
Zanje smo se odločili predvsem zato, ker cvetijo vse leto.« 
Na polju belih vrtnic morajo dokončati še spomenik, na katerega bodo pritrjevali ploščice z imeni umrlih.

Največkrat uvrščen kar med kulturna društva

Osnutek odloka o ustanovitvi javnega zavoda Kulturni dom Krško je že uvrščen na oktobrsko sejo občinskega sveta, tako da naj bi ga dejansko preoblikovali do konca letošnjega leta. 
Tako naj bi se še dodatno izboljšala ponudba kulturnega doma, sicer pa je imel ta v lanskem letu vpisane abonente iz devetih občin, ki so si denimo lahko ogledali nekaj pravih gledaliških spektaklov, opere, operete in tudi balet.

Čeprav so v občini poskušali skrajšati zamude pri plačevanju svojih obveznosti, jim je to uspelo le delno, ker prihodki preprosto niso zadoščali za hkratno pokrivanje zaostalih obveznosti in za skrajševanje plačilnih zamud. 
Glavnina prihodkov v radeški občini je tudi letos primerna poraba, kajti Radečani tako kot vsa leta doslej ne izpolnjujejo predvidenih lastnih dohodkov. 
V prvi vrsti gre za prihodke od premoženja, ki so manjši, kot so načrtovali v občini na podlagi pričakovanih prilivov po razdelitvenem ključu za plačilo koncesije. 
Na drugi strani se bodo povečali odhodki zaradi večjih materialnih stroškov občinske uprave in predlaganega povišanje sejnin.

Na področju izobraževanja se bodo povečali izdatki za prevoze učencev, ker so morali plačati še lanske obveznosti, in za vzdrževanje šol, ker niso bila predvidena nekatera nujna dela. 
V otroškem varstvu se bo dvignila postavka za subvencije po domicilu zaradi poplačila lanskih obveznosti, kar je tudi razlog za dvig oskrbnih stroškov v zavodih in subvencij stanarin. 
Radečani bodo več namenili tudi za vzdrževanje športnih objektov in za prispevek za obvezno zdravstveno zavarovanje.

V kranjski občini poiskali dodatne vire pitne vode za veliko večjo porabo leta 2017 - Od sedanjih virov bodo morali zaradi gradnje drugega železniškega tira opustiti črpališče na Gorenji Savi

Sredstva za redarje in varnostnike se manjšajo, namesto da bi se večala. 
Govori se (in tudi videti je tako), da je sedanja uprava z županjo na čelu zavrla izvajanje nadzora redarjev. 
Zakaj Slak in njegova stranka v mestnem svetu ne zahtevajo okrepitve redarstva, če jim je kaj do varnosti, prav tako ni niti najmanj jasno.

Ljubljana - Stavba Gimnazije Moste, kjer bi morala v tem času potekati prenova, samuje že četrti mesec. 
Ob koncu prejšnjega šolskega leta so jo izpraznili, dijaki in profesorji pa so se septembra preselili v Šolski center Ljubljana na Aškerčevi cesti 1. 
Sprva je bila selitev načrtovana za letošnji februar, vendar se je zapletlo pri pridobivanju dovoljenja za dovozno pot z Zaloške ceste, čemur je nasprotovala Mestna občina Ljubljana.

Septembra so imeli pouk samo popoldne, potem so ga uskladili z drugimi šolami, ki so v stavbi na Aškerčevi cesti, tako da imajo sedaj štirje njihovi oddelki četrtih letnikov pouk dopoldne, nekateri drugi pa začnejo popoldanski pouk malo prej kot doslej.

Skupni projekti Milj in Kopra

Pavle Hočevar, tajnik Območne obrtne zbornice Ribnica, pa je opozoril na vedno večjo prometno zaostalost kočevsko-ribniškega območja, ki bo odvrnila potencialne investitorje. 
Dosedanji dogovori med župani tega območja, ki so se zavzemali za posodobitev ceste in železnice, niso bili kaj več kot letna srečanja, je povedal poslanec Jože Tanko in nekdanji župan občine Ribnica: »Z rebalansom nacionalnega programa avtocest imamo možnost, da dobimo cesto od Pijave Gorice čez Barje, ki se bo priključila na avtocesto nekje pri Rutarju.«

Simona Fajfar

Dravograd - Stara cerkev sv. Vida na Trgu 4. julija v Dravogradu je že dolgo prizorišče številnih kulturnih prireditev v mestecu ob Dravi. 
Zdaj v njej razstavlja olja, akvarele in akrile kar dvajset ljubiteljskih likovnikov iz vse Slovenije, ki so minuli teden sodelovali na desetem likovnem srečanju v Dravogradu. 
V teh letih se je v Dravogradu, je rekel podžupan Alfonz Naberžnik, nabralo že veliko slik, ki so svojevrsten dokument časa, ki jih domačini čedalje bolj cenijo, še zlasti zato, ker so iztrgale pozabi mnoge lepe, včasih kar prezrte podobe tega starega koroškega mesteca.

Večina problemov je na državnih cestah

Vzgojno-izobraževalni dom za šolarje z motnjami vedenja

Problem je tudi, da zavod nima formalnih povezav z drugimi ustanovami, ki jih občasno potrebuje. 
»Sedaj otrok s klasičnimi motnjami vedenja pri nas skorajda ni več, temveč imajo otroci pogosto že hude psihične težave. 
A ker psihiatričnega zavoda za otroke v Sloveniji ni, postajajo naši vzgojni zavodi nekakšni azili za takšne male bolnike. 
Pri takih otrocih je vedenjska motnja samo posledica psihične motnje in odrasli s takšnimi boleznimi bi bili v bolniškem staležu ali hospitalizirani, pri nas pa morajo otroci obiskovati šolo, opravljati svoje vsakdanje obveznosti... 
Prav pri takih otrocih zelo pogrešamo formalno povezanost z ustreznimi zdravstvenimi ustanovami, saj je sedaj skoraj nemogoče, da bi katerega teh otrok, če se mu stanje poslabša, na hitro sprejeli na kakšnem psihiatričnem oddelku,« dodaja Borut Casar.

Boris Šuligoj

Smrtnost med novorojenci se je po vojni skoraj podvojila. 
Neodvisna raziskava je pokazala, da so prejšnji mesec na tisoč rojstev umrli 103 otroci, kar je skoraj dvakrat več v primerjavi z lanskim letom, ko je umrlo 57 na tisoč rojenih otrok. 
Čeprav so okupacijske sile obnovile del infrastrukture, ima po šestih mesecih pitno vodo le 60 odstotkov gospodinjstev. 
Od 7000 šol, ki bi jih morali obnoviti po napovedi ameriškega »prokonzula« v Iraku Paula Bremerja, so jih doslej usposobili le 175. 
V Bagdadu še vedno velja sistem redukcij električne energije, ki trajajo po približno pol ure na dan. 
Vsak tretji izmed petih Iračanov je še vedno odvisen od hrane, ki jo razdeljujejo humanitarne organizacije.

Posveti o novi ameriški resoluciji v VS OZN

Dunaj - Je mogoče napovedati razvoj dogodkov tako kompleksnega konflikta, kakršen je kosovski? 
Ne, nihče ne more trditi, da ima metodo, s katero lahko zanesljivo pogleda v prihodnost mednarodnih odnosov. 
S pomočjo matematike pa je mogoče sistematično iz obilja možnosti izločiti manj verjetne, da bi prišli do najbolj verjetnih.

Državo, ki je velika kot Avstrija, je doslej vodil 80-letni Heydar Aliyev, potem ko je leta 1993 z »mehkim« državnim udarom odstranil nacionalističnega Abulfaza Elchibeya . 
Spretni politik, ki je bil od leta 1969 na čelu azerbajdžanske komunistične partije, je ustavil vojno v Gorskem Karabahu, z nafto bogato državo pa poskušal povezati z zahodom. 
A tudi z Rusijo, ki je med šestletno vojno v Gorskem Karabahu stopila na stran Armenije, je Aliyevu uspelo ohraniti dobre odnose. 
Hkrati pa se je zavzemal za sodelovanje z Natom in podpiral gradnjo naftovoda Baku-Tbilisi-Ceyhan, ki bo azerbajdžansko nafto pripeljal do zahodnih trgov mimo ruskega ozemlja.

Predvolilne obljube opozicije so podobne izjavam Ilhama Aliyeva. 
Oboji se zavzemajo za urejanje socialnih problemov in odpravo krize v Gorskem Karabahu. 
Ilham obljublja, da bo v naslednjih petih letih v skoraj osemmilijonski državi, v kateri polovica ljudi živi v revščini, zagotovil 600.000 novih delovnih mest. 
Gorski Karabah pa je po njegovem mnenju najpomembnejše nacionalno vprašanje, ki ga je treba rešiti - po mirni ali vojaški poti. 
Po sklenitvi premirja leta 1994 je 15 odstotkov azerbajdžanskega ozemlja ostalo Armeniji, Azerbajdžan pa je preplavilo več kot milijon beguncev.

Za Prekmurce je bilo samoumevno, da LTO Prekmurski turistični izvir organizirajo kot gospodarsko interesno združenje, v okviru katerega bi posamezne občine tudi s pomočjo drugih občin skušale uresničiti razvojne načrte v turizmu. 
Neživljenjska je bila tudi določba zakona, da morajo turistična društva delati v javnem interesu, kot da z delovanjem po določbah zakona o društvih niso bila koristna ali celo škodljiva za lokalno okolje. 
Tudi na obvezno plačevanje članarine članov LTO so imeli njeni člani veliko pripomb.

Portorož

To, da kot ključni argument za nov zakon o turizmu izpostavljajo slabe izkušnje z neprimerno organiziranimi LTO, in sicer tistimi, ki povrh vsega predstavljajo manjši del, 20 do 30 odstotkov slovenske turistične ponudbe. 
Še bolj pa to, ker ključni nacionalni instituciji - mislim na ministrstvo za gospodarstvo in njegovega predhodnika ter Slovensko turistično organizacijo - nista naredili prav ničesar, da bi zakon smiselno zaživel. 
Ministrstvo je zakon pripravilo tako, da je lahko LTO ustanovila prav vsaka občina. 
Nekaj let je skozi javne razpise sofinanciralo ustanavljanje in vsebino programov novih LTO. 
Na ministrstvu je tudi nastala, milo rečeno, zelo nedomišljena odredba. 
Ta je opredeljevala poslovne subjekte, ki naj bi bili dolžni LTO plačevati članarino. 
Mednje je uvrstila celo gradbenike, frizerje, kinematografe, čistilnice, vrtnarstva, kozmetične salone in podobne, ki v turistično manj razvitih krajih resnično nimajo nobene zveze s turizmom. 
Ta odredba je bila tudi osnovni vzrok za ustavni spor. 
Tudi STO, ki bi po zakonu morala biti povezovalka in krovna institucija vseh LTO, zahtev zakona ni uresničevala. 
V nasprotju z zakonom jim ni omogočila soustanoviteljstva in predstavnikov LTO ni vključila v organe odločanja. 
Poleg tega po strokovni plati ni z ničimer skušala pomagati neustrezno organiziranim in turistično manj razvitim okoljem. 
Trditev predlagatelja novega zakona napeljuje na sklep, da se je zamišljena organiziranost izrodila na lokalni ravni. 
Pa ni tako. 
Uspešni LTO s turistično razvitejših območjih, na primer LTO na območju Julijskih Alp, dokazujemo nasprotno. 
To pa je, da so se problemi, ki jih predlagatelj novega zakona navaja, pojavili predvsem zaradi neizvajanja sprejete zakonodaje in nikakršne strokovne pomoči manj razvitim okoljem.

Predlog novega zakona o turizmu prinaša spremembe v organiziranosti turizma po krajih oziroma regijah. 
Zdajšnji zakon zapoveduje lokalne turistične organizacije (LTO), novi jih po petih letih razpušča. 
Po izkušnjah s tem smo povprašali Alojza Hudarina, vršilca dolžnosti direktorja LTO Velenje.

Izbirčnost odpade, kajti med sezono od junija do septembra se na vselitev v prazno hišico za dve osebi, lahko pa tudi za več, praviloma čaka vsaj nekaj ur. 
Cene so zmerne, ne pretirano nizke. 
Za dva tisoč tolarjev na dan ponujajo poleg »stanovanja« pod že posušenimi krošnjami dreves tudi res bogat zajtrk, ob sami misli na večerjo, pretežno sestavljeno iz petih brezmesnih jedi, pa človek ne ostane ravnodušen. 
Morda tudi zato ne, ker razdeljujejo večerjo po sistemu: prej prideš, prej melješ, in novinci, sestradani po mnogih morskih radostih, upirajo pogled na doooolgo kačo tudi lačnih pred seboj, naslednji dan pa so tam vsaj četrt ure prej.

Z lenobo se ne gre družiti - dolga je pot do morskih radosti. 
Nekakšen model aktivnega dopusta. 
Če si domačini, ki gorijo od želje po vedno več denarja, ne bi prizadevali, da bi vse motorizirali in tako olajšali pot ... 
Vsako uro vozi izpred kampa pisan avtobus, že pregovorno se mladi zgnetejo vanj, do vhoda v nacionalni park Olimp. 
No, zadnji del poti do osvežilne morske vode pa se je treba zanesti na lastne podplate.

www.wunderground.com

Prihodnjič: gradovi Bavarske

Mednarodni filmski festival. 
(17.-29. 10.)

Stran:

Citirani:

Geslo:

Vsak dan smo prehodili od deset do petnajst kilometrov. 
Glavnim rečnim dolinam smo sledili čim manj, saj so pogosto zamočvirjene; raje smo prečkali ožje, kamnite stranske doline z manjšimi pritoki in tako čez gorske prelaze prešli v naslednjo večjo dolino. 
V ozkih dolinah je verjetnost, da srečaš divje živali, največja, saj so to njihovi naravni migracijski koridorji.

Tudi pri Združenju članov nadzornih svetov so, tako kot lani, pripravili anketo o stanju upravljanja naših podjetij; na 1000 razposlanih vprašalnikov je odgovorilo 143 delniških družb. 
Ugotovili so, da je več kot polovica slovenskega gospodarstva že temeljito prepletenega, saj več kot 53 odstotkov družb sodi v koncerne ali druge skupine družb. 
Finančna slika anketiranih podjetij je pokazala, da se je njihovo poslovanje v primerjavi z lanskim letom v povprečju izboljšalo skoraj za 44 odstotkov, v zgolj borznih družbah (kakor imenujemo tiste, ki kotirajo na borzi) pa kar za sto odstotkov; z dobičkom je poslovalo 65 odstotkov podjetij. 
Zanimivo je, kako podjetja dobiček delijo: v povprečju gre dobra desetina bilančnega dobička za dividende, samo v borznih podjetjih pa več kot 31 odstotkov. 
Povečuje pa se tudi delež izplačil, ki jih vodstvena struktura dobi v delnicah, saj je po besedah Leonarda F. Peklarja, glavnega direktorja Sociusa, tovrstnih izplačil že skoraj več kakor pa denarnih.

Maja Nosan, pooblaščenka uprave Term Čatež, je predstavila najpomembnejše dejavnike, ki vplivajo na uspešno rast gospodarske družbe. 
Terme Čatež so nedvomno uspešne in čez deset let želijo biti še desetkrat večje. 
Da jih uspehi in načrti ne bi preveč omamili, so zelo strogi pri orodjih, ki jim omogočajo uspeh. 
Na primer: na najvišji ravni NS pričakuje 10-odstotno rast prihodka, da bi to dosegli, na nižjih zahtevajo 20-odstotno rast. 
Izplačujejo osnovne minimalne plače po kolektivni pogodbi, variabilni delež, s katerim je uspešnost zaposlenega zares nagrajena, pa je neomejen. 
Najvišje vodstvo se menda ukvarja z vsako pritožbo gostov, ki dobijo odgovor v 24 urah.

P. B.

Z. L.

Zelo ugodno naključje je, da bodo nove članice v EU sprejete skoraj hkrati, ko se bo končala obnova dunajskega sejmišča. 
Imeli bomo zelo sodobno infrastrukturo. 
Tu bomo poskušali kot dinamičen, mednarodni organizator sejmov navezati poslovne stike na visoki evropski ravni.

Kot Nemčija in še nekatere države je Avstrija v začetku šestdesetih let začela organizirati strokovne sejme imenovane trade shows . 
Razvili so se iz tradicionalnih splošnih sejmov, privlačnih za širšo javnost. 
Nemčija je bila hitrejša in uspešnejša. 
Izkoristila je prednost »domačega terena«, moč svojega gospodarstva, proizvajalcev industrijske opreme in zelo močnih industrijskih združenj. 
Kljub zelo dobrim gospodarskim odnosom s sosednjimi državami Avstrija ni mogla slediti takšnemu razvoju dogodkov. 
Nemško gospodarstvo je bilo preprosto premočno in je svoje strokovne sejme spremenilo v pomembne mednarodne. 
Dunaju je preostalo le, da postane znotrajregionalno središče z različnimi oblikami poslovnega sodelovanja, kot je na primer Ifabo v Budimpešti, Aqua-therm v Budimpešti in Pragi ...

Milan Ilić

Upravljanje železniške infrastrukture

Aleš Stergar

Sekretar se strinja, da je treba imeti doma instaliranih čim več proizvodnih zmogljivosti, vendar je pri tem treba upoštevati ekonomiko oziroma razumne cene za domače porabnike. 
Problem je, opozarja Žebeljan, da je v Sloveniji poraba električne energije glede na domači bruto proizvod dvakrat višja od povprečja v EU. 
Torej se podjetjem še vedno bolj splača zmanjševati stroške s selitvijo proizvodnje na Kitajsko in Romunijo kot zmanjšati porabo električne energije? 
Žebeljan: »Podjetjem se vsekakor mora splačati varčevati z energijo na dolgi rok. 
Nova tehnologija je energetsko bolj učinkovita, poleg tega je še hitrejša in kakovostnejša, kar podjetjem omogoča povečati dodano vrednost. 
Ni pomembna samo poraba električne energije, ampak tudi dodana vrednost, da lahko podjetje vsako kilovatno uro električne energije, ki jo porabi, z izdelkom čim bolj učinkovito proda.«

Janez Trdina (1830-1905) je zagotovo svojevrstni predhodnik slovenske umetne proze in izbor iz njegovega manj znanega opusa je v knjigo z naslovom Če ni lačen, je pa žejen, sestavil Goran Schmidt. 
Po njegovih besedah je Trdina za svoje etnografske potrebe izumljal jezik, v katerem je zapisoval šege in navade - in z njimi vred duha - Dolenjcev, izumljal pa je tudi narod, za katerega je pisal. 
Oboje je bila in je - sodeč po preletu izbora, ki obsega tudi nekaj Trdinovih »aktualnih« basni ter tri primere iz njegovih Bajk in povesti o Gorjancih - še vedno precej zabavna zadeva; v knjigi Dolenjci pletejo o Bogu, vinu, sebi, literaturi in Nemcih, njim samim pa se čudijo Cigani.

Slovensko stalno gledališče Trst

V tržaškem gledališču so uvedli sezono s premiero verjetno najboljše poljske drame, napisane po 2. svetovni vojni, danes že klasične družinske groteske Sławomira Mrožka Tango (1964, v prevodu Uroša Kraigherja in redakciji prevoda Darje Dominkuš).

Torkar je literarno, ideološko in idejno samohodec in samonikel avtor - nikoli ni v sebi gojil črednega nagona, pripadnosti skupini. 
Njegovo delo izpričuje kljubovanje in pogum v spopadanju s strašno usodo. 
Je pesem spodbude, da moramo biti zvesti sebi, četudi ta zvestoba pomeni v vrtincu sveta naš (trenutni) poraz. 
Je nenehno opominjanje, da sadov sreče ni mogoče trgati z drevesa krivice.

Novi oziroma obnovljeni prostori (v prihodnjem letu naju bi dokončali tudi akustično sanacijo velike dvorane) pa niso edina pridobitev SNG Maribor. 
Po večletni finančni in kadrovski zmedi po besedah Danila Roškerja, ki je po sklepu ministrstva za kulturo postal direktor s petletnim mandatom, v gledališki hiši odpirajo novo poglavje. 
Finančna vprašanja so dokončno uredili, umetniška direktorja Drame Samo M. Strelec ter Opere in baleta Stane Jurgec pa ostajata na položajih vsaj do izteka njunega mandata, če bodo sezone uspešne, pa bosta v hiši najmanj do leta 2008, ko se mandat izteče njemu.

Britanski obveščevalci so spremljala njeno dejavnost že od 1915. in nazadnje obvestili francosko obveščevalno službo o njenih pogajanjih z nemškimi uradniki v Haagu. 
Francozi so jo februarja 1917 v Parizu aretirali. 
Vojaško sodišče jo je konec julija 1917 spoznalo za krivo dvojnega vohunstva in jo obsodilo na smrt. 
Mato Hari so 15. oktobra 1917 ustrelili v gozdu pri Vincennesu .

Dogodki na današnji dan:

Letos poleti so tudi brkinski žganjekuharji dočakali Pravilnik o označbi geografskega porekla brkinski slivovec . 
Zdaj je tako za slednjega kot za dolenjski sadjevec, gorenjski tepkovec in kraški brinjevec jasno, katerim merilom morajo zadostiti omenjena žganja, da so vredna svojega imena. 
Za brkinski slivovec torej velja, da so bile češplje pridelane in predelane na geografskem območju Brkinov, ki so prostorsko opredeljeni v pravilniku.

Težki časi za nanizanke

Vse več cestnih razbojnikov

Pazite se hrvaških »cestnih razbojnikov«. 
Kazalo je že, da tovrstni kriminal na Hrvaškem počasi izginja, a očitno je bilo to le zatišje pred nevihto. 
Na avtomobilski cesti Bregana-Zagreb sta dva prevaranta oropala 58-letno S. V. in jo oškodovala za 10.000 kun. 
Rop sta izvedla na razmeroma preprost način. 
Iz svojega vozila sta možu okradene S. V. kazala, da ima na zadnjem kolesu svojega audija preluknjano gumo. 
Ko sta zakonca ustavila in izstopila, sta tatova iz njunega avtomobila ukradla ženino torbico in izginila.

Zdaj so vlogo cestnih razbojnikov prevzeli domači prevaranti. 
Žrtve prestrezajo na cestah, na parkiriščih, pred hoteli in restavracijami, na bencinskih črpalkah. 
Naivnežev pa je bilo na Hrvaškem, med tujci in domačini, vedno na pretek. 
Neverjetno je, da ljudje še vedno nasedajo takšnim lopovom. 
Mnogi »delujejo« tako, da spustijo na tla ponarejeno zapestnico in človeka, ki se je znašel poleg njih, prepričujejo, da je zlata in da sta jo našla skupaj. 
Žrtev skušajo napeljati na to, da bi nakit skupaj prodala in si dobiček razdelila. 
Običajno se takrat od nekod pojavi »zlatar«, oceni vrednost »zlate zapestnice« in odide po denar, da bi jo odkupil. 
Medtem njegov »partner« reče, da nima časa čakati na »zlatarja« in žrtvi predlaga, naj mu izplača njegov delež. 
Mnogi v to privolijo in potem čakajo »zlatarja«, ki pa se nikoli ne vrne na kraj dogodka. 
Najpogostejše žrtve so upokojenci.

Strelci: 0:1 - Rahmatulin (Šivic, Brodnik, 10), 1:1 - Mahkovic (Adlešič, Beribak, 18), 1:2 - Rahmatulin (Brodnik, Šivic, 24), 1:3 - Goličič (Bevk, Lajevec, 29), 1:4 - Emeršič (Groznik, 36).

Kazenske minute: Slavija M Optima 12 (+10), Zavarovalnica Maribor Olimpija 20.

Uvodnih 20 minut na zaloškem ledu je minilo v enakovrednem boju s po enim golom na vsaki strani. 
Omenit pa gre 18. minuto, ko je domači vratar Simšič pred vrati nepravilno zbil plošček Goličiču, a se je nato izkazal, ko mu je ubranil kazenski strel. 
V zadnjih 20 sekundah prve tretjine so gostitelji še dvakrat zadeli vratnico.

U. K.

Sicer vselej umirjeni Francoz je tokrat vseeno na trnih. 
Poškodovani so Michael Owen, Milan Baros, Dietmar Hamann, Danny Murphy in Jame Carragher, vsi člani prve enajsterice, Steven Gerard in Emile Heskey sta utrujena od vseh reprezentančnih dogodkov, povrhu pa je njuna forma vse prej kot spodbudna. 
Razlogov za napetost je torej dovolj, kar so začutili tudi navijači, ki so že pokupili vse vstopnice. 
Anfield bo poln in s tem pravšenj motiv tudi za Ljubljančane. 
Še zlasti za junaka prve tekme Tončija Žlogarja in Boruta Mavriča, ki bosta pod budnimi očmi menedžerjev. 
V Ljubljani sta jih navdušila, zato bi ju utegnila še ena sanjska predstava prihodnje leto »izstreliti« med »premierligaše«.

Kratka, a živahna slovensko-hrvaška nogometna zgodba

Slovenija : Hrvaška doslej; neuradna prijateljska tekma - Murska Sobota, 19. junija 1991, 0:1 (strelec Komljenović); kvalifikacije za EP 1996 - Zagreb, 26. aprila 1995, 0:2 (Prosinečki, Šuker), Ljubljana, 15. novembra 1995, 1:2 (Gliha; Šuker-11m, Jurčević); kvalifikacije za SP 1998 - Split, 2. aprila 1997, 3:3 (Boban 2, Prosinečki; Gliha 3), Ljubljana, 11. oktobra 1997, 1:3 (Zahovič; Šuker, Soldo, Bokšić); prijateljska tekma - Zagreb, 27. marca 2002, 0:0.

Slovenci niso smučarji

Toda četudi nogometaši ne govorijo na glas o incidentih, je spomin na dogodke s kranjskega vaterpolskega EP še svež, tudi na prejšnjih medsebojnih tekmah Hrvatov in Slovencev je bilo na tribunah že zelo živahno.

V svoji redni kolumni pa je novinar Orlando Rivetti omenil, da bo ta dvoboj za selektorja Otta Barića trenerska diplomska naloga.

Izrael je ugnal Nemce, presenečajo pa igralci Srbije in Črne gore: Švicarje so odpravili le z enim remijem. 
Prvi poraz je doživela Ukrajina, Madžarska pa je v srečanju z Gruzijo popolnoma potonila. 
Hrvati so po zaslugi Kožula Nizozemcem iztrgali remi, v vrh pa so se spet prebili mladi Azerbejdžanci.

Slovenski skakalci so v osemdesetih letih iz outsiderjev z občasnimi prebliski postali pomembna skakalna sila, ki je (l. 1988) segla do prvih kolajn. 
Čeprav že vidno upehana, zastarela in od zoba časa načeta Planica je z omenjenima napravama poleg prireditvene funkcije ob nekaj sprotnih nujnih popravilih le še nekako opravljala tudi vlogo centra za priprave (slovenskih in tujih) skakalcev.

A. D.

- Vrnitev nekdanjega svetovnega prvaka Juniorja v brazilski nogomet je trajala borih sedem dni. 
Vrnitev leta, kot so izbor Juniorja za trenerja Corinthiansa iz Sao Paula imenovali brazilski mediji, se je končal s klavrnima porazoma z 0:3 in Junior je s trenerskega položaja takoj odstopil. 
Nekdanji levi branilec z izjemno tehniko je v 90. letih že vodil Flamengo iz Rio de Janeira, zdaj pa se bo vsaj začasno spet vrnil v vlogo sokomentatorja brazilske televizije. 
»V tednu dni nisem spal štiri noči. 
Podcenjeval sem težave v klubu,« je dejal novi brazilski rekorder po najkrajšem trenerskem stažu. 
Pred njim je bil rekorder Junior Afranio Riul, ki je Corinthinas leta 1994 vodil 23 dni.

Obtožencu v prid je bilo tudi pričanje Djuveleka v zvezi z Lovričem in belim polom, o katerem govori Ermin Brkić, odkar se je mesec po umoru in priprtju nehal braniti z molkom. 
Ko je po Brkićevi aretaciji v Slovenskih novicah Djuvelek prebral, da Brkićev znanec, ki se ukvarja s preprodajo avtomobilov, naj ne bi nikoli imel belega pola, je iz avta, ki ga je vozila žena, med počasno vožnjo pred hišo Milana Lovriča naredil nekaj posnetkov belega pola. 
Fotografije je dal obtoženčevim svojcem, ti pa njegovemu zagovorniku in so zdaj v kazenskem spisu. 
Senat je prejšnji četrtek zavrnil predlog obrambe, da bi pregledali to vozilo, češ da je lastnica v preiskavi zanikala, da bi ga kdaj koli posodila Lovriču.

- Policisti na mejnem prehodu Obrežje so v soboto zgodaj zjutraj spet odkrili nekaj ponarejenih dokumentov. 
Kot sopotnica v osebnem avtu je v Slovenijo želela vstopiti makedonska državljanka, ki je imela ponarejen hrvaški potni list, v katerega je vstavila svojo fotografijo. 
Tudi neki makedonski državljan, ki se je peljal iz Slovenije, je imel ponarejen makedonski potni list. 
Z avtobusom sta se na mejo pripeljala turška državljana, ki sta imela v potnih listih ponarejena vizuma za Avstrijo in Francijo, državljana Srbije in Črne gore pa so zavrnili, ker je poskušal v našo državo priti s ponarejeno hrvaško osebno izkaznico.

Okrog desetih dopoldne se je iz Slovenije peljal italijanski državljan, ki je bil namenjen na lov v Bosno in Hercegovino. 
Prijavil je lovsko orožje in nekaj nabojev. 
Poleg prijavljenega so v avtu našli skritih še več kot 700 lovskih nabojev.

Slovenske Konjice - V trgovino Klemen sta v ponedeljek nekaj minut pred sedmo uro zvečer vstopila mladoletna domačina T. M. in T. C. V prodajalni ni bilo nikogar. 
Ko se je iz skladišča v prodajni prostor vrnila prodajalka, ji je eden od njiju na vrat nastavil manjši kuhinjski nož, drugi pa je poskušal odpreti registrsko blagajno. 
Trgovkine krike je slišal njen mož in ji pritekel na pomoč. 
Spoprijel se je z enim roparjem, ki pa se mu je iztrgal in oba mlada nepridiprava sta pobegnila iz trgovine ter zbežala proti Škalcam.
Vendar so ju kmalu dohiteli in ujeli konjiški policisti. 
Odvedli so ju na policijsko postajo in se z njima temeljito pogovorili. 
Zakaj sta poskušala oropati trgovino, bosta morala pojasniti tudi na sodišču. 
P. B.

Novo mesto - Enaindvajsetletni Metličan je osumljen kaznivega dejanja neupravičene proizvodnje in prometa z mamili. 
Osumljenec naj bi bil avgusta z neznanim moškim osebni avto BMW zamenjal za alfo romea. 
Ob tem je dobil še 115 tisoč tolarjev in kilogram konoplje, ki jo je menda nato prodajal in tako zaslužil najmanj 100 tisoč tolarjev. 
Ovadili ga bodo. 
J. S.

- Iranska opozicijska skupina v tujini Iranski nacionalni svet odpora (NCRI) je v torek obtožila avtokratski režim v domovini, da pred Mednarodno agencijo za jedrsko energijo (IAEA) v osrednjem Iranu skriva jedrske obrate. 
»Zgradili so jih za preizkušanje centrifug za obogatenje urana,« je novinarjem na Dunaju povedal član NCRI Firouz Mahvi. 
»Pred agencijo za jedrsko energijo nismo skrili nobenih obratov. 
Ta informacija je popolnoma brez podlage,« se je odzval iranski veleposlanik pri IAEA Ali Akbar Salehi. 
Predsednik agencije Mohamed el Baradei je režim opozoril, da bo iranski primer, če Teheran ne bo sodeloval, predal varnostnemu svetu OZN. 
Ta bi lahko uvedel sankcije, če Iran do konca oktobra ne bo dokazal, da so njegove jedrske zmogljivosti res namenjene le pridobivanju energije.

Penzionistična pravljica

