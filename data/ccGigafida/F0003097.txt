Čeprav se je končnica prvenstva NBA komaj dobro začela in moj Phoenix v dvoboju prvega kola zaostaja proti Portlandu šele z 0:1, se je zame klubska sezona že končala. 
Negotovosti je bilo konec v sredo, ko je trener Danny Ainge izbral dvanajsterico za »playoff«. 
Na seznamu je bilo nekaj presenečenj, saj je uprava odpustila Alvina Simsa, ki je komaj prišel v klub, med aktivne uvrstila drugega prišleka Randyja Livingstona ter vpisala med poškodovane Tobyja Baileyja, ki je odigral lepo število tekem v prvi postavi. 
Toda s tem je bilo konec sprememb. 
Kot sem slutil, sem ostal na »injury listu«. 
Ker sem bil pripravljen na takšen razvoj dogodkov, sem se nemudoma pogovoril z Aingeom in mu povedal, da ne nameravam ostati v mestu kot navijač Sonc. 
Razumel je, da sem se naveličal čakanja na priložnost in da se bom že v torek odpravil domov. 
Morda se v minulih mesecih nisem vedno strinjal z njegovimi potezami, toda vseeno mi veliko pomeni, da sva se razšla v dobrih odnosih. 
Če se ozrem nazaj, sem v Phoenixu vendarle preživel dve prijetni leti.

Marko Milič je celoletni honorar za svoj dnevnik namenil Karitasu.

»Lansko sezono sem bila na vseh dirkah pod drobnogledom avstrijske ekipe. 
Po koncu sezone smo se dogovorili za testiranja, kjer sem se dobro izkazala in le še vprašanje časa je bilo, kdaj bo dokončno prišlo do podpisa pogodbe,« je z nasmehom povedala dijakinja 4. letnika športnega oddelka na gimnaziji Ljubljana-Šiška. 
Treba pa je vedeti, da Lucija pač ni taka, da bi tarnala o svojih težavah. 
V resnici je zimo preživela v nestrpnem pričakovanju, kaj bo opravil Dejan Majkić, menedžer hrvaškega dirkača Hrvoja Barića v tej isti konkurenci. 
Majkić se je namreč ljubeznivo ponudil, da ji bo poskušal najti sponzorje, prepričan, da za tako nadarjeno voznico kaj takega sploh ne bi smel biti problem.

ŠTK Velenje (deklice do 14. leta): polfinale - Senica (Bra, 1) : Ajtnik (Gal, 4) 7:6, 6:1, Obrez (Ol, 1) : Špes (Bra, 2), 6:3, 3:6, 6:3; finale - Senica : Obrez 6:0, 6:2.

