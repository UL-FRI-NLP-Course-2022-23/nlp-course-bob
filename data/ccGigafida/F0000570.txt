TRENUTKI PREPROSTOSTI V MESTU MUMBAI (BOMBAJ) 

Svež morski veter sprememb, ki je vel iz Arabskega morja, je prinašal olajšanje. 
Predmonsumska naelektrenost ozračja je dražila in vznemirjala ljudi, ki so ždeli v pričakovanju velikega dežja, ki lahko v trenutku poplavi pol mesta. 
Prav tistega mesta, ki je vzniknilo nekoč davno iz zakotnega, skromnega začetka, kot niz sedmih malih otočkov z ozkimi zalivi in malarijskim močvirjem med njimi. 
Bombaj - dom bogatih in glamuroznih, pa tudi natlačenih in revnih, na robu življenjskega obstoja. 
Bombajčani mestu ponosno pravijo indijski Hollywood, saj izdela več filmov na leto kot katerokoli drugo mesto na svetu, drugi, bolj zanesenjaški pa so ga v krajevnem jeziku poimenovali Mumbai, kar po boginji Mumba Devi. 
Mesto Zlata je kot ena velika talilnica vseh indijskih veroizpovedi in kultur, je kakor mati, ki jemlje v naročja ljudstva z različnimi predstavami in nazori in s svojo vsestranostjo uresničuje enotnost vseh. 
Trgovci iz Gudžarata in neo-budisti, potomci Portugalcev in Židov, Muslimani in Hindujci, vsak od njih po svoje začini življenje 10 milijonskega mesta, med katerimi so tudi usode mladega fanta, ki ne najde povezave s tisočletnimi tradicijami, ženske, ki je pustila prostitucijo in dečka, ki je šolske klopi zamenjal s služenjem denarja. 
Vsa tri življenja indijcev iz Bombaja so se za mali hipec spojila z življenjem naše družine, ki je bila na poti širjenja duha po Aziji, ki nas je pregnetla in spremenila, da smo bili pripravljeni nevzvišeno sprejemati drugačnosti. 

S čolnom smo se oddaljili od Vrat Indije, impozantnem slavoloku ob morju, namenjenu nekdanji angleški kroni, in prispeli na otoček nasproti Bombajskega zaliva, imenovanim Slonja jama. 
Med ogledovanjem izklesanih jamskih templjev in v živo skalo izdolbenega boga Šivo, kot manifestacija Kreatorja, Ohranjevalca in Uničevalca, smo spoznali Šakuntalo. 
Pravzaprav smo začeli komunicirati preko otrok, ki se preprosto zlijejo z okoljem. 
V Indiji me ob opazovanju ljudi okoli sebe dostikrat prešine, da imajo tudi odrasli domačini otroško dušo, kar pomeni naravno sproščenost, brez nepotrebnih mask, ki so tako v rabi na Zahodu. 
Tudi Šakuntala je bila velik otrok, čeprav (25) petindvajset-leten, kot sem zvedela kasneje. 
Zgledalo je, kot da je nič ne vzemirja, da se prepušča samo občutku sedanjega obstoja in njeni načrti, omejeni kot njeni pogledi, komaj sežejo do konca dneva. 
Odprto brez zadrege, mi je v polomljeni angleščini pripovedovala o svoji preteklosti.

Po tistem, ko sem spoznala Amrita sem bila bolj pozorna na osnovno-šolsko problematiko. 
Osupla sem bila nad enormnimi številkami, ki sem jih zasledila v reviji India Today, glede njihovega šolstva. 
Bombaj ima s 700 tisoč osnovnošolcev eno največjih osnovnošolskih izobraževalnih mrež na svetu. 
Ali si predstavljate koliko otrok je to? 
Prebivalstvo dveh mest velikih kot Ljubljana! 
Od tega je kar pol milijona otrok vključenih v nižjo stopnjo in ena četrtina teh opusti šolanje še preden dopolnijo 11 let. 
To je vzpodbudilo Pratham, prostovoljno organizacijo, ki je lansirala edinstven program SMILE (Social Mobilisation for an Improved Learning Environment), s katerim so ugotovili, da je krivo pomanjkanje predšolskega dela z otroci in nizek nivo uspešnosti nemotiviranih otrok. 
Organizirali so predšolske dejavnosti za dve uri dnevno, kjer učitelj iz njihove skupnosti dobi za svoje delo 150 rupij (pet dolarjev) mesečno in uspeli so zagotoviti manjšo odsotnosti otrok tudi z vključevanjem staršev. 
Njihov cilj, opismenjevanje vseh otrok, se iz leta v leto bolj uresničuje in daje upanje za priložnost bodočim generacijam.

27. 
Žvečilni gumi še vedno ni zamenjal sladkornega trsa, ki se prav osvežilno trga in žveči.

9. 
Trgovci iz Gudžarata in neo-budisti, potomci Portugalcev in Židov, Muslimani in Hindujci, vsak od njih po svoje začini življenje 10 milijonskega mesta.

11. 
Štirinajst-letni Amrit je kazal svoje bele zdrave zobe, ki si jih verjetno čisti kar z žvečenjem sveže utrgane vejice drevesa neem, ki je znano ajurvedsko zdravilo.

46

Nadškof Dionysius Benham Yacoub Jajjawi iz Sirijske ortodoksne cerkve.

38

levo

Taksist Pedro

Komaj sem stopil v avtobusno postajo že so mi začeli ponujati vozovnice za vse možne in nemožne destinacije. 
Oči agentov so bile usmerjene v vsak moj korak Iz njihovih oči pa je sijala želja po denarju turista. 
Umaknil sem se v kot še enkrat preletel vse podatke. 
Odločil sem se za večerni avtobus do Arequipe, kajti direktne povezave do Nazke ni bilo.

Ves prepoten sem se prebudil sredi noči. 
Pogledal sem okoli sebe. 
Vsi so spali. 
Na oknu sem opazil deževne kapljice. 
Šele, ko sem bolje pogledal skozi okno sem ugotovil, da stojimo. 
Še enkrat sem se ozrl po avtobus. 
Vsi so spali na svojih mestih.
To me je pomirilo. 
Ni smo se zaleteli. 
Počasi sem se sprehodil do voznika. 
Voznikov sedež je bil prazen in vrata so bila odprta. 
Izstopil sem. 
Kaplje dežja so se vsule po meni in zadihal sem svež zrak. 
Pogledal sem okoli avtobusa. 
Zagledal sem skupino ljudi. 
Pristopil sem jim in takrat sem dobrih petdeset metrov naprej zagledal prevrnjen kamijon. 
Pozorno sem prisluhnil pogovoru. 
Vse kar sem razumel, je bilo to, da bomo čakali vsaj še eno uro. 
Odpravil sem se nazaj v avtobus. 
Med tem, ko me ni bilo, se jih je večina že zbudila. 
Tomaž in Tina sta hotela vedeti vse. 
Ko sem jima razložil, kaj se je zgodilo sta bila pomirjena. 

Na obalah otokov smo videli nekaj skupin s po desetimi morskimi levi. 
Vsaka skupina je imela vodjo-samca, ostalo so bile samice ali mladiči. 
Niso ravno kazali znakov življenj. 
Od časa do časa so se obrnili na drugo stran in pogledali okoli sebe.Okolica jih ni zanimala. 
Ko smo se z čolnom približali eni izmed skupin, se je le samec malo zdramil. 
Postavil se je pokonci in nam jasno dal vedeti, kdo je gospodar. 
Med samem križarjenju smo poleg kormoranov in pelikanov naleteli na enega samcatega pingvina.

Vsi popotniki, ki smo stanovali v istem hotelu, kot napadeni Mike, smo raje tisto noč ostali na varnem in ni smo odšli pohajat po mestu.

»Otok« Piura

Zgodilo se je, prestopili smo perujsko-ekvadorsko mejo živi in zdravi….. namesto 29 ur smo rabili 3 dni in noči za ta podvig…..srečen konec vse dobro.

piše in ureja :Klemen čepič

Doma smo. 
Utrujene noge, umazana prtljaga, glava polna svežih vtisov... in filmi! 
Kam z njimi? 
Če ste popotovali po deželah, kjer imajo kvalitetne laboratorije, ste jih najbrž že dali razviti. 
Mnogi -včasih je kar prav- to naredite doma, v laboratoriju, ki ga poznate. 
Material, naj bo to na pozitivu ali negativu , ste celo potovanje hranili na hladnem mestu. 
Ko pa pridete domov, ga čimprej shranite v hladilnik. 
Največja škoda je, če ga pustite na toplem mestu ali celo v avtomobilu. 
Če je le mogoče, nesite filme čimprej razviti. 
Slike lahko počakajo, dia material pa je po razvitju tako ali tako primeren za sortiranje. 
Ko ste se odločili za format slike, jih nalepite v foto albume, označite in popišite. 
Drugače je pri diapozitivih, saj zahtevajo projekcijo na platno ali belo steno. 
Drugačno je tudi razpoloženje ob razlagi. 
Slike tudi ob pravilnih formatih in okvirjih manj pritegnejo, kot temen prostor s posrečeno izbrano glasbo in pisana druščina, ki vse to z zanimanjem spremlja. 
Zato še posebej pri popotniški fotografiji priporočam dia projekcije.

- predavanja za družbo, ki jo poznam, z njenim okusom in vprašanji vred

Klik na rubriko linki vas bo pripeljal na podstran, na kateri so zbrane povezave na številne strani, povezane z različnimi aktivnostmi: kempiranjem, plezanjem, kajakaštvom, raftingom, kolesarstvom… 

“V Jeruzalemu sem se znašel v soboto - toda na noben način nisem uspel dobiti taksija. 
Z grmado fotografske opremo sem dolgo stal sredi ceste, preden sem zagledal taksi, ki se mi je približeval. 
Šofer je bil brez dvoma Arabec in taksi poln arabskih potnikov. 
Z rokami mi je pokazal, da se bo vrnil, ko odloži potnike. 
Bil je izredno vroč poletni dan. 
Medtem ko sem čakal, sem opazoval mimoidoče židovske družine, katerih člani so bili vsi brez izjeme oblečeni v njihovo tradicionalno obleko. 
Predvsem me je osupnila zunanjost moških, saj so nosili črne krznene klobuke in bili oblečeni v debele črne plašče. 
Takrat nisem razumel, kako lahko v vsej neznosni vročini zdržijo v tej zimski obleki, pa četudi bi bila še tako moderna. 
Izgledali so kot judje izpred 50-ih ali 60-ih let v Evropi, kjer je podnebje mnogo bolj mrzlo. 
Pravzaprav so tu sprejeli takratni stil oblačenja za tradicionalen, zato torej mora ustrezati tudi v Izraelu! 
Potem ko sem v Izraelu preživel le nekaj ur, sem bil že poln zakaj-ev… 
Šele nekaj tednov kasneje sem uspel izvedeti, da so za žide takrat nastopili “dnevi žalovanja”, ki trajajo tri tedne. 
V tem času se morajo držati striktnih omejitev: ne smejo se briti ali striči las in tudi ne omožiti. 
To je obdobje globokega žalovanja zaradi tragičnega uničenja drugega židovskega templja na Gori Svetišče s strani Rimljanov, ko so zavzeli deželo. 
Ta dogodek pravzaprav predstavlja tudi konec tedanje židovske države. 
Zgodovinski spomin “naroda” in pomembnost slediti tradiciji sta izredno resna zadeva vsakega zavednega žida kot da bi se vsa zgodovina zgodila le v zadnjem stoletju, ne pa kar pred 1400 leti. 
Končno sem prispel do hotela, ki je stal v neposredni bližini Starega mesta in radovednost me je kmalu premagala. 
Ko sem vstopil skozi stara mestna vrata pod starorimskim obzidjem, ki obkroža Staro mesto, sem se znašel v popolnoma drugem svetu - v drugem času in prostoru, v svetu barv, vonjev, zvokov, ki so prepletali čustveni tok življenja. 
To je bila arabska čert Starega Jeruzalema... in nasprotno od judov je sobota za muslimane nakupovalni dan. 
Na koncu uličnega vrveža stojijo z rentgenom varovana obokana vhodna vrata obzidja, vhod v judovsko četrt, ki ga stražijo oboroženi izraelski vojaki in ki varujejo vstop k svetemu judovskemu kraju...
Zahodno steno - Steno žalovanja.
Komaj sem verjel, da zares stojim pred Zahodno steno. 
Izgledala je tako drugačna od eksotičnih vtisov, ki sem jih dobil s fotografij. 
Dolgo sem stal in opazoval dogajanje. 
V bližini je bilo veliko hiš zavarovanih z bodečo žico in močni žarometi so bili, kljub poldnevu, usmerjeni v Steno. 
Stalni tok židovskih mož je prihajal k Steni moliti in izvajati obrede, kajti kot je zapovedano, pravi judje Stene nikoli ne pustijo same. 
V bližini sem opazil moža, ki se mi je nekako zdel drugačen - ugibal sem, da je verjetno zelo veren, a živel je kot klošar. 
Ravno je hotel pojesti nekaj hrane, ko je k njemu pristopil vojak in med njima se je vnel prepir. 
Mislil sem si: No, tole je več kot zanimivo - izraelski vojak, ki spravlja v težave čistokrvnega žida? 
Dvignil sem fotoaparat in slikal dogodek. 
Napaka! 
Moje dejanje je v klošarju vzbudilo tako divjo jezo in agresijo, da sem bil srečen, da so me lahko zaščitili vojaki in me podučili: “Lahko si več kot srečen, da si neumni turist in fotografiraš v času Šabata, in celo pred Steno!” 
Moral sem dobesedno zbežati pred pljunki vreščečega romarja... 
Šabat je namreč dan, ko je vernikom zapovedano, da se morajo vzdržati vsakršnih aktivnosti in tudi ne voziti avta, da ne omenimo fotografiranja! 
Ko sem prišel naslednjič, sem takoj opazil velike oglasne deske povsod naokrog, ki so opozarjale, da je fotografiranje Stene na Šabat (soboto) strogo prepovedano. 
Krasno! 
Torej sem odslej le nakazal namen, da bi slikal in če se je kdo odzval negativno, nisem vztrajal. 
Pa tudi samo dogajanje pred Steno je bilo ves čas isto: ljudje so prihajali in prinašali zvitke papirja, na katere so zapisali svoje skrite želje in jih vtikali v razpoke v Steni. 

Na drugi strani pa muslimanom protektorat nad najsvetejšim krajem, kamor judje nimajo vstopa, daje precej samozavesti. 
Nenazadnje se kot Palestinci čutijo potomce prvotnih prebivalcev teritorija, od koder so jih v davni preteklosti pregnali Hebrejci. 
Izkopanine večletnih raziskav dr. Yilaka Shiloka s hebrejskega univerzitetnega inštituta za arheologijo nakazujejo, da imajo verjetno prav. 
Tem izsledkom so se leta 1981 uprli ultra-ortodoksni židi, ki so na skrivaj začeli kopati tunel pod muslimanskim platojem, da bi našli hebrejske dokaze starejšega datuma. 
Kopali so že pod glavnim svetiščem Slane kupole, ko je nesrečno naključje hotelo, da so bili pri dejanju odkriti. 
Muslimani zgoraj so namreč opazili, da je v vodnjaku zmanjkalo vode. 
Sledil je srdit protest Palestincev in vlada je takoj posredovala in tunel zaprla.

Bicikel in motor sta manjša od avtomobila, zato sta dosti lažji plen tatovom in roparjem. 
V nerazvitih državah lastniki lokalov to težavo poznajo in največkrat ne bodo sitnarili, če boš kolo zapeljal kar v vežo hotela, v katerem boš spal, ali celo v restavracijo. 
Včasih ti ga bo lastnikov nečak vso noč brezplačno stražil pred hotelom.

Tako kot te uvodne besede, ki sem jih napisal v torek, trinajstega februarja leta 1996, med opoldanskim počitkom v senci velikega savanskega drevesa na bregu reke Capanaparo v Venezueli.

Že nekajkrat sem se sprehodil skozi osvetljeno čakalnico, mimo zaprtih prodajaln in restavracij in se vrnil do postajališča. 
Sedel sem na eno od klopi in se zagledal v nebo, ki je vedno bolj rdelo. 
V telesu mi je še utripal ritem avtobusne vožnje, v ušesih so mi še pozvanjali zvoki harfe in enolično prepevanje ljudskih glasbenikov z venezuelskih ravnin. 
Telo in um sta bila utrujena od neprespane noči in od zvokov, ki so vso noč prihajali iz voznikovega kasetnika. 

Ob obali Atlantika smo potovali proti vzhodu do Tucupite v Orinokovi delti, kjer smo ostali tri dni. 
Nato smo se namenili v Ciudad Guayana. 
Nekaj preden smo dosegli to mesto, smo zagledali reko Caroni, ki se prav tam izliva v Orinoko. 
Kilometre daleč nazaj proti gvajanski divjini, odkoder priteka, je bilo na veliki črni reki videti le grozljive brzice in slapove. 
Midva z Dušanom sva se kar takoj rešila zamisli o tem, kako bi veslala po Caroniju. 
Toda kaj storiti? 
Vsi moji načrti so se sesuli v prah. 
Ostal sem brez idej in ker Nemca nista čakala, sem se spet znašel v njunih načrtih. 
Po cesti v Brazilijo, ki pelje skozi Gvajansko višavje, smo se zapeljali v narodni park Gran Sabana. 
Tako je minil še en teden, Wernerjevih načrtov pa še ni bilo konec. 
Ko smo se vrnili v Ciudad Bolivar, smo se s športnim letalom zapeljali v indijansko vas Kamarata, kjer živijo Indijanci karibskega plemena Pemon. 
Nemca sta se od tam z indijanskimi nosači povzpela na Auyantepui, eno največjih mizastih gorovij Gvajanskega višavja, s katerega pada Salto Angel, najvišji slap na svetu. 
To jima je vzelo teden dni. 
Midva, ki za takšno odpravo nisva imela opreme - v Venezuelo sva navsezadnje prišla veslat - sva tri dni taborila ob rečici Acanan, ki se vije skozi pragozd med mizastimi gorami in se izliva v Rio Carrao, ta pa v Caroni. 
Lahko bi se zapeljala po njej. 
Toda kje reko zapustiti? 
Ni me mikalo priveslati do Caronijevih slapov in brzic. 
In kako se vrniti v obljudene kraje? 
To so bila vprašanja, na katera sem mislil najti odgovore pri tistem snemalcu v Caracasu. 
Sedaj sem o teh možnostih lahko samo slabe volje razmišljal.

Obstal sem pred leseno kolibo, kjer so prodajali poceni hrano in sadne sokove. 
Takrat se je pred kolibo ustavil rjav džip, iz katerega je stopil možakar, ki je imel kljub zrelim letom še vedno bujne lase in mladostno hojo. 
Presenetil me je njegov obraz. 
Njegove poteze so izdajale, da so se v možganskih vijugah pod temno grivo odvijale še drugačne misli od tistih, ki jih sproža vsakdanji boj za preživetje. 
Sredi resnega obraza, nad trdimi ustnicami, je imel stroge, skoraj asketske oči. 
Da je bil pri vsem tem malomarno oblečen, je bilo za Venezuelca nenavadno. 
Kdor ima v Južni Ameriki denar za džip, ne hodi v sandalah in ne nosi sivozelene zmečkane vojaške srajce s kratkimi rokavi. 
Iz malomarno izrečene besedice permiso, ki naj bi izrazila vprašanje, ali je dovoljeno prisesti in ki je večina Venezuelcev v sandalah nikoli ne spravi iz ust, če pa že, pa ne čaka na odgovor, se je potem razvilo nekaj stavkov, s katerimi sva si o sebi povedala najosnovnejše. 
Poiskal je celo vizitko in mi jo pomolil. 
Prebral sem: Ricardo Gomez, Turismo cultural de la selva amazonica (kulturni turizem amazonskega gozda). 
Takoj nato je dodal, da nima nobenih »pridobitniških namenov«. 
Gotovo se je zbal odziva samotarskega popotnika, ki se začne otepati poznanstva takoj, ko spozna, da ima opraviti s človekom, ki se ukvarja s turizmom.

Ricarda je očitno prevzela skrb za naju. 
»Ne hodita bosa po vodi!« je dejal. 
»Kdor stopi na skata in ga ta piči z bodico, ki jo ima na koncu repa, si do smrti zapomni bolečine.«

Ricardo je prešel na tikanje. 
Venezuelci ne zdržijo dolgo pri vljudnostnih oblikah govorjenja. 
V tem se razlikujejo od Srednjeameričanov. 
V Kostariki in Gvatemali včasih vikajo celo otroke. 

»Tako je bilo nekoč,« me je popravil Ricardo, »sedaj pa je vedno slabše in ljudje so nezadovoljni. 
Prepričan sem, da se bo moralo kaj zgoditi.«

»Iz razlogov nacionalne varnosti!« mi je odgovoril uradnik za okencem in se obrnil k naslednjemu v vrsti. 
Kaj so imeli moji dolarji opraviti z venezuelskimi državnimi in nacionalnimi zadevami, me je prešinilo. 
In kako dolgo bo ta odredba veljala?

Pozneje sem v časopisih prebral, da je med poskusom udara nekaj ljudi padlo. 
Posebnih pomislekov glede streljanja torej le ni bilo. 

V Puertu Ayacuchu smo stopili na vrt restavracije, kjer so sedele družbe lepo oblečenih, očitno imovitejših meščanov. 
Pri neki mizi je sedel en sam, zajeten gospod srednjih let, v obleki, beli srajci in kravati. 
Ko ga je Ricardo zagledal, se je namenil k njegovi mizi in ga ogovoril kot starega znanca. 
Ko je ogovorjeni slišal, od kod prihajava, je predlagal, da bi se pogovarjali v nemščini. 
Povedal je, da je bila njegova mati Nemka in da je vrsto let preživel v Evropi (večino časa v nekdanji SZ). 
Zaradi Ricarda pa potem nismo dolgo ostali pri nemščini. 
Rejeni možakar je bil gostobesedne narave. 
In ker smo večerjali, on pa si je hrano že splakoval s pivom, smo ga radi poslušali. 
Pokazalo se je, da je bil nekoč Ricardov politični somišljenik. 
Nekoč! 
Tisti večer je kazalo drugače. 
Ko je bil še mlad, so ga poslali na šolanje v Sovjetsko zvezo. 
Naučil pa se je še česa drugega. 
Prav tam mu je postalo jasno, zakaj je bil socialistični sistem gospodarsko neuspešen.

»Na bregu reke.«

»Najhuje je pri Infiernitu,« je spet začel debeluh. 
»Tam morata na vsak način desno. 
Levo ne preživi nihče!«

Množica zijal je radovedno opazovala, ko sva lezla v svoja na videz krhka, premajhna in prenapolnjena vozila. 
Uspelo je! 
Ricardo in otroci okrog njega so nama pomahali in nama zaželeli vso srečo. 
Bila sva je tudi potrebna.

Dušan ni rad miroval. 
Vendar je za svoje delo potreboval neposredne in otipljive spodbude. 
Zdelo se je tudi, da ga enakomerno veslanje dolgočasi. 
Ko pa sva se odločila, da se bova utaborila, je takoj začel nabirati les in se lotil kuhanja. 
Vedno je bil hitrejši od mene. 
Ko sem jaz končal s pripravami, je Dušan navadno že spal. 
Pozneje, na čolnarjenjih, ko Dušana ni bilo več poleg, sem se pogosto spomnil njegovih spretnosti in ga poskušal posnemati.

Težave prvega dne sem pozabil že, ko sem skočil v Orinoko in si v njegovi topli vodi spral umazanijo in znoj s kože. 
Svežina lastnega telesa me je takoj navdušila. 
V divjini kmalu postaneš skromen, uživaš ob zadovoljevanju najbolj osnovnih potreb, vesel si že, če si sit in čist in če imaš kje spati.

Ptici sta si me očitno izbrali za sovražnika in me hoteli pregnati z njunega območja in moram priznati, da mi njuno obnašanje ni bilo prav nič všeč. 
Z enim očesom sem preiskoval tla, z drugim pa sem škilil v nebo, da bi se lahko pravočasno izognil napadu.

Naenkrat pa je bilo soteske konec in rečna gladina se je spet razširila. 
Bilo je, kot da se je Orinoko oddahnil in se sprostil, griči in hribi so ostajali zadaj, reka pa je, na obeh bregovih obdana z gozdom, tekla skozi nizko pokrajino. 
Oddahnil sem si tudi jaz. 

Potem sem v daljavi zagledal veliko okroglo anteno in nekaj malih poslopij ob bregu. 
Bližal sem se kolumbijskemu mestecu Puerto Careno. 
Pustil sem, da me je močan Orinokov tok nesel naprej: mimo hiš, mimo plavalcev, katerih glasovi so komaj še prihajali do srede reke, mimo čolnov, ki so se premikali pred hribovitim ozadjem.

»Čim prej morava odtod« se je oglasil Werner. 
»Saj vendar nisva prišla gledat tega mesta. 
Saj sva vendar prišla veslat.«

Preden se je najin pogovor lahko nadaljeval, so ga že prekinili. 
K nama je pristopil mlajši moški v kavbojkah, s kratko pristriženimi lasmi in s sončnimi očali. 
Pozdravil je, naju strogo pogledal, segel v žep in potegnil na dan kovinsko kolajno zlate barve z vrezanim orlom, čez katerega je pisalo »Policija.« 
To je bila tudi beseda, ki jo je kratko in suho izgovoril.

Da nimam slučajno v torbi, ki jo držim pod pazduho, tak zavojček? 
Postalo mi je vroče, naenkrat sem se počutil negotovega. 
Negotovost pa je lahko sumljiva.

»Naša naloga je preprečiti trgovino na drobno,« je nadaljeval policist v civilu. 
»Vama je mogoče že kdo ponudil mamilo? 
V katerem hotelu sploh prenočujeta?«

»Ne,« sem dejal posmehljivo, »denarja vam ne dam.« 
Pomignil sem Wernerju, ki je bil videti povsem zbegan: lovil je besede in jih poskušal razvozlati, vendar ga je razvoj dogodkov stalno prehiteval. 
»Greva,« sem rekel na kratko. 

Spomnil sem se mame, ki sem ji s svojimi potovanji delal velike skrbi. 
Sedaj ko sem tudi jaz »odrasel« in imam otroke, mi je jasno, kaj vse je doživljala, ko sem se dolge mesece potepal po svetu. 
Zato ji na potovanjih tu in tam prižgem svečko. 
In tam zgoraj nad Bogoto je tudi majhna cerkvica.

Na Rio Tomo sploh nisem računal. 
Poleg reke Guaviare sem dopuščal še možnost, da se spustiva po reki Vichadi, ki je naslednja v vrsti rek, ki prečkajo kolumbijske savane in se izlivajo v Orinoko. 
Toda Rio Tomo, kje je že ta reka? 
Stopili smo k steni, na kateri so viseli zemljevidi. 
Rio Tomo je manjši, a ne mnogo krajši kot Guaviare in teče južneje od velike reke Meta. 
Carlos Rios nama je pričaral podobo majhne in čiste reke, ki se vije skozi gozdove in savane. 
Na zemljevidu ni bilo ob tej reko videti niti ene same naselbine. 
Obetala se je torej prava divjina.

Naslednji cilj je bila naselbina Gaviotas. 
Gospod Carlos Rios je dejal, da mimo tistega kraja že teče Rio Tomo. 
Avtobus bi bil moral pripeljati ob štirih zjutraj. 
Navila sva si uro, ki naju je zbudila v trdi noči. 
Pritiskala sva na vsa mogoča stikala, vendar se ni nikjer nič posvetilo. 
Potem se je »posvetilo« nama. 
Seveda, generator so ponoči izključili! 
Na srečo sva imela še svetilke! 
Ko sva najino težko prtljago prenesla pred gostilno, v kateri so gorele sveče, sva bila kljub zgodnji uri vsa preznojena. 
S kavo in hladno pijačo ob sebi sem se zleknil na pločnik.

Gostilničar je prodajal vozovnice za avtobus - ki naj bi pripeljal ob štirih. 
Tako je dejal. 
Toda, Južna Amerika je dežela relativnosti in Kolumbija glede tega ni izjema. 
Kar je bilo prejšnji dan štiri, se je sedaj ob štirih zjutraj nenadoma spremenilo v šest. 
Tudi to je povedal gostilničar. 
Da bi bila zadrega popolna je možakar še rekel, da nama ne more prodati vozovnic. 
Dobila jih bova lahko šele na avtobusu. 
Če sploh! 
Tudi tega ni povedal prejšnje popoldne! 
Da bova prišla v avtobus, sploh ni bilo gotovo. 
Avtobus, ki je namenjen vse tja do Santa Rite nekje na koncu sveta, je vedno poln. 
Naslednji avtobus, tudi to je povedal možakar za prodajnim pultom, pa pripelje čez teden dni. 

Rešila naju je tržna naravnanost kolumbijskih avtobusnih družb. 
(Tako sem vsaj domneval.) 
Lastniki avtobusov dajejo voznikom in sprevodnikom, posebno na še na odročnih progah, vozila v najem. 
Zato se ti trudijo za vsakega potnika. 
Tudi midva nisva bila malenkostna. 
Ob kupih prtljage, ki so romali na streho in ob sreči, da sva smela v avtobus, nisva gledala na ceno. 

Svet je bil spet lep! 
Zrak je postal čist, smela sva sedeti, celo ležati. 
V senci. 
In ko je avtobus izginil v suhi stepi, sem zaprl oči. 
Kako je že dejal Carlos Rios? 
Da je treba lepoto pokrajine spoznavati od blizu. 
Mogoče pa si je treba lepoto prislužiti? 
Mogoče je bila lepota prav v tisti hladni senci, v košatih vejah z listi neznanih oblik? 
Ali nisem bil poplačan že s tem, da sem smel iztegniti ude in prisluškovati tišini, ki jo je plemenitilo ptičje petje?

Najine sogovornike, sedaj se jih je na klopi pred nama nabralo že kar nekaj, pa je seveda zanimalo, kaj počneva v Kolumbiji. 
Ko sva spregovorila o načrtu, da bi po Riu Tomu veslala vse do Orinoka in še naprej, so zmajali z glavami. 

»Najpomembnejše,« se je spet oglasil najin sogovornik, »pa je to, da imate po tem potoku še petdeset težkih kilometrov do izliva v Rio Tomo. 
Petdeset kilometrov prebijanja med drevesi, ki ležijo v potoku, preko vseh plitvin, ko bo vode premalo za veslanje, skozi močvirja in skozi vijuge potoka, ki so preostre za vajina dolga čolna!«

Tudi tretjega dne sva se še vedno vozila po džungelski rečici. 
Dvigovala sva čolna preko debel in se potila v nastajajoči vročini. 
Potem pa se mi je zazdelo, da se spredaj nekaj spreminja, da se gozd na bregovih razpira in pušča svetlobi prosto pot. 
Vodna površina se je širila in potem sem se pripeljal iz temnega džungelskega blodnjaka. 
Objela me je svetloba. 

Dopoldne naslednjega dne sva vrh strmine za bregom zagledala leseno hišo. 
Na bregu je bila v tla zapičena lesena tabla z napisom Puerto Rico.(Poimenovanje lepših, večjih ali pomembnejših stavb je v teh krajih pogosto. 
Tako imajo vse pomembne stavbe v Caracasu svoje ime in njihovi naslovi zato ne potrebujejo hišnih številk.)

»Kaj pa delata vojska in policija?« sem vprašal. 
Temu vprašanju bi se moral pravzaprav izogniti. 
A po vsem kar sem slišal, se mi je zdelo, da sem prišel že na nekakšno osvobojeno ozemlje. 
Smo sploh še v Kolumbiji?

»Vojska in policija ne prihajata v te kraje. 
Tu vlada FARC,« je kot povsem samoumevno povedal najin sogovornik. 
»Vladajo?« sem se začudil. 
Vprašanje uporniške oblasti me je začelo zanimati. 
Kako vladajo oborožene tolpe, ki se skrivajo po gozdovih in od časa do časa napadejo osamljeno policijsko ali vojaško postojanko.

»Oboje!« je razložil oskrbnik. 
»Če kdo ukrade kravo, ga posvarijo, naj tega ne dela več. 
To je vse. 
Če krade še enkrat, ga vnovič opozorijo. 
Tokrat seveda resneje. 
Povedo mu, kaj ga čaka, če bo še kradel. 
Če krade tretjič, ga ustrelijo. 
Tako se dogaja tudi tistim, ki jemljejo mamila. 
Tudi njih posvarijo samo dvakrat.«

Zaradi tega dogodka sva bila potem nekaj dni previdnejša. 
Vsako noč sva čolna po vsej dolžini potegnila iz vode, zjutraj pa sva pogledala v njuno notranjost. 
Ob misli, da bi kača namesto pod čoln zlezla vanj, naju je kar zgrozilo. 

Potem ko sem potegnil čoln na suho, sem sledil Wernerju, ki se je že vzpenjal po bregu. 
Indijanci so se še vedno drenjali okrog čolnov in ker sem imel vrečo z dokumenti, fotoaparatom in denarjem s seboj, sem jim ga mirne duše prepustil. 
Sicer pa sem bil prepričan, da ne bo nihče ničesar vzel.
Tu smo bili daleč od kolumbijskih mest. 
In tu uporabljajo drugačne zakone kot v Bogoti! 
Gverilci opozarjajo samo dvakrat.

»In tisti tam zgoraj!« 
Spet je pokazala z glavo. 
Tokrat proti ljudem, ki so sedeli na klopi pred najbližjo hišo in naju napeto opazovali.

Pred vrati v lopo je stala lesena klop. 
To je bil prodajni pult, okrog katerega se je zbralo že kar nekaj sključenih in omahujočih postav. 
Prodajali so eno samo stvar - pivo!

»Seveda,« je pritrdil ponosno. 
»Od tu naprej pa vse do Orinoka in navzdol do reke Guaviare in na sever do reke Mete živimo Gvahibijci. 
Ta dežela je naša!« 
Indijanci, ki so spremljali najin pogovor, so navdušeno pritrjevali. 
Prisotnost njihovega poslanca jih je opogumljala.

Medtem ko je Werner štel konzerve in jih spravljal v torbo, se je skozi množico zijal pririnil neznanec in stopil k meni. 
Opazil sem ga šele, ko me je nagovoril. 
Rekel je, da bi želel govoriti z menoj in da naj stopim z njim. 
Mož se je obrnil in šel spet ven, Indijanci pa so se pred njim spoštljivo razmikali. 
Skozi nastalo vrzel sem mu sledil iz mračne koče. 
Čakal me je zunaj, naslonjen na drevo.

»Imate svoje ljudi po vsej državi?« sem poizvedoval.

Antonio je z roko pokazal proti notranjosti dežele. 
»Sledita mi,« je rekel in s skupino vaščanov krenil po ozki poti, ki je vodila v senci dreves ob strugi potoka. 
Levo se je širila savana. 
Le tu in tam je poganjalo od vetrov upognjeno, nizko drevo in se borilo za obstoj v suhi pokrajini. 
Stopili smo proti nizkemu griču, ki je bil v tej zeleni pokrajini kot dolg oceanski val. 
Vrh tiste vzpetine je bilo videti indijansko kočo in pod gričem drugo. 

Papige so slabi letalci.
Čez dan se hranijo z drevesnimi plodovi in le na večer, ko se vračajo s svojih »polj«, in zjutraj, ko zapuščajo svoja prenočišča, je videti njihove jate, ki nebogljeno frfotajo nad vrhovi dreves. 
Zdi se, da jim bo zdaj zdaj zmanjkalo moči. 
Kar oddahneš si, ko jim »uspe« preleteti široko reko in ko izginejo med varnimi krošnjami pragozdnih dreves. 

Kljub temu pa je »bral«, in to na glas! 
»Bral« je seveda nekaj, česar ni bilo v zvezku, sproti si je izmišljeval besedilo, ki naj bi ga napisal Marcelino Sosa. 
Z visokim in narejeno pomembnim glasom je »bral«, da lahko potujeva po deželi Gvahibijcev. 
Vse nama je bilo dovoljeno in vsi so nama morali biti v pomoč. 
Ko je »prebral«, je naenkrat nastala spoštljiva tišina. 
Indijance je besedilo povsem spravilo iz tira. 
Molčali so in buljili, kot da bi pričakovali še kakšno pomembno sporočilo njihovega poslanca. 
Kapitan mi je vrnil zvezek, ki sem ga spoštljivo shranil, čeprav mi je šlo na smeh. 
Indijanska množica je sedaj spoštljivo in molče stala okrog naju. 
Molčal je tudi poglavar. 

Potem so naju zopet enkrat obiskali med zajtrkom. 
Sedel sem s hrbtom proti reki. 
Na deblak z Indijanci me je opozoril Werner. 
V jutranjih urah mi ni bilo do pogovarjanja, zato se nisem hotel niti obrniti, saj bi jih s tem lahko spodbudil, da bi se izkrcali in naju obiskali. 
Toda Indijanci niso čakali znakov najine dobre volje. 
Čez nekaj minut mi je Werner povedal, da se skupina že izkrcava. 
Bilo jih je od deset do petnajst, med njimi je bilo celo nekaj žensk, dva od mož pa sta bila oborožena z lokom in puščicami. 
Orožje sta nosila pripravljeno na strel. 
Tudi tokrat je bil z njimi kapitan, starejši možak z nekaj sivimi lasmi in nekaj redkimi kocinami na bradi.

Pokazalo se je, da bi Gvahibijci zamenjali svojo za Wernerjevo mačeto. 
Njihove so imele namreč plastične ročaje, Wernerjeva pa lesenega. 
Seveda pa je imel Werner tokrat enak okus kot Indijanci in z zamenjavo ni bilo nič. 
Potem mi je pogled obstal na enem od alguacilov, stražnikov, ki sta bila oborožena z lokom. 

Popoldne naslednjega dne sva na strmem bregu nekega ovinka opazila skupino Indijancev. 
Dva med njimi sta držala lok s puščico, pripravljeno za poteg. 
Trenutek je bil resen. 
Indijanci nama očitno niso zaupali, zato sem na glas pozdravil in jim pomahal. 
Hotel sem jim pokazati, da nisva nevarna. 
Zlezla sva iz čolnov in se začela počasi vzpenjati. 
Iz skupine čakajočih se je odtrgal starejši možakar v ponošenih hlačah in okrog bokov opletajoči srajci. 
Bil je bos, njegovo lice je bilo razorano od tropskih žarkov, med lasmi pa se je tu in tam svetlikalo nekaj sivih niti. 
Njegov obraz ni izžareval tope polciviliziranosti večine sveže pokristjanjenih indijanskih evangeličanov. 
Bil je nevsiljivo prijateljski in zaupljiv. 
Ponudil mi je roko in povedal, da je kapitan vasi.

Mož, s katerim sem se zjutraj pogovarjal, je povedal, da že štirideset let živi ob Vichadi. 
Njegovo posestvo meri 300 hektarjev. 
Zemlja je last države, ki mu je posestvo dala v najem, ne zahteva pa davkov.
Bil je poročen z Indijanko. 
Ima sedem sinov, le eden živi z njim. 
Eden od sinov v Bogoti študira jezikoslovje.

Na drugi strani dvorišča je bila lesena veranda, kjer se je v viseči mreži zibala priletna Indijanka. 
Bila je Rosasova žena. 
»V teh krajih se vsi poročamo z Indijankami,« je povedal veseli trgovec, »saj ni drugih žensk.« 

»Midva bi se rada preko brzic prebila vse do Casuarita in tam prečkala Oriniko v Puerto Ayacucho,« sem dejal. 
Slišalo se je precej samozavestno in ob tem pomisleku sem se skoraj zdrznil. 
Kaj sem pravzaprev sploh vedel o brzicah Maipures? 
Ničesar! 
Kaj mi je dalo pravico govoriti s takšno gotovostjo?

»Že, že,« je mirno pripomnil govornik in nameril palico v belo biljardno kroglo, »ampak v Casuaritu je meja zaprta. 
V ponedeljek, pred štirinajstimi dnevi, so gverilci napadli policijsko postajo v Casuaritu. 
Trije policisti so padli, eden pa se menda še bori za življenje. 
In zato tam sedaj ni mogoče zapustiti Kolumbije.« 

»Kako dolgo bo meja ostala zaprta?« sem vprašal. 

Spomnil sem se, da je veseli gospod Rosas v Santa Riti trdil, da je Venezuela policijska država. 
Mogoče pa je primerno biti nekoliko previden, zlasti še, ker je bila vas Raton blizu in so naju lahko vsi videli. 
Deček je ponovno zmajal z glavo.

»Predlagam vama,« je nadaljeval mali suhi mož, »da si jih najprej ogledata. 
Če hočeta, vaju peljem tja.« 

Z Wernerjem sva vzela fotoaparate, Miguel je pobral slamnik in puško, vsak od nas pa je vzel s seboj še steklenico vode. 

Ime vasi sem poznal iz Humboldtove knjige Od Orinoka do Amazonke. 
Tudi brzice, h katerim smo bili namenjeni, imenuje Humboldt z imenom Maipures. 
Sedaj je to ime skoraj pozabljeno, tako kot vas z Indijanci, ki so v njej prebivali. 
Zanimivo pa je, da je moč najti ime Maipures na marsikaterem sodobnem zemljevidu, čeprav ne pomeni drugega kot tiste tri osamljene križe sredi zapuščene, vroče savane. 
Ime vasi prenašajo z zemljevida na zemljevid že od Humboldtovih časov. 
Takrat je v njej prebivalo šestdeset ljudi, petdeset let prej pa jih je bilo, kot piše Humboldt, desetkrat več. 
In sedaj samo še tisti trije križi! 

»Orinoko?« sem vprašal. 
Miguel je prikimal. 
»Brzice Maipures!« 
Bilo je neverjetno in po svoje grozljivo. 

Seveda sem reko in dogajanje v njej doživljal predvsem kot čolnar. 
Zato nisem gledal samo lepote v divjanju narave, ampak sem se videl v čolnu. 
Videl sem nevarnost in podoživljal sem občutke, ki bi me obdajali, če bi se odločil zapeljati se po brzici. 
Peljati bi se bilo treba tik ob bregu, kjer je bila voda plitvejša in valovi manjši, in se nekako izogniti protitokovom. 
Ampak kako? 
Vse se je prelivalo, mešalo in se vrtinčilo. 
Povrhu vsega še nisem vedel, kako se čoln, s katerim sem se vozil, obnese v divji vodi. 
Klepperjev potovalni čoln Aerius pač ni sodoben plastičen kajak, ki je narejen za brzice, za hitro menjavanje smeri in je kolikor toliko neobčutljiv za stranske tokove. 

»Kako je z Orinokom do Casuarita?« sem vprašal. 
»Ali so pred Puertom Ayacuchom še kakšne brzice? 
Še pridejo mesta, podobna temu tu spodaj?« 
Še vedno sem po tihem računal na možnost, da bi nekako spravila čolne po suhem mimo brzic, čeprav bi bilo to v tisti vročini samomorilsko početje.

Edwin naju je omrežil tako nevsiljivo in spretno, da sva se počutila kot gosta, ki sta prišla k staremu prijatelju. 
Njegovo pripovedovanje je bilo vedno zanimivo in privlačno, najsi je šlo za razmere v vasi, za njegovo osebno zgodbo, za zgodbe o Indijancih ali za modrovanje o razlikah med Kolumbijci in Venezuelci. 
Bil je človek, ki je izžareval moč, energijo in odločnost, človek, ki nikoli ne prizna, da je kaj nemogoče, a je ob vsem tem vendar človeško topel in odprt. 
Taki ljudje so v svoji okolici kot magnet, na katerega se lepijo železni opilki. 
V okolico izžarevajo višek svoje moči, to pa ugaja tistim, ki je imajo premalo.

Pihnil je dim proti visokemu stropu mračne in prijetno hladne jedilnice in pomolčal.

»Torej ste tudi po poklicu gostinec?« sem ga prekinil.

Hvala za takšno svobodo, me je obšlo. 
Imelo me je, da bi to povedal na glas, vendar sem se zadržal. 
Zaradi svobode, ki dovoljuje, da greš na lov z avtomatskim orožjem, bo ta svoboda kmalu povsem odveč. 
Spreminja se v svoje popolno nasprotje. 

Opoldne sva preživela na položnem bregu pod nizkimi vejami. 
Kot na Vichadi sva tudi tu za kosilo kaj malega pojedla, počivala in opazovala rjave sršene, ki so množično letali k reki. 
Držali so se kamnov in vejic in poželjivo srkali vodo iz reke, ki sva jo morala piti tudi midva, četudi ni bila bistra in ji je bilo treba dodati tablete za dezinfekcijo. 
Lotevale so se naju tudi drobne mušice, zato sva kmalu odveslala naprej.

»Koliko?« sem vztrajal.

Indijanci so nama prejšnji dan povedali, da bova za brzico priveslala do njihove vasi Tirin. 
Obljubiti sva jim morala, da jih bova obiskala. 
Ko sva nekaj ovinkov nad brzico zagledala deblak, privezan za kol, sva pristala. 
H kolu sva privezala še najina čolna in se odpravila v notranjost. 
Pot je vodila med palmami, suho travo in ostanki ožganih debel. 
Spet sva bila v pokrajini, ki jo je usodno zaznamovala človekova roka. 
Sveže barve gozdov so zamenjali rjavorumena savana in črni ostanki požganih dreves. 
Kmalu sva zagledala odprto indijansko kočo s pločevinasto streho. 
Bevskanje ščenet je privabilo moškega z indijanskim obrazom, ki je napodil pse in nama stopil naproti. 
Po stari indijanski navadi naju ni povabil v svojo kočo, ki je bila podobna lopi za poljedeljsko orodje. 
Postavili smo se v senco najbližjega drevesa in se pogovarjali. 
Kljub značilni indijanski negostoljubnosti mi je bil možakar všeč. 
Bil je kapitan vasi Tirin. 
Vasi seveda ni bilo nikjer. 
Tu je bila njegova koča, nekje za požganim in posušenim grmovjem druga in tako naprej. 
Po obleki kapitana indijanske vasi ne bi mogel ločiti od drugih prebivalcev te dežele. 
Je pa razmišljal drugače. 
Kmalu nas je pogovor namreč zanesel k pustošenju pokrajine. 

»Krava,« sem odgovoril Wernerju in se hkrati zavedel, da odgovor ni povsem pravilen. 
Bil je grbasti indijski bik, vodja poldivje črede, ki se je očitno potikala v okolici. 
Prizor, ki sem si ga lahko zamislil, podoba, kako se grbasta zverina spravi nad šotor, je v naslednjih trenutkih napravil svoje: še nikoli nisem bil tako hitro iz šotora. 
Zunaj sem v siju srebrnkaste mesečine zagledal silno bikovo postavo, ki se je premikala kakšnih dvajset metrov proč. 
Mogočno glavo je držal nizko nad tlemi in kdaj pa kdaj hudobno zagodrnjal. 
Bil je očitno slabe volje. 
Šum, ki sem ga povzročil, ko sem odprl šotor in skočil ven, je zbudil njegovo pozornost. 
Obstal je in se zazrl proti meni. 
Šel bi mimo, ne da bi naju opazil, če jaz ne bi bil skočil iz šotora. 

Potem so se nekoliko odtajali in Marco, ki bi ga težko ločil od povprečno premešanega venezuelskega podeželana, je pomignil deklici, ki je potem skočila v bližnjo hišo in prinesla plastično skodelico težko določljive barve. 
Iz kotla je zajela belkasto tekočino, čičo, in mi jo ponudila. 
Vzel sem skodelico in si na obraz poskušal pričarati izraz hvaležnosti, čeprav se mi je ob misli, kako indijanske ženske pripravljajo čičo, uprla vsa množica mojih prebavnih celic. 
Za hip sem postal. 
Ali naj pijačo odklonim? 
Ali naj bom žaljiv in tvegam, da nama odklonijo gostoljubje? 

Caño Platanal je rečica, ki priteka z gore Yavi. 
V Parucito se izliva z leve. 
Pred tem prihajata v reko še dve rečici, obe z desne. 
Edwinovo navodilo, kako priti pod goro Yavi, je bilo: pri tretjem »križišču« na levo (gledano proti toku).

Ta pokrajina ni dopuščala nastanka višje kulture. 
Revna prst, vročina, mušice, poplave ob deževjih,stotine vrst žuželk na džungelskih tleh, vse to jo dela skrajno negostoljubno. 
Indijanska plemena, ki so se tu naselila, so se tem pogojem prilagodila. 
Drugega jim tudi ni preostalo. 
V življenje kaže vložiti le toliko, da preživiš v koči s slamnato streho, da si napraviš deblak in da požgeš toliko gozda, kolikor ga lahko pozneje razkoplješ s preprosto ošiljeno palico in posadiš maniok, sladkorni trs ali celo banano in papajo. 
Še tako velika delavnost ne bi obrodila sadov in ti ne bi bili v razmerju z vloženim delom. 
Če pa si zadovoljen z malim, si kakor na dopustu. 
Če ješ malo lahko večino časa preživiš v viseči mreži. 
Ko si zaželiš mesa, greš po trnek ali pa vzameš pihalnik in greš na lov. 
Če imaš srečo, uloviš katerega od velikih gozdnih glodalcev, kot sta aguti in paka, če ne, pač ješ maniok. 
Tako nastane nekakšno ravnotežje med človekom in naravo, ravnotežje, ki se v stoletjih in tisočletjih ni spremenilo in so ga nekateri zahodni učenjaki visokim kulturam postavljali za zgled. 
Vendar se tako ravnotežje lahko hitro poruši. 
Ko človek opremi svoj čoln z motorjem, ko si kupi dobro puško ali gre na lov, kot je povedal Edwin, kar z avtomatskim orožjem, ko požiga gozdove za črede govedi, ko zajezi velike reke in začne iz tal pobirati dragocene kovine ali nafto, prisilne simbioze ni več. 
Prejšnjega stanja, ki je bilo posledica izenačenih moči, ni več. 
Človek zmaga. 
Odveč je pripominjati, da je takšna zmaga kratkotrajna. 
V pustinji, ki si jo ustvaril, nimaš več kaj iskati. 
Ampak prav to je ljudem najteže razumeti. 
Naša vrsta se je skozi stotisočletja razvijala ob kamnu in krepelu, s katerima nismo resneje ogrožali narave. 
Sedaj ravnamo z avtomatskim orožjem, kot bi bila kamen ali krepelo. 
Svoje paleolitske miselnosti nismo zamenjali kot svoja orodja in orožja.

Wernerju tudi tokrat ni bilo do šale. 
Kot navadno jo je kar preslišal. 
Takrat pa se je zgodilo nekaj, kar mi je za nekaj trenutkov pognalo strah v kosti. 
Kljub temu da sem buljil v kajmana, je mojo pozornost pritegnilo nekaj ob levem boku čolna, mogoče deset centimetrov pod vodo. 
Bila je anakondina glava! 
Njen trup se je skrival nekje v umazani vodi pod mojim čolnom. 
Z veliko kačo sva se spogledala iz oči v oči. 
Bila sva si presneto blizu in zdelo se mi je, da pod seboj kar čutim njeno ogromno telo. 
Vendar je bila presenečena tudi kača, saj je v naslednjem trenutku izginila. 

Kako spraviti venezuelsko zastavico in kolumbijsko velikodušnost na skupni imenovalec, mi je postalo jasno šele, ko sem zvedel, da je čoln last venezuelskega konzula v Puertu Iniridi, ta pa ga je dal na voljo tistemu vitkemu moškemu, ki mu je bilo ime Alfred in je bil kirurg v Bogoti. 
Čolnom s tako močnim motorjem pravijo voladora. 
Ta beseda naj bi pomenila, da čoln kar leti in ne plava. 
Res smo odbrzeli po Guaviareju kot raketa. 
V Venezueli, kjer je bencin skoraj zastonj, se nihče ne vozi s počasnimi dizelskimi motorji. 
Levo in desno je bregove pokrival gost zelen zid stisnjenih krošenj in grmovja. 
Velika temna reka je bila široka skoraj kot Orinoko, tekla je brez vijuganja, njeni bregovi so bili strmi in negostoljubni in na vsej poti nisva videla nobene peščine. 
Če je bil Guaviare povsod tak, kakor se nama je kazal tu, sva imela srečo, da sva si za najino dolgo potovanje v čolnu izbrala Vichado. 

»Mavicure? 
Kaj je to?« sem odgovoril. 
Najraje bi imel nekaj minut miru. 
Pogledal bi si tisto pragozdno gnezdo, potem pa bi začel razmišljati, kako nazaj. 
Toda že sva se zapletala v novo dogodivščino. 

»Ali je Čema doma?« je vprašal Albert.

Potem smo sedli na dvorišče k mizi pod senčnim napuščem. 
Na dvorišču sta rasla kokosova palma in limonovec z drobnimi strupenozelenimi plodovi, ki dajejo odličen sok za okisanje pečenega mesa ali za pripravo osvežujoče limonade. 
Ko smo popili kavo, se je nebo pokrilo s črnimi oblaki. 
Iz gozda je privršal veter in krivil kokosovo palmo. 
Nekaj trenutkov zatem so začele padati prve kaplje.

»Trajalo bo dan ali dva,« je rekel Čema. 
»Sposoditi si moram čoln, motor pa imam.«

Na tistem mestu segajo skale v obliki zašiljenega polotoka nekaj deset metrov v strugo Iniride. 
Z druge strani priteka veliki Guaviare. 
Na stičišču tokov so se vrteli krogi mešajoče se vode, vendar ni bilo slišati nobenega šumenja. 
Mesto spajanja velikih rek ni bilo niti približno tako silovito kot zlivanje Mete in Orinoka. 
Vrtinci so bili le na sredi sotočja.

»Pri nas bi jim vzeli tudi to,« se je oglasila Sulma. 
»Pustili bi jih gole in bose. 
Venezuelski roparji so pravi vajenci.«

Začudeno sem ju pogledal. 
Kaj ima delo kirurga skupnega s kriminalom? 

»O tem sem že bral,« sem se oglasil. 
»Na severu Brazilije, blizu meje z Venezuelo, v krajih, kjer živijo Janomamijci, so tla tudi bogata z zlatom. 
Iskalci zlata, garimpeiri, z močnimi vodnimi curki razbijejo in razmočijo tla, tako da se velike površine pragozdne pokrajine spremenijo v blatno brozgo. 
To potem črpajo na ladje in iz nje mehanično in s pomočjo živega srebra pridobijo zlato.«

Vas je ležala visoko nad skalami s pradavnimi vrezninami. 
Tudi o teh indijanskih znamenjih sem razmišljal, ko sem se vzpenjal po strmem bregu. 
Zdelo se mi je, da bi v zvezi z indijanskimi slikarijami lahko ugotovil nekatere zakonitosti. 
Risbe sem vedno našel na bregovih rek. 
In zdelo se je, da označujejo prav posebna mesta na reki: brzice, sotočja, ovinke, kjer nastajajo vrtinci in podobno. 
Tudi tu je Inirida zavijala skoraj v pravem kotu in pri visoki vodi so ob bregu gotovo nastajali vrtinci in protitokovi. 

Genaro mi je razložil, zakaj toliko Indijancev na Iniridi. 
Tistega dne so bile v Kolumbiji volitve! 

Po večerji sem splezal na skalo pred bregom in se zazrl v divjanje vode pod mrkimi, vse bolj temnimi stenami. 
Kmalu se mi je pridružil še Genaro, ki je v meni spoznal hvaležnega poslušalca. 
Bil je namreč povsem neindijansko zgovoren. 
Govoril je med vožnjo, med kurjenjem, med večerjo in po njej, ko smo sedeli okrog ognja in kot zamaknjeni zrli v magično svetlobo poskakujočih plamenov. 
Poznal je množico živali in jih znal opisovati natančno in sočno, kot to zmorejo le pripadniki prvobitnih ljudstev. 
Znal je posnemati živalske glasove in pripovedoval je zgodbe o srečanjih z njimi. 
Najpogostejši glagol, ki ga je uporabljal med svojimi pripovedmi, je bila beseda matar, ubiti. 
Ta glagol je nastopal v vseh oblikah in povezavah in tako izražal naravo njegove zveze z živalmi. 
Bil je pač otrok pragozdnih lovcev. 

»Ali anakonda napade odraslega človeka?« sem vprašal. 
Nisem še pozabil srečanja z anakondo na Parucitu. 

»Je Guaviare zelo drugačen od Iniride?« sem ga vprašal, misleč na Humboldta in njegovo opisovanje, kako podrobno so Indijanci njegovega časa razlikovali med okusi in barvami posameznih rek. 
To pa gotovo ni bilo vse. 
Prav gotovo bi se dalo o njihovem poznavanju živalstva in rastlinstva napisati cele knjige.

Napel sem oči in zdelo se mi je, da sem tam, kamor je kazal Genaro, res videl nekak svetel pas. 
Spomnil pa sem se, da sem ga videl popoldne, ko smo se pripeljali.

Ljudje smo čudni. 
Ob vsem občudovanju narave, ji v naših očeh dajejo vsebino vendar le ljudje. 
Tako je bilo tudi na Vichadi. 
Reka sama je bila nema. 
Ostala je samotna slika. 
Slika tistih prelepih oblakov, ki so lebdeli daleč nad nama, slika gozdov na bregu, slika zahodnega neba, ki ga je obarvalo zahajajoče sonce. 
A vendar samo slika, samo okvir življenja. 
In za nas ljudi, je pravo življenje pač le človeško življenje. 
Ali si niso tudi zato rodovi ljudi pred nami pripovedovali bajke in mite prav zato, da so osmislili naravo, da so ji vdihnili dušo? 

Za nami so se v zelenilo pragozda potapljali tisti nenavadni granitni griči, kjer se je nekoč v davnini odigrala usoda indijanskega dekleta. 

Lahko sem si tudi predstavljal, kaj si je mislil o meni, ki sem prihajal s čolnom in se vozil po njihovih rekah. 
Gledano z njegovimi očmi sem s potovanji zapravljal čas in denar.

Navsezadnje smo se vendar zapeljali na obisk k Alvaru Carreri, ki sem ga v Caracasu z Ricardovo pomočjo spoznal že pred štirimi leti. 
Ricardo me je predstavil tudi Alvarovemu očetu, generalnemu sekretarju venezuelske komunistične stranke. 
Ta si je vzel uro časa in izkoristila sva jo za pogovor o vzrokih, ki so pripeljali do zatona sovjetskega in svetovnega komunizma. 

Sprejel naju je hrupno in nama ponudil roko in stol, hkrati pa je povedal, da se naslednje jutro odpravlja v Caracas.

Mañana! 
Jutri! 
Tokrat ob štirih popoldne.

Pogledal sem ga. 
Bil je smrtno resen. 
Stisnil sem mu dlan.

Ko sem se vrnil domov, sem Ricardu pisal. 
Tako kot prej. 
In Ricardo je sodil med tiste izjemno redke Južnoameričane, ki na pisma tudi odgovarjajo. 
Tokrat odgovora ni bilo! 

Nama so se zdeli Jarurijci skromni, prijazni in predvsem zelo revni ljudje, ki se bojujejo za preživetje v negostoljubni pokrajini. 
Spreminjajo se v nekakšen podeželski proletariat, ki ga za majhen denar izkoriščajo veleposestniki. 
Tako kot Otomaki bodo tudi Jarurijci prej ali slej izginili v mešanem prebivalstvu ravnin ob Orinoku.

Bivališča Indijancev Varao, ki naseljujejo delto Orinoka, so enostavna. 
V bistvu gre za streho na štirih tramih. 
Ti morajo zdržati tudi Indijance v visečih mrežah. 
Nobenih zunanjih ali notranjih sten ni. 
Seveda tudi nobene zasebnosti. 
Hiše so mnogokrat polne odraslih in otrok. 
Neverjetno, koliko ljudi lahko živi pod temi strehami! 
Skupaj lenarijo v visečih mrežah, otroci se skupaj igrajo, moški skupaj hodijo na lov in ribolov. 
Midva z Wernerjem pa sva bila drug drugega sita že sedaj!

Srečanje nas, Evropejcev ni navdušilo nikogar. 
Menda smo začutili, da niti tu niti doma ne bi sodili skupaj. 
Bos in umazan in v strganih hlačah sem se čutil bližji domačinom. 
Ti bledoličneži, otroci diskotek in ostalih oblik sodobnega civiliziranega barbarstva, pa so se zdeli, kot da so prišli z drugega planeta. 
Celo Werner se ni zmenil zanje. 
Nemci so se pustili voziti po džungli, plačali so, da so jim kazali rastline in živali in čeprav so, po najinih merilih, šele prišli, so na vse gledali zdolgočaseno. 
Ko so se pogovarjali, jim je beseda tekla o marsičem, največkrat o svojem življenju, znancih in delu doma. 
Nobene besede o Indijancih, o tej reki, ki je tiho in hitro izginjala pod vitkimi palmami. 
Vse so jim zagotovili: od čolna, hrane in prenočišča do toaletnega papirja. 
Seveda se jim niti sanjalo ni, kakšne skrbi sva imela midva! 
In navsezadnje - zakaj bi si morali beliti glavo z nama? 
Vsak si je izbral svojo različico poti po Delti. 
Vendar ni bilo cene, za katero bi zamenjal z njimi.

»Seveda!« je povedal eden od posadke. 
»Če bosta veslala po glavnem toku, bosta imela težave s pitno vodo. 
Tam, kjer se Morichal Largo izliva v Caño Manamo, se zaradi bližine oceana že mešata sladka in slana voda. 
Vodi se mešata štirideset do šestdeset kilometrov pred oceanom. 
Če se bosta držala desno in veslala po manjšem rokavu, bosta prišla do Orinoka precej bolj v notranjosti.«

»Najemita si Indijanca in mu plačajta tisoč bolivarjev na dan. 
Zagotovo vama ne bo žal!«

Največkrat pa so bile hiše obljudene. 
Ženske so prale ali delale ob ognjiščih, ničkolikokrat seveda tudi samo lenarile v visečih mrežah, otroci so se kopali, skakali v vodo in plavali, negovali in ljubkovali mlade divje živali, vedno pa so pridrveli na pomole in se naju glasno razveselili. 
Drugače je bilo, če smo se srečali sami in zunaj njihovih vasi. 
Takrat so se naju ustrašili in kar se je dalo hitro odveslali. 

Zaveslala sva raje kar nazaj. 
Tudi tako se je dalo priti v Guaranoco, čeprav nama je preprost zemljevid, ki nama ga je poklonil Michel, kazal, da je ta pot precej daljša. 
Pri prvi indijanski naselbini pa sva zagledala večji motorni čoln. 
Že spet turisti! 
Lastnik ladjice je bil Francoz. 
Ponudili so nama pivo iz prenosnega hladilnika. 
Med požirki sem pripovedoval o najini odisejadi tega in prejšnjega dne.

»Se pač razideta!« je pritrdil Jošua.

Preden pa sem ga lahko kaj vprašal, je nadaljeval. 
»Ti ljudje so kot mi, le da živijo pod vodo. 
Na zraku umrejo kot ribe. 
Oni so tisti, ki postavijo drevesa sredi kanalov in si na dnu reke okrog debel postavijo svoje koče.«

»Od kod kuranderom moč in znanje, da lahko tako spreminjajo ljudi, da lahko iz nekoga, ki diha kot riba, napravijo človeka, kot smo mi?« sem vprašal. 

Potovanje, najino zadnje potovanje v čolnu, se je bližalo koncu. 
Prav tako zgodbe vseh drugih potovanj s porečja Orinoka, ki so jih stkala doživetja, dnevi in tedni veslanja po neznanih pokrajinah, srečanja z ljudmi in živalmi. 
Uhajale so nama med sanje. 

Obhod Spodnjih Bohinjskih gora (greben od Malega Bogatina do Črne prsti) s "stranpotjo" čez Krn v udobni hoji traja vsaj dva dneva. 
Če se za ogrevanje vzpnemo iz Ukanca na Komno (tri ure) ali do Krnskih jezer (s Komne dve uri), sta pred nami dva čudovita dneva druženja z gorami: v prvem od Krnskih jezer čez Krn do planine Razor in tamkajšnje planinske koče (8 do 10 ur hoje), naslednji dan pa čez Vogel in druge vrhove Spodnjih Bohinjskih gora do Črne prsti in z nje navzdol v Ribčev Laz (8 do 9 ur hoje). 
Ker čez greben z juga pljuskajo primorski vplivi, na severu pa se vreme izraziteje gorsko obnaša, se te gore še prerado obdajo z oblaki celo takrat, ko jih drugje ni veliko. 
Zato pred odhodom ni odveč še posebno pozorno poslušati vremensko napoved, vendar napovedano jasno vreme še ne pomeni zagotovila za sončno vreme tudi na Spodnjih Bohinjskih gorah.

7. 
Vrh nad Preski, bližnji sosed Krna

8. 
Spodnje Bohinjske gore se rade odenejo v meglo, skozi katero pogled seže le nekaj metrov daleč

“No naslednjič grem pa zagotovo v obe smeri peš...” razmišljam, ko s padalom že po desetih minutah izgubim vso višino in mi noge bingljajo le nekaj metrov nad vrhom zvonika cerkvice Sv. Jerneja v Seničnem; “...ampak za vsak slučaj bom s seboj vzel še padalo.”

Čas za "tiket kontrol". 
Na debelih in krivih nogah sta se primajala dva temna silaka, ogromna za Indonezijce, ki v povprečju tehtajo kakih 50 kg. 
Z zanesljivimi gibi sta ekvilibrirala med stotinami teles na zgornjem krovu. 
Presenetljivo prijazno sta trgala naše karte na kosce. 
In meni vrnila papir s priljudnim "fenk ju". 
Meni sta se zdela nekako izven časa in prostora in kar videl sem ju pod črnim jadrom bugijske jadrnice s pištolama v rokah in nožema za pasom…

Jutro se je najprej predstavilo kot luč svetilnika na skrajnem zahodnem koncu otoka Ambon. 
Pluli smo med ribiškimi ladjicami in na krovu ladje je vladal tisti posebni občutek tovarištva ob iztekajočem se potovanju. 
Z Antonom in vojakom Alkitom smo sloneli ob ograji in samo molčali.

V Laosu, ki je ena izmed dežel teravadskega budizma, temelječega na Budovih dobesednih naukih, so v koledarsko leto vtkana številna verska obredja in posvetna slavja, ki so vsako zase priložnost za praznovanje in darovanja. 
Med številnimi festivali ali boun kot jih imenujejo Laožani, so med najpomembnejšimi novoletna praznovanja sredi aprila, majska praznovanja Budovega rojstva in razsvetljenja, praznika pokojnih v avgustu in septembru, ter januarski žetveni festival, med katerim se zahvaljujejo in darujejo duhovom zemlje.

Zelo neprijetno zna biti, če te slabo oziroma te sploh ne razume voznik tuk-tuka, ene izmed variant bolj znane azijske rikše, ki te v tem primeru lahko odpelje v povsem napačno smer. 
Prav to se nam je zgodilo v mestecu Pakse na jugu države, ki je poleg Vientiana, Luang Prabanga in Savannakheta, vsaj po laoških merilih, eno izmed omembe vrednih urbanih središč. 
Nameravali smo si namreč ogledati slapove Tat Lo na Bolovenski planoti. 
Ker se nahajajo v bližini mesteca Paksong, 60km severovzhodno od Pakse-ja, bi morali ujeti avtobus, ki je ob devetih dopoldne odpeljal v tej smeri. 
Voznik tuk-tuka, ki smo mu pojasnili kam smo namenjeni, naj bi nas odpeljal na pravo avtobusno postajo, a se je kmalu izkazalo, da nas pelje v napačno smer. 
Voznik je seveda ustrežljivo obrnil, a ker je bila postaja, od koder naj bi odpeljal naš avtobus, povsem na drugem koncu precej razpotegnjenega mesteca, in ker tuk-tuk ni dosegal kakšnih pretirano visokih hitrosti, smo avtobus zamudili. 
Z naslednjim avtobusom, ki je odpeljal šele okoli enajste ure, nam je po dveh urah vožnje, med katero smo lahko opazovali čudovito pokrajino Bolovenske planote, končno uspelo priti na cilj. 
Bolovenska planota na skrajnem jugu je del prehodnega, terasasto padajočega sveta, ki se z Annamitskih Kordiljer na vzhodnem robu države, blago spušča proti široki dolini Mekonga. 
Na planoti, ki se ponekod dviguje tudi nad 1000 metrov visoko, gojijo kavo, čaj, kardamom ter durijan in druga sadna drevesa.

SLIKA 1: Zelenina riževih polj - balzam za oči.

SLIKA 6: Ena izmed ulic glavnega mesta, kjer bode v oči kontrast med neasfaltirano cesto in ogromnim reklamnim napisom.

SLIKA 13: Laožani so spretni ribiči. 
Lovijo z mrežami ali ostmi predvsem za domače potrebe.

TRENUTKI PREPROSTOSTI V MESTU MUMBAI (BOMBAJ) 

11. 
Štirinajstletni Amrit je kazal svoje bele, zdrave zobe, ki si jih verjetno čisti kar z žvečenjem sveže utrgane vejice drevesa neem, ki je znano ajurvedsko zdravilo.

Blarney stone ali kako obvladati umetnost “blarnanja” 

Na koncu uličnega vrveža stojijo z rentgenom varovana obokana vhodna vrata obzidja, vhod v judovsko četrt, ki ga stražijo oboroženi izraelski vojaki in ki varujejo vstop k svetemu judovskemu kraju Zahodnemu zidu ali Zidu žalovanja. 
Komaj sem verjel, da zares stojim pred njim. 
Bil je tako drugačen od eksotičnih vtisov, ki sem jih dobil s fotografij. 
Dolgo sem stal in opazoval dogajanje. 
V bližini je bilo veliko hiš zavarovanih z bodečo žico in močni žarometi so bili kljub poldnevu usmerjeni v zid. 
Stalen tok židovskih mož je prihajal k steni molit in izvajat obrede, kajti kot je zapovedano, pravi judje zidu nikoli ne pustijo samega. 
V bližini sem opazil moža, ki se mi je zdel drugačen ugibal sem, da je verjetno zelo veren, a živel je kot klošar. 
Ravno je hotel pojesti nekaj hrane, ko je k njemu pristopil vojak in med njima se je vnel prepir. 
Mislil sem si: No, tole je pa zelo zanimivo izraelski vojak, ki spravlja v težave čistokrvnega žida? 
Dvignil sem fotoaparat in dogodek slikal. 
Napaka! 
Moje dejanje je v klošarju vzbudilo tako divjo jezo in napadalnost, da sem bil srečen, da so me zaščitili vojaki in me podučili: Lahko si srečen, da si neumen turist in fotografiraš v času šabata, in to celo pred zidom! 
Pred pljunki vreščečega romarja sem moral dobesedno zbežati… 
Šabat je namreč dan, ko je vernikom zapovedano, da se morajo vzdržati vsakršnih dejavnosti, tudi avta ne smejo voziti, kaj šele fotografirati!

Mimo ostalin prve svetovne vojne nisva mogla niti zatem, ko naju je že neslo pod Vrhom nad Peski (tu spodaj so izkopali tako velik rov, da je, sicer že zasut, še vedno tu); ne nazadnje sva že lep čas hodila po mulatjeri, široki poti iz tistih vojnih časov. 
Že na Komno pa s Komne naprej in tudi označena pot proti planini Razor s pridom izkorišča stare vojaške poti, s katerimi je bil včasih dobesedno prepreden ves gorski svet okoli frontne črte. 
Tako sva lahko ubirala udobne ovinke pod grebenom Spodnjih Bohinjskih gora, ki so se zavijale v meglo; se za popestritev malo dvigala pa spet spuščala in srečevala planine, s katerih so novi časi živino odgnali v dolino. 
Pravzaprav sva kljub tihi megli nad nama tako uspešno zijala naokoli (tudi brez primerno dolge malice ni šlo), da sva proti planini Razor že rezala temo in na gosto nabirala vodne kaplje iz pršeče megle ter z rastlin ob stezi. 
Vsa mokra sva zadovoljno prištorkljala v planinsko kočo na planini Razor, kjer sva si dala opravka z običajnimi radostmi na koncu celodnevne hoje: hrana! 
Pa sušenje in podobne reči.

podpisi:

Kriška gora peš ali s padalom?

Vietnamci sejejo riž, 

Zvečer, na zadnji dan festivala, smo se odpravili k pagodi. 
Na glavni cesti, ki je vodila do pagode, je vladal popoln kaos obupen prometni zamašek, ljudi, ki so bili namenjeni na festival, pa toliko, da smo morali kar v kolonah hoditi po cesti med avtomobili, ki se pravzaprav sploh niso premikali. 
Na prizorišču je za obzidjem pagode potekal verski ceremonial. 
Ljudje so s posebnimi šopki v rokah vejica orhideje ali lotusov cvet, zelenje in prižgane dišeče paličice hodili okrog pagode in nato šopke darovali Budi. 
Dogajanje zunaj obzidja pa je prej spominjalo na velesejem. 
Tu je bilo ogromno stojnic, od takšnih s hrano, oblačili in obutvijo do tistih z igrami na srečo, kjer si lahko zadel steklenico pepsi cole, škatlo pralnega praška in še kaj.

SLIKA 6: Ena izmed ulic glavnega mesta, kjer bode v oči nasprotje med neasfaltirano cesto in ogromnim reklamnim napisom.

Besedilo: Marjan Žiberna,

Naslednje jutro jo mahneva v sosednjo dolino, iz katere se cesta vzpne do 2650 metrov visoko ležečega smučišča pod goro Oukaimeden. 
Prav nič maroški ni ta svet, ki se razprostira okoli naju. 
Sedem različnih sedežnic, teptalni stroji in druge naprave bolj spominjajo na francoske Alpe. 
Žal pa se je sneg obdržal le do višine 3000 metrov. 
Najdaljša sedežnica, ki se vzpne kar 3273 metrov visoko na vrh Oukaimedena, sicer obratuje, vendar se s Petro na vrh podava peš. 
Z veseljem bi si privoščila nekaj dni smučanja, kajti proge so kljub travi naravnost vabljive. 
Oukaimeden ni ravno majhno smučišče, nasprotno, je pravo središče z zavidljivimi pogoji in številnimi napravami. 

Hladen veter, ki je zavel čez vrhove, naju spet dvigne iz oceana sanjarjenj. 
Odločiva se. 
Če ne oba, se bom vsaj sam poskušal povzpeti na vrh, ki mi že doma ob toplem ognjišču ni dal miru. 
Čeprav sem domače Julijce prehodil po dolgem in počez, pa še nikoli nisem zašel v višine štiritisočakov. 
Razburljivo pričakovanje in radovednost preženeta dvom in ohromljujoča vprašanja, kako se bo tam gor odzivalo moje telo na višino, nizke temperature in podobne nepredvidljivosti. 
Izziv je bil pravšnji.

Še malo, že odpiram vrata in toplota mi butne v obraz, vendar me hitro mine, da bi tukaj ostal čez noč. 
Koča je nabito polna evropskih turnih smučarjev, tako da jo s Petro še isti večer popihava proti dolini. 
Luna nama spokojno meče luč in noge nama kar same utirajo korak po bledi stezi vrnitve. 
Naposled ubita od utrujenosti odloživa nahrbtnike, se zlekneva in veličastni občutki blaženosti nama zapolnijo zavest in naju zazibajo v spanec. 

Kako raznolika je ta dežela! 
Že se kotaliva po ozki cesti skozi rjavo hamado, ki naju bolj spominja na imaginarne pokrajine s kakega drugega planeta. 
Kamor seže oko, eno samo brezupno kamenje brez sleherne bilke, le tu pa tam pritlikavo grmičje ožgano kljubuje ubijalskim sončnim žarkom. 

Sprva se je reka vila med cvetočim oleandrovim grmovjem, sedaj pa se je začela polagoma pogrezati vse globlje med bregove gora. 
Nad nama so se stene dvigale vse višje proti nebu in sončni žarki so le še poredko obsijali dno. 
Temačno korito, nič širše od petih metrov, se z navpičnimi stenami, visokimi čez 200 metrov, boči nad reko. 

Dežela se razteza od nekdanje meje med obema Nemčijama na zahodu do Poljske na vzhodu. 
Njena površina je le nekoliko manjša od površine Slovenije, v deželi pa živi 1,7 milijona prebivalcev. 

Čeprav bi lahko zaradi gospodarske nerazvitosti kdo pričakoval nižje cene prenočišč, ni tako. 
Kampov, ki so pogosti po vsej deželi, na Hiddenseeju ni. 
Prenočiti je možno le v penzionih ali najeti počitniško hišico. 
Najnižji znesek, ki ga je treba odšteti na noč, je 50 nemških mark na osebo. 
V mladinskih hotelih morajo mladi do 26. leta za posteljo plačati najmanj 17,5 nemške marke, starejši pa najmanj 21 mark. 
Cene v hotelih se začnejo pri 80 nemških markah za dvoposteljno sobo, za dvoposteljno zasebno sobo pa je treba odšteti najmanj 60 nemških mark.

Get your FREE Email at http://mailcity.lycos.com

Kamniško-Savinjske Alpe ležijo na stiku Gorenjske, Koroške in Štajerske. 
Prav tam, kjer se gore ponosno dvignejo nad dva tisoč metrov, tudi Štajerska premore kanček alpskega sveta. 
Če smo zelo natančni, je meja med Gorenjsko in Štajersko v zaključku Logarske doline oziroma na Kamniškem sedlu. 
Tako so Štajerska Rinka (2256 m), Planjava (2399 m), Ojstrica (2345 m), Krofička (2036 m) pa tudi skupina Mrzle gore (2202 m) še štajerske gore. 
Ker vsi ti vrhovi sodijo v širšo skupino Kamniško-Savinjskih Alp, je kar nepredstavljivo, da je skorajda polovica vseh vrhov na Štajerskem.

V skupino Kamniško-Savinjskih Alp sodi tudi Raduha, vendar jo od strnjene skupine vrhov ločuje Savinja. 
Prav zato, ker stoji sama, pa še dvatisočak je, ji lahko rečemo najvišja štajerska gora.

Cerkvi pripadajo tudi tri kapelice, izmed katerih je najbolj znana Žerjavova, tako imenovana zato, ker stoji na Žerjavovi zemlji. 
Kapelica je verjetno tudi edina iz časa, ko je bila zgrajena cerkev, drugi dve kapelici, Komovčeva in Bukovnikova, pa sta iz časov po prvi svetovni vojni. 
V fari sta še dve kapelici, in sicer Verovškova iz leta 1918 in Spodnja Dolenčeva iz leta 1924. 

2

4

9

Gora kamnitih bogov

Zgodovina svetišča na gori je zavita v precejšnjo meglo. 
Svetišče stoji sredi kamnitega, popolnoma golega in neprijaznega gorovja. 
Šest ogromnih kipov je obrnjenih proti vzhodu, šest, na drugi strani gramoznega hriba, pa na zahod. 
Vsem dvanajstim so glave nekoč odlomili in zdaj deloma razbite ležijo naokrog ob vznožju obglavljenih kipov. 
Čeprav se je na gori zvrstila že vrsta znanstvenih in raziskovalnih odprav, so doslej ugotovili zelo malo.

Kako so znosili na vrh gore kup kamenja in ogromne kamnite bloke, iz katerih so izklesani kipi, ostaja neznanka. 
Vsekakor gre za delo, ki je primerljivo gradnji egipčanskih piramid. 
Erich von Däniken ga je pripisal vesoljcem. 
Tudi uničevalci svetišča so neznani. 
Svetišče bi lahko uničil potres ali pa verski in/ali politični nasprotniki. 
Že obglavljanje ogromnih spomenikov ni bilo ravno lahko delo.

Vseeno se včasih kaj zatakne, zato ne bo odveč, če pojasnimo nekaj osnovnih skrivnosti:

- Bi rad izbiral, kje boš sedel? 
Če bi med poletom rad gledal pokrajino, zahtevaj sedež pri oknu v zadnjem delu letala! 
V srednjem delu boš imel pogled na letalsko krilo, v sprednjem delu pa sedijo potniki prvega razreda. 
V nobenem primeru pa ne pričakuj preveč od razgleda! 
Pokrajina pod tabo bo dobro vidna samo ob vzletu in ob pristanku, sicer pa bo bleda in zelo pomanjšana; lepo boš videl samo visoke gore in oblake.

- Če ti je vseeno kje boš sedel, mirno preberi kakšno poglavje v udobnem sedežu, počakaj, da se ostali potniki zdrenjajo k okencu pred teboj in se pojdi čekirat, ko se bo vrsta že zelo skrajšala. 
V letalu zaradi tega ne boš nič kasneje. 
Včasih, če imaš srečo, v turističnem razredu zaradi "prebukiranosti" zmanjka sedežev. 
Meni se je že dvakrat zgodilo, da so me v takem primeru vtaknili v razkošni prvi razred.

foto: Prizor s kairskega letališča. 
"EgyptAir" je ena najcenejših letalskih družb, še posebno, če boš odletel iz Aten.

Letalske družbe

Nekdo se bo navduševal nad Adrio, ker je slučajno sedel poleg privlačne mlade dame, drugi bo besnel nad Swissairom, ker ga je stevardesa po nesreči polila z nekaj kapljicami vode. 
Ko se bo ponesrečilo kakšno Aeroflotovo letalo, bodo naslednjih nekaj mesecev vsi zatrjevali, da so ruska letala prave leteče krste, po naslednji katastrofi pa bodo ta stereotip prilepili družbi Air France. 
Ljudje pač svojo pomembnost radi poudarimo tako, da nad nečem tarnamo. 
Na splošno velja, da potniki večinoma hvalijo družbe bogatih držav, kritizirajo pa tiste iz tretjega sveta, čeprav te ocene pogosto nimajo nikakršne resne osnove.

PAL, (Phillipine airlines) si je iz podobnega vzroka prislužil naziv: "Plane Allways Late";

Nemška Lufthansa pa še originalnejše: "Let Us F... 
The Hostess As No Stewardesses Available" (Pof... hosteso, ko nobena stevardesa ni na voljo). 

Če se odpravljate na pot z avtomobilom, vam z veliko pomembnimi podatki postrežejo Michelinovi vodiči. 
Kakšne so, na primer, razdalje med kraji, dostopi z avtomobilom do posameznih, turistovega zanimanja vrednih zanimivosti ipd. 
Avtomobilskemu turistu dobro pomaga pri načrtovanju poti; predlaga, kaj si ogledati v posamezni deželi ali njenem delu, glede na to, koliko časa imata ne voljo - teden, dva ali mesec dni... 

Lepo je seveda priti tudi do uporabnih podatkov "iz prve roke", od nekoga, ki je pred kratkim pripotoval od tam, kamor želite tudi vi. 
Če nikogar ne poznate, kar pa ni nič nenavadnega, so vam na voljo spletne strani popotniškega društva Erazem (http://www2.arnes.si/guest/ljera1); rubrika Erazem in potepuh postreže s številnimi uporabnimi informacijami. 
Pri Erazmu lahko brezplačno brskate tudi po vodnikih iz njihove knjižnice in še pred nakupom ugotovite, če je to stvar, ki jo potrebujete ali ne...

Naj skrajšam to morda malo suhoparno pismo, dame in gospodje hvala za revijo !

Za afriške razmere so ceste v Maroku dobre, saj so dediščina nekdanjih kolonijalnih časov, ko so tu vladali Francozi. 
Če ne obvladamo arabščine in ne govorimo berberskih dialektov, je še danes najlažje komunicirati v francoščini, saj jo v polomljeni obliki govorijo skoraj vsi.

Iz pristaniškega mesteca Ceuta naju pot vodi preko gorovja Rif, ki se pne nad Sredozemsko obalo. 
Tam nama postane jasno, da tudi v Maroku letos ni bila tista prava zima z obilico snega, ki se navadno v marcu topi in napaja struge številnih rek. 

Misel na povratek me predrami iz čarobnosti trenutka in veter, se mi zdi, še močneje tuli svoje verze tja dol proti puščavi. 
Medtem se je že popolnoma stemnilo in z derezami na nogah si režem pot nazaj proti dolini. 
Še enkrat pogledam nazaj proti Jebel Toubkalu, ki je spet ostal sam, sedaj že visoko nad mano. 
Nekje spodaj odseva drobna luč v Neltnerjevem zavetišču. 
Kako lepo se bo kasneje zlekniti v kakem kotu in kaj prigrizniti. 

Ustaviva se v Zagori, malem mestecu nekje proti koncu oaze, kjer tudi Draa za vedno izgine v puščavi. 
Pri Ibrahimu, mladem lastniku manjše starinarnice in trgovinice s souvenirji, preprogami in drugo robo, izveva, kje najdeva pravo peščeno puščavo. 

6. 
Nepal je pretežno gorata država, ravnin je malo in vsaka je skrbno obdelana. 
Vendar ravnin ni dovolj, da bi nahranili celoten narod. 
Tako so celotna pobočja rodovitne zemlje spremenjena v terase na katerih uspeva riž in druga poljščine.

10. 
Opoldanski počitek na slonu, ki jih v narodnem parku Chitwan uporabljajo za prevoz turistov po džungli. 
Slon omogoča odličen pregled nad dogajanjem na tleh. 
Razen za delovne živali so idealni tudi za opazovanje divjih živali in lov le-teh v džungli. 
Na safariju leta 1911 sta angleški kralj Jurij V. in njegov sin Edvard s slonjih hrbtov opustošila Chitwan za kar 39 tigrov in 18 nosorogov.

15. 
V svetu najbolj znana nepalska etnična grupa so zagotovo Šerpe, odlični nosači, nepogrešljivi pri alpinističnih odpravah. 
Vendar se zdi, da so vsi nepalci dobri nosači. 
Najpogostejši način prenosa tovora je na hrbtu z okoli čela obešeno namlo, trakom iz jute.

Matjaž Kačičnik

Veliko ljudi pozna sadež po imenu a le malo jih ve, kakšen ima okus in od kje prihaja.

Revijo sem kupila prvič in že sem se odločila, da vam pišem in vas pohvalim. 
Članki so izvrstni, vse sem prebrala, celo članki o internetu in satelitski navigaciji mi niso bili odveč, pa čeprav sama teh naprav ne uporabljam. 
Edino česar mi ni bilo dovolj so bile kratki članki oziroma rubrika Pogled čez plot, ki bi se po mojem mnenju lahko raztegnila čez približno šest strani ali tudi več. 
Revijo sem kupila na Hrvaškem, kar me je tudi presenetilo, saj vaše revije v Sloveniji nisem opazila, pa čeprav kot vidim izhajate že skoraj eno leto. 
Torej revijo bom kupovala še naprej, vi pa se potrudite, da bo revija ostala na takšnem nivoju kvalitete kot sedaj.

alpiniste. 
Čez njo vodi varovana planinska pot in številne plezalne smeri.

Beseda urednika

A.
L. 

Se vidimo!

Pazljiv pa bodi v krajih, kjer se policija boji terorističnih napadov (Severna Irska, Katalonija, Izrael...) in nastavljenih bomb. 
V Barceloni sem nekoč tako na železniški postaji pustil svoj nahrbtnik in odšel na dvourni sprehod po mestu. 
Po polurnem brezglavem dirjanju po postaji in spraševanju vseh mogočih, sem končno odkril uslužbenko, ki se ji je zdelo, da so se z njim ukvarjali policisti. 
Še pol ure kasneje, po temeljitem spraševanju, prepričevanju in poslušanju lekcij, sem nahrbtnik končno lahko odnesel iz armiranega prostora, zgrajenega prav ta namen.)

Najtežje je s prenočišči v prestolnicah in v turističnih krajih, kjer se mladinski domovi in cenena prenočišča hitro napolnijo. 
K sreči je v bližini največkrat park (na sliki park pred mladinskim domom v Salzburgu), kjer dovolijo prespati, kadar so vsa ležišča oddana.

Uradni domovi (tisti, ki so člani mednarodne počitniške zveze IYHF) pa imajo tudi dvoje pomanjkljivosti: v njih veljajo stroga birokratska pravila in največkrat so daleč od centra mesta in so za štoparja težko dostopni. 

Marsikateri od domov je "sezonski" in je več mesecev na leto zaprt. 
Včasih je to v publikacijah objavljeno, ne pa vedno, zato prej telefonirajte, če imate možnost.

Pri nas sta uveljavljena predvsem dva načina - s palcem in s tablico. 
S palcem ustavljaš vsakogar, ki vozi po cesti v tvoji smeri. 
Če gre za medkrajevno cesto ni problema, če pa stojiš ob dovozni cesti na avtocesto ali na obvoznico, bo včasih bolje uporabiti tablico, kjer bo pisalo, kam želiš potovati, saj na primer v Ljubljani po isti dovoznici peljejo avtomobili, ki so namenjeni v Zagreb, Koper ali pa v Maribor.

PALEC ALI NE PALEC - Štopanje s palcem se je uveljavilo v šestdesetih letih. 
Prvi so znamenje uporabljali Rimljani: z navzdol iztegnjenim palcem so zahtevali gladiatorjevo smrt, z navzgor obrnjenim pa življenje. 
Pomen simbola se je kasneje razširil: pomeni odobravanje, dobre želje ali poziv k nečemu pozitivnemu: "Napravi mi uslugo in me vzemi s seboj!".

Praviloma tudi ženske hitreje potujejo kot moški, vendar se morajo dekleta zavedati, da jih bodo pobirali tudi ljudje, ki štoparjem sicer ne ustavljajo in ki bodo od njih včasih od njih tudi kaj pričakovali, še posebno če bodo štopale v atraktivnih oblekah in v turističnih krajih - na primer kje na sredozemski obali.

d) ker je "dobra duša" ali ker se mu smilite. 

Energijski kamni

Pogled na zdravilno energijsko središče, ki naj bi s svojimi energijskimi tokovi zdravilo praktično vse hibe in bolezni ljudi. 
Lepo urejeno in energijsko polno središče nikoli ne sameva.

Spovednica ni tako razkošno izdelana, kot ostala oprema v cerkvi, pa vendar se lepo vklaplja v cerkev. 
Stoji takoj za velikim vhodom, ki se uporablja le ob večjih mašah.

Dvanajst kilometrov pred vrhom se je začelo. 
Takoj, ko je motor začel "crkovati", sva skočila ven sprednja dva in medtem, ko sva že začela porivati, so ostali prevrnili sprednji sedež in drug za drugim priskakali ven in hiteli pomagati. 
Ko je motor stekel, je bilo treba postopek ponoviti v obratnem vrstnem redu, če je bil klanec prehud, pa smo hodili za kombijem do prvega položnejšega terena, kjer nas je počakal. 
Kadar je komu spodrsnilo, pač ni imel časa za stokanje in si je lahko šele kasneje ogledoval krvavo koleno.

Tako smo napredovali slaba dva kilometra in skoraj srečni smo bili, ko je avto dokončno "škripnil". 
Ocenili smo, da je do zahoda še uro in pol časa in da je v tem času tudi po ravnem težko prehoditi 10 km. 
Večina se je torej odločila, da se bodo zadovoljili s sončnim vzhodom. 
Meni pa vstajanje ob treh zjutraj ni preveč dišalo, in ker precej zaupam v svojo dobro kondicijo, sem popokal kamero in se poslovil. 
Namesto vzhoda si bom ogledal zahod in tako bom lahko dlje spal.

Pot se je vedno bolj izgubljala v ostrem kamenju in moji prsti v japonkah niso bili najbolj srečni zaradi moje odločitve. 
Ko sem prisopihal na sedlo, tudi preostanek moje osebe ni bil preveč srečen. 
Videl sem sicer sonce, že zelo nizko nad zahodom, videl pa sem tudi vrh Nemruta - točno tam, kjer ga po mojih predvidevanjih ne bi smelo biti - štiri kilometre proti severu. 
Da ne bi izgubljal višine in časa, sem se odločil, da bom napredoval kar vodoravno. 
Tudi ta odločitev se ni izkazala za preveč modro. 
Kmalu sem nehal preštevati, koliko kamnov se mi je izpodmaknilo na strmem pobočju in kolikokrat je noga spodrsnila v prepotenih japonkah, ko je bila moja situacija nad prepadi najbolj kritična. 
Zaradi terena sem se moral neprestano dvigati in spuščati in ko sem z odrtimi koleni in stopali končno spet dosegel cesto, je do vrha manjkal še slab kilometer.

V dolgih letih potovanj se mi je nabrala cela zbirka popotniških variacij na Murphyjeve zakone: 

* Če se boš na carini drenjal naprej, te bodo, kot državljana sumljive države, postavili ob stran in počakal boš na konec vrste. 

* Če zamenjaš posteljo, glej prejšnje pravilo.

PRTLJAGA

