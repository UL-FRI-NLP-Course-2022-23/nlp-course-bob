Pescara - V četrtek so na sodišču v Pescari zaradi posesti kar 108,2 kilograma heroina 29-letnega Mariborčana Draga Žnidaršiča obsodili na osem let zapora in mu naložili še 40 milijonov lir mandatne kazni. 
Sodišče mu je tudi podaljšalo pripor, tako da Žnidaršič ostaja za rešetkami zapora v Pescari, kjer sedi od aretacije julija lani.

Skoraj pet let se je skrival

Colen in Barbier sta se na sojenju zagovarjala, da nista vedela ničesar o mamilu in da so jima hašiš podtaknili v Albaniji, kjer sta bila na obisku pri prijatelju, ki sta ga spoznala v Italiji. 
V Albaniji naj bi imela tudi prometno nesrečo, po kateri so dali avtomobil na popravilo, tam pa naj bi jim priredili prtljažnik in tudi podtaknili mamilo.

Ljubljana - Če bo sodba ljubljanskega okrožnega sodišča obveljala, bo moral 58-letni Henrik Klanšek starejši iz Zagorja za zapahi prebiti štiri leta in osem mesecev, njegov 25-letni sin Henrik pa osem mesecev manj. 
Petčlanski kazenski senat ljubljanskega okrožnega sodišča ju je na ponovnem sojenju spoznal za kriva vsakega za dva poskusa umora v sostorilstvu, streljanje 31. marca 1992 v bloku na Polju 20 v Zagorju ob Savi, pa je dobilo prvostopenjski sodni epilog.

Naj na kratko ponovimo, kaj se je pravzaprav zgodilo sredi Domžal v sredo popoldne. 
V prvem nadstropju stanovanjsko-poslovnega objekta na Ljubljanski cesti, kjer ima agencija svoje prostore, sta se okrog pol štirih popoldne pojavila neznanca, oblečena kot motorista, oba s čelado na glavi. 
Eden je imel pištolo, drugi pa avtomat neznane izdelave. 
Ustrahovala sta uslužbenke, grožnje podkrepila s streljanjem - trgovke iz bližnje prodajalne so slišale dva strela - pobrala denar in zbežala po stopnišču v kletno garažo. 
Med begom sta del plena stresla oziroma izgubila, varnostnik, ki se je pognal za njima, ju ni dohitel, tako da sta lahko sedla v avto in se kakor hitro se je dalo, odpeljala ter se v razmeroma gostem prometu tudi izgubila.

Ljubljana, Moravče - V trgovino Šarm na Brilejevi v Dravljah je v noči s srede na četrtek vdrl neznanec, ki se je založil z oblačili. 
Ni znano ali je s polic pobral samo sezonsko konfekcijo ali je morda segel tudi po čem drugem. 
Trgovce je oškodoval za dva milijona tolarjev.

V noči na četrtek je neznanec na parkirnem prostoru na Koštialovi ulici v Novem mestu vlomil v osebni avto, last A. J. iz Novega mesta in ukradel še en avtoradio znamke sony. 
Lastnik ima približno 40 tisoč tolarjev škode. 
J. S.

Janez, ki naj bi se iz bolnišnice odpravil že proti koncu aprila, je visok 180 centimetrov, srednje postave, svetlih, normalno pristriženih in bolj redkih las. 
Je okroglega obraza in ima izrazito modre oči. 
Ve se, da je bil takrat oblečen v temno sivo oziroma zeleno trenirko z napisom Psihiatrična bolnica Polje, obut pa v natikače. 
K. D.

