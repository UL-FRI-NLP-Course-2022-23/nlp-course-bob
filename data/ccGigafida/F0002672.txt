Nemčija je že nestrpno čakala na uveljavitev tudi v boju za evropsko krono, v kateri se je pozneje pogosto izkazali, a prva prelomnica je bilo leto 1972, ko je na prizorišče stopila predvsem takratna Bayernova generacija z vratarjem Maierjem, neverjetno natančnim strelcem G. Müllerjem in omenjenim "cesarjem". 
Finalna tekma v Bruslju in zmaga proti SZ s 3:0 pa je bila le kot uvod v nadaljnje veličastne Beckenbauerjeve predstave tako v reprezentančnem dresu (svetovni prvak '74) kot tudi klubskem (trikrat zapored z Bayernom evropski prvak). 
A v tej tekmi z "zbornajo komando" je pač šlo za finale, prvi nemški na PEN, toda še bolj je takrat odmevala sanjska predstava "elfa" pod "cesarjevo" taktirko na slovitem Wembleyu v Londonu, ko je Nemčija ugnala domačo vrsto s 3:1. 
Od legendarne madžarske predstave (takratna zmaga 6:3 je bila sploh prvi odmeven skalp katerekoli tuje nogometne reprezentance na britanskem otoku) namreč še ni bilo gosta, ki bi tako zlahka opravil s ponosnimi britanskimi "levi". 
"Nemška ekipa je nenehno plesala v najbolj brezhibnem ritmu, vezi med zadnjo vrsto, ki ji je poveljeval Beckenbauer, in napadom pod Müllerjevo dirigentsko palico kar ni bilo moč pretrgati," so evforično pisali nemški poročevalci iz Wembleya, pariški športni L'Equipe pa je takrat celo objavil naslov: Sanjska igra iz leta 2000!

Platinijeva zgodba je drugačna. 
Že na ravni omenjenih dveh. 
Pa ne le zato ker je prispeval velik delež k zmagam francoskega "sanjskega moštva", (ob njem še Tresour, Giresse, Tigana, Lacombe, Fernandez itd), temveč ker je bil prav njegov prihod na mednarodno prizorišče pomemben preobrat tako za francosko reprezentanco kot pozneje tudi za sloviti Juventus iz Torina, pri katerem je sloviti rod z Zoffom, Bettego in Rossijem že počasi zapuščal oder največjih predstav. 
"Rad sem v Italiji, saj tukaj igramo bolj odgovorno kot v Franciji," je nekoč dejal, vsevprek hvalil glasbo skupine Supertramp, francoska vina in italijansko kuhinjo, zlasti špagete, njoke in rižote. 
V krutem italijanskem profesionalizmu, se je francoski as, po očetu Aldu tudi z italijanskimi koreninami, sijajno znašel, po porazu v finalu pokala evropskih prvakov '83 proti takratnemu nemškemu prvaku HSV pa vendarle dobil najuglednejšo evropsko lovoriko '85 po zmagi Juventusa nad Liverpoolom v sicer krvavem bruseljskem finalu, ko je umrlo kar 39 navijačev.

Toda krona Platinijeve sanjske kariere je bilo nedvomno evropsko prvenstvo '84 v Franciji, drugič pravzaprav prvenstvo s turnirskim sistemom in ne le s sklepnim turnirjem, kakršnega so poznali v tekmovanju za že večkrat omenjeni PEN v letih 1960-1976. 

Francija je doma izkoristila svojo prednost in prvič osvojila veliko reprezentančno lovoriko, Michel Platini, eden tistih "režiserjev", ki so povezovali niti igre na sredini, hkrati pa tudi neusmiljeno zabijali gole, pa je prvič zablestel na tekmi z jugoslovansko reprezentanco in dosegel vse tri francoske gole (3:2). 
Zanimivo, da je takrat za Jugoslavijo nastopil tudi sedanji slovenski selektor Srečko Katanec, in sicer v zadnjih petih minutah, ko je zamenjal sarajevskega virtuoza Mehmeda Baždarevića. 
Toda bolj kot "hat trick" proti Jugoslovanom, ki takrat na EP niso osvojili niti točke, z Dansko pa izgubili celo z 0:5, je odmeval odločilni Platinijev gol na polfinalni tekmi s Portugalsko v 119. minuti, torej minuto pred koncem drugega polčasa podaljška, pika na "i" pa je bil nedvomno finalni nastop in uvodni gol proti Špancem, ki so pozneje klonili pred domačo vrsto 0:2. 
Vsa Francija je slavila svoje nogometne junake, Platinija pa so seveda izbrali v elitno enajsterico prvenstva, ob njem pa še kar štiri Francoze: Fernandeza, Bossisa, Tigano in Giressa. 

Res pa je že na naslednjem EP Milanova okrepitev opozorila nase: Veliko Britanijo so Nizozemci odpravili s 3:1 - van Basten, ki je tokrat tekmo začel, pa je dal vse tri gole in spravil svoje rojake v "delirij", ki se je nadaljeval na tistem nepozabnem polfinalu v Hamburgu, ko je "oranje" odpravilo domači "elf" z 2:1, gol prav v zadnji minuti pa je prispeval - van Basten. 
Pika na "i"? 
Finale v Münchnu, na olimpijskem stadionu, dotlej le prizorišču velikih zmagoslavij nemške reprezentance in domačega Bayerna. 
Nizozemci so po zmagi s SZ (2:0) osvojili svoj prvi naslov najboljše selekcije v Evropi, van Bastnov gol v 64. minuti za 2:0, pa je bil sploh eden najlepših v vsej nogometni zgodovini. 
Ob strelu iz obrata z desnega krila ni ostal nihče ravnodušen - niti poraženci iz vrst SZ niti že prej poparjeni nemški privrženci, ki so v osrčju Bavarske spremljali finale brez svojih ljubljencev.

Nadnaslov: Junaki slovenskega letalstva

Drama na nebu se je tisti dan nadaljevala. 
Jugoslovanski in slovenski piloti so padali drug za drugim. 
Od štirih pilotov iz mojega voda sem ostal sam. 
Sestreljeni so bili: vodnik Milutin Petrov, vodnik Vlado Gorjup in narednik Bošković. 
Potem je sledil še tragični dogodek z Miho Klavoro. 
Res tragično. 
Pozno popoldne se je brez streliva vračal iz boja. 
Sam. 
S polnim plinom se je spuščal proti letališču, za njim pa dva Nemca, ki sta ga izmenično obstreljevala. 
In tam, pred našimi očmi, nemočni opazovalci te pasje dirke, je Klavora omahnil. 
Kot bi se razletel. 
Iz motorja je bušknil ogenj in letalo je treščilo na zemljo. 
Še ko je bil v doletu, mu nihče ni mogel več pomagati. 
Res sta bila dva lovca še v rezervi, toda v tistih trenutkih bi bilo vsako vzletanje let v smrt, kajti tisti hip, ko bi se letalo pognalo po stezi, bi bilo nezgrešljiva tarča dveh dobro izurjenih sovražnikov. 
Tega smo se vsi zavedali, čeprav si nismo upali priznati, tudi poveljnikom je bilo to jasno. 
V duši nas je bolelo, razžiral nas je gnev nad nemočnostjo pred usodo tovariša, ko je pred našimi očmi tako poceni predal svoje življenje. 
Žal je izbojeval samo eno bitko za domovino ... 
Postalo nam je tudi povsem jasno, da kljub še večjim žrtvam zračne bitke za Beograd nikoli ne bomo izbojevali ..., je dogodke prve dni druge svetovne vojne opisoval Viktor Ulčar.

Po statistiki tovarne Bristol, ki je izdelovala letala Blenheim, pri takšnih zasilnih pristankih ni bilo preživelih. 
Karlo je ostal živ in to zgodbo zapisal v poročilu o nesreči.

"Po tem so določili še posadke za trojko drugih letal. 
Polastil se nas je nemir. 
Nekateri so slutili katastrofo, drugi smo zahtevali lovsko zaščito. 
Sam sem se sporekel s kapetanom glede višine napada. 
Višina 2500 m je v nastalem položaju popolnoma zgrešena predvsem zato, ker nas ne bo varoval niti en sam lovec. 
Le nizki brisani let bi še prišel v poštev. 
Toda vodja je neomajen pri odločitvi poveljstva in mi da celo vedeti, da se jaz, narednik, nimam kaj vtikati v odločitve višjih. 
Začetka konca se ni dalo več ustaviti.

Leta pozneje, proti koncu druge svetovne vojne, je strah in trepet med nemškimi letalci sejala 351. jugoslovanska eskadrilja RAF z imenom YU 351 Squadron. 
V enoti je bil še en Slovenec, Celjan Branivoj Majcen, ki je že leta 1938 v Jugoslaviji opravil pilotsko šolo za rezervnega vojnega letalca. 
Majcen se je pridružil množici domoljubov, ki so želeli pod okriljem Britanskega kraljevega letalstva oblikovati novo jugoslovansko letalsko enoto.

Naloga za tisti dan je bila jasna: bombardirati nemški štab na Krku. 
Torej: leteti je bilo treba vzdolž srednje in severne Dalmacije, globoko v Kvarnerski zaliv. 
Let, ki bo vsega skupaj trajal dobri dve uri, bi bil sam po sebi rutinski, ko le ne bi bilo tistega večnega tveganja ob napadu, ko so se letalci spuščali v osje gnezdo pobesnelega flaka.

Zdaj letijo še niže. 
V daljavi se v megli že rišejo obrisi otoka. 
Zato se letala skoraj prilepijo ob morsko gladino, da bi prav do napada ostala neopažena. 
Vodja da ukaz. 
Oblikujejo levi ešalon - vodi poročnik Majcen, sledi mu spremljevalec Pepel, naprej sta poravnana še kapetan Jež in podporočnik Radkovčić. 
Drsijo že tik nad valovi, ko so natanko vzporedno z otokom, obrnejo desno, naravnost proti obali, Majcen pa se občasno dvigne za 50 metrov. 
Kajti preveriti mora smer in opaziti cerkveni stolp na Krku, ki je edini kažipot za napad. 
Kot blisk švignejo prek obale, s prstom na sprožilcu osmih raket potegne vodja krmilo k sebi in štirje lovci se poženejo v nebo.

Medtem se vodi približa še drugi par, ki mu je uspelo, da se je varno izvlekel iz napada, pa se mu previdno postavi ob bok, saj je očitno, da je vodilni hurricane v velikih težavah. 
Majcen se je odloüil, da bo letel do Visa, poveljstvo pa predal kapetanu Ježu. 
Oddelek obvesti o svoji nameri in poprosi spremljevalca, naj skrbno pazi nanj. 
Če bo morda moral pristati na morju, da bo v bazo sporočil njegov položaj. 
Majcen mora uporabiti vse izkušnje, trike in tehnike pilotiranja ter z optimalno hitrostjo voditi obstreljeno letalo. 
Le tako ima nekaj možnosti, da ne bo počil še tisti pramen zdrave pločevine, ki, kot po čudežu, še vedno kljubuje nekaj tonam vzgonskega tlaka na krilu. 

Letalskih zgodb iz druge svetovne vojne, v katerih so sodelovali slovenski piloti, je na desetine. 
Nekatere so se končale srečno, druge ne, v njih pa so imeli glavne vloge

Start je bil uspešen. 
Po klasičnem startu, ko so vozniki morali na starterjev znak najprej preteči razdaljo nekaj metrov, odpreti vozilo, ga prižgati ter začeti dirko, se je začelo zares. 
Nekaj vozil je, tako kot je v navadi, obstalo že na začetku - poslušnost je odpovedala. 
Konji pod pokrovi motorjev pa kot da so izginili. 
Vozila so nabirala kilometre. 
Tedaj pa se je zgodilo. 
Enega od srebrnih mercedesov je na enem od ovinkov zaneslo v ograjo. 
Rezultat je bil katastrofalen: 70 ljudi mrtvih, nekaj več kot sto jih je bilo ranjenih. 
Enajsti junij 1955 se je v zgodovino legendarnega dirkališča v Le Mansu zapisal s črnimi črkami. 

Henri Pescarolo, 53-letni Francoz, zmagovalec Le Mansa in nekajkratni prvak rallyja Pariz - Dakar, ki je do zdaj v Le Mansu sodeloval že 28-krat, je v pogovoru med drugim povedal, da kdor enkrat čuti Le Mans, ga bo vedno čutil v sebi. 
In dodal: "To je dirka, ki jo človek čuti z vsemi svojimi čutili. 
Dirkač in avto morata zaradi sebe in stotisočev, ki spremljajo ta izziv hitrosti in vzdržljivosti, tako ali drugače sodelovati štiriindvajset ur," je na lanski dirki med drugim dejal bradati in tako kot dirka zdaj že legendarni Henri Pecarolo. 

Med zanimivimi podatki oziroma tekmovalci pa so zagotovo tudi Woolf Barnato, ki je v Le Mansu sodeloval trikrat in prav tolikokrat tudi zmagal, dvakrat je sodeloval Francoz Jean Pierre Wimille in dvakrat zmagal, Italijan Tazio Nuvolarri, Herman Lang in že omenjeni Antony Joseph Foyt pa so na legendarnem dirkališču sodelovali enkrat in še takrat - zmagali. 

Jacques Laffite, eden bolj znanih voznikov formule 1, pa tudi eden stalnih sodelujočih na dirki v Le Mansu, je pred leti dejal: "Spašujete, zakaj venomer rad prihajam v Le Mans? 
Predvsem zato, ker je to najbolj nora dirka na svetu in zaradi 300.000 ljudi, ki pridejo gledat ta preskus voznikove vzdržljivosti in tehničnih sposobnosti..."

Preskus Slovenca

Ideja prostozidarstva se je zelo hitro razširila tudi v angleške kolonije. 
Med 56 podpisniki ameriške deklaracije o neodvisnosti jih je bilo kar 53 članov prostozidarskih lož, včlanjenih je bilo 50 od 55 članov ameriškega kongresa, vsi guvernerji tedanjih zveznih držav, 20 od 29 generalov Georgea Washingtona in 104 od 106 ameriških oficirjev.

Kakor je bilo pričakovati, so bili napadi na prostozidarje v Evropi pa tudi drugje, za nepoučene predvsem posledica skrivnostnosti, s katero so se obdajale lože, njihove ekskluzivnosti ter nenavadnega obreda pri sprejemanju članov.

Tako je Hitler 1. marca 1942 vsem službam Wehrmachta, partiji in državnim organom izdal odredbo, v kateri je med drugim zapisano: "Židje, prostozidarji in z njimi povezani svetovni nasprotniki nacionalsocializma so povzročitelji sedanje, proti rajhu usmerjene vojne. 
Zato je načrtovani duhovni boj proti tem silam nujna vojaška naloga." 

Največje jabolko spora med katoliško Cerkvijo in prostozidarji, versko toleranco, pa je odstranil šele drugi vatikanski koncil, ki je potrdil, da ima človek pravico do verske svobode. 
Vatikan je z ustanovitvijo komisije za dialog s prostozidarji prevzel pobudo. 
Komisija je končala delo leta 1972. 

V poslu se je Richard prvič preizkusil že kot deček, ko sta s prijateljem posadila 400 semen, iz katerih naj bi v dveh letih zrasle smrečice. 
Dečka sta nameravala vsako prodati za dva funta in tako zaslužiti 800 funtov. 
Prvi posel so jima sicer pokvarili zajci, ki so pojedli vseh 400 sadik, a mlada podjetnika se nista prepustila obupu. 
Kruto sta se jim maščevala in jih ogromno postrelila ter odrla. 
Prodala sta jih vaškemu mesarju po šiling za vsakega in iztržila veliko manj od predvidenih 800 funtov, a neuspeh jima ni vzel poguma.

Na Stowu so imeli toliko pravil in določil kot v vojski, zato sta Richard in Jonathan leta 1966 začela premišljevati, kako bi jih spremenila. 
Bila sta stara petnajst let in prepričana, da bi bilo mogoče kaj ukreniti. 
Branson je ravnatelju napisal pismo: »Močno sem proti zapravljanju časa na obveznem obiskovanju tekem. 
Če kdo ne more igrati, bi mu moralo biti dovoljeno, da pametneje preživi svoj čas. 
Če bi teh 450 ljudi med tekmami na primer čistilo okna ali kaj podobnega, bi bilo zanje neprimerno bolj koristno, kot pa da opazujejo druge pri doseganju rezultatov.« 

Naredil je seznam 250 poslancev, katerih imena je našel v knjigi Who's Who (Kdo je kdo), in seznam imen morebitnih oglaševalcev, ki jih je prepisal iz telefonskega imenika. 
Tako je, vsaj na papirju, naredil svoj prvi poslovni načrt, v katerem je upošteval vse potrebne dejavnike: avtorje, oglaševalce, distributerje in stroške. 

Petindvajsetega maja 1973 so izdali prve štiri albume, prvo ploščo v novi založbi pa je posnel Mike Olfield. 
Album Tubular Bells je postal absolutna uspešnica, a čudaški glasbenik je Bransonu povzročil ogromno skrbi. 
Nekoč je tik pred nastopom, ko bi bi moral stopiti na oder, rekel, da tega preprosto ne zmore. 
Branson ga je prepričeval in prepričeval in ga na koncu prepričal tako, da mu je podaril svojega bentleyja, ki ga je dobil za poročno darilo. 
Kmalu po koncertu so Olfieldov album razglasili za najuspešnejši album leta.

Nekoč sta skušala z otoka Beef odpotovati v Portoriko, pa nista dobila vozovnice in sta skupaj z mnogimi potniki obtičala na otoku. 
Brez dolgotrajnega razmišljanja sta ustanovila letalsko družbo Virgin Atlantic Airways. 
Branson je za 2.000 dolarjev pri neki čarterski držbi najel letalo za Portoriko. 
»Ko smo gledali, kako se denar steka v banko, sem začel razmišljati, kako bi ga bilo še mogoče porabiti,« razlaga Branson, ki je medtem ko je iskal vlagatelje, ki bi financirali novo letalsko družbo, ustanovil založbo Virgin books in začel izdajati knjige o športu in glasbi.

Po številnih težavah je Virgin Atlantic le dobil uradni blagoslov. 
Na prvem poletu, ko so v letalu sedeli tudi uradniki, je zunaj naenkrat nekaj počilo, letalo se je nagnilo v levo, iz enega od motorjev pa je hušknil velik plamen. 
Potem se je iz njega začel valiti črn dim. 
Letalo je priletelo v jato ptic in eden od motorjev je nekaj ptičev potegnil vase ter eksplodiral. 
Motorji niso bili zavarovani, ker družba še ni imela dovoljenja CAA. 
Za nov motor so morali plačati 600.000 funtov in Branson je moral pri banki ponovno prositi za kredit. 
Dobil ga je in obkrožen s sorodniki in prijatelji le dočakal krstni polet. 
Na krovu je bilo 70 zabojev šampanjca in izkazalo se je, da je bila količina ravno pravšnja za osemurno zabavo. 

Microsoft DOSa menda ni v celoti naredil sam, kar je zelo verjetno, temveč ga je odkupil od nekega manjšega podjetja, ga malce predelal in ponudil pod svojo blagovno znamko. 
Pa vendar to sploh ni tako pomembno, kot je pomemben nadaljnji potek dogodkov. 
Uspeh osebnih računalnikov in s tem tudi Dosa je pravi razlog, da je Microsoft sedaj tam, kjer pač je. 
V letu 1982 je imel borih 26 milijonov dolarjev prometa. 
Kljub temu pa je Microsoft takrat opremil svoje laboratorije z računalniki različnih tipov, ki so bili med seboj povezani v krajevno omrežje, imenovano MILAN. 
Med njimi je bilo kar nekaj računalnikov s procesorjem Motorola 68000 in z operacijskim sistemom Xenix. 

MICROSOFT GRE NA BORZO

V tem času je Bill Gates že razmišljal o nakupu zanimivih podjetij. 
Tako je Micorsoft prvi nakup izvedel prav v letu 1987, njegov cilj pa je bilo podjetje Forethought, ki je izdelovalo programsko opremo za predstavitve - imenovano PowerPoint. 
Word, Excel in PowerPoint so temeljni kamni pisarniškega paketa Office, ki je nastal nekaj let kasneje. 

V teh časih je Microsoft sodeloval tudi z drugimi podjetji; leta 1988 sta s podjetjem Ashton-Tate napovedala strežnik SQL, z IBM pa je izdal OS/2 različice 1.1. 
Slednja je zanimiva predvsem zato, ker ima vgrajen grafični uporabniški vmesnik. 

To dejanje pa je Microsoft zopet pripeljalo pred obličje ameriških sodnikov. 
Pa operacijski sistemi niso vsa njegova dediščina - popularni so tudi pisarniški paket Office, igre, vsi mogoči programski jeziki, baza podatkov SQL ter ne nazadnje tudi vsi strežniški programi, zbrani v paketu BackOffice. 
Dandanes je Microsoft star 25 let in je eno največjih svetovnih podjetij. 
Oba ustanovitelja sta malce starejša, bolj izkušena ter predvsem zelo, zelo bogata. 

Ta ugotovitev stanja za Microsoft seveda ni bila ugodna in s to popotnico so se začela poganjanja med Microsoftom in ameriško vlado. 
Jacksonov posrednik pri pogajanjih je bil njegov kolega Rickard Posner. 
Če bi poganjanja uspela, bi moral Microsoft verjetno plačati odškodnino in zopet obljubiti, da ne bo oviral konkurence. 
Po igri mačke in miši naj bi Microsoft sicer podal predlog poravnave, vendar naj bi ta spet imel preveč pravnih lukenj in so ga zato vladni pogajalci zavrnili. 
Ko je Posner 1. aprila dvignil roke in objavil propad pogajanj, je na sceno spet stopil sodnik Jackson.

Na to trditev tožnikov se je prvi odzval Microsoftov tiskovni predstavnik Tom Pilla. 
Poudaril je, da se bo podjetje v kratkem pritožilo, in izrazil prepričanje, da je pravica na njihovi strani, saj naj bi vse, kar so počeli, počeli v korist potrošnikov, ki so tako za majhen denar dobivali nove kakovostne izdelke. 
Oglasil pa se je tudi Bill Gates, ki je krivdo za propad pogajanj prevalil na tožnike. 
Le-ti, torej pravosodno ministrstvo in 19 zveznih držav, se menda niso mogli dogovoriti o prihodnosti podjetja. 
Ena stran je baje zahtevala uničenje podjetja (razbitje na več manjših podjetij), drugi pa so hoteli skrajne "koncesije". 
Pri vsem tem pa je Microsoft deloval le v korist (ameriških) potrošnikov in ameriškega gospodarstva. 

Ameriško pravosodno ministrstvo in odvetniki podjetja Microsoft so sklenili dogovor, s katerim bodo pospešili določitev ukrepov proti Microsoftu. 
Vendar do konca maja s tem oziroma z morebitnim dodatnim dogovorom ni bilo nič, zato je sodnik razglasil kazen. 
Microsoft mora v čim krajšem času podati predlog projekta za razkosanje podjetja na dva dela, in sicer na podjetje, ki se bo ukvarjalo s programsko opremo in internetnim brskalnikom, ter podjetje za operacijske sisteme. 
Lastniki enega podjetja ne smejo biti hkrati tudi lastniki drugega, podjetji pa morata ostati ločeni vsaj deset let. 
Na to pa se bo Microsoft seveda pritožil. 

Lahko bi rekli in prav nič se ne bi zmotili, da Američani globalno delujejo monopolno in prav radi izrivajo ali pa kupujejo tuja podjetja in dostikrat svoj prevladujoči tržni položaj tudi izrabljajo sebi v prid. 
Zato lahko z dokaj veliko gotovostjo trdimo, da se nam življenje zaradi primera Microsoft ne bo prav nič izboljšalo, poslabšalo pa verjetno tudi ne.

Odločitev sodnika Jacksona temelji na prepričanju, da je Microsoft zlorabil svoj položaj z večinskim deležem na trgu. 
Delitev na dva dela naj bi preprečila njegovo monopolnost. 
"Sodnikova odločitev je v nasprotju s prejšnjimi odločitvami drugostopenjskega in vrhovnega sodišča, ki podpirata razvoj in izboljšanje kakovosti izdelkov. 
Odločitev, da bi Microsoft razbili na dva dela in uravnavali razvoj programske opreme, je nespametna, predvsem pa je v nasprotju z realnostjo, ki jo potrošniki spremljajo vsak dan," je dejal Bill Gates. 
"Kupci vedo, da zdrava konkurenca v industriji programske opreme prinaša odlične izdelke, nizke cene in hiter razvoj inovacij. 
Poleg tega vedo, da je Microsoftovo prizadevanje po razvoju Windowsov izboljšalo in poenostavilo uporabo osebnih računalnikov," je dodal Bill Gates.

