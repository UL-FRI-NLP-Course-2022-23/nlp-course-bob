Bush uresničuje svoje sanje

Francija in Rusija se za zdaj še nista natančno izrekli o resoluciji, vendar v diplomatskih krogih v New Yorku domnevajo, da podobno kot Kitajska ne bosta vložili veta, čeprav sta se predsednika Jacques Chirac in Vladimir Putin v telefonskem pogovoru strinjala, da je treba iz resolucije umakniti nekatere dvoumnosti pri grožnjah z vojaškim posredovanjem. 
Britanski zunanji minister Jack Straw je predčasno končal obisk v BiH, da je mogel v spodnjem domu parlamenta pojasniti vsebino nove resolucije.

Več na 4. strani. 
Z. R.

Nadzorni svet naročil preverjanje pogodb o nagradah vodstvu Elana

Ljubljana - Vitoslav Türk od ponedeljka, 11. novembra, ne bo več direktor Elesa. 
Po besedah ministra za okolje, prostor in energijo Janeza Kopača ga je vlada - upoštevaje sodbo vrhovnega sodišča - nekrivdno razrešila. 
Za vršilca dolžnosti je od torka, 12. novembra, spet imenovala Vekoslava Korošca, ki je to funkcijo opravljal ves čas po Türkovi razrešitvi.

Razred zase. 
Tudi morda najbolj šibko točko pri kandidaturi - zdravstveno stanje po prebolelem raku - mu je uspelo obrniti v naklonjenost, ko je odkrito govoril o bolezni, ki je razširjena, pa je večini ljudi zelo težko spregovoriti o njej. 
Značilnosti, ki v politiki veljajo za pomanjkljivosti, so še vedno njegovi aduti: asketska drža, zadržanost, nerodnost ali nespretnost, odpor pred masovkami, težko odločanje, izrazit individualizem, kabinetno delo ... 
Kar pa šteje, so poznavanje monetarne politike, svetovljanstvo, dopuščanje izbire in izkušnje ter predvsem dosedanje - po javnem mnenju očitno uspešno - vodenje vlade. 
Med kandidati najbolje obvlada vse za državo pomembne zadeve, kar je kazal v predvolilnih nastopih. 
Sprejemljiv za širok spekter volivcev, tudi za mlade, zelo dobra volilna kampanja.

France Bučar

Lev Kreft

Na nekaj takšnih vprašanj v pritožbi zoper delo policistov in uporabo prisilnih sredstev opozarja Damjanićev odvetnik Miha Kozinc . 
Meni namreč, da so bila prisilna sredstva zoper Nikolo Damjanića uporabljena v nasprotju z 51. členom zakona o policiji, ki določa, »da lahko policisti uporabijo prisilna sredstva, če drugače ne morejo obvladati upiranja osebe, ki ne izpolnjuje zakonitih ukazov ali moti javni red, osebe, ki jo je treba prijeti, privesti ali odvzeti prostost, če je potrebno vzpostaviti javni red, ki je huje ali množično kršen in v primerih, ko morajo odvrniti napad na osebo ali objekte, ki jih varujejo, ali napad nase«. 
Nobeden od pogojev po Kozinčevi presoji ni bil izpolnjen, zato takšno ravnanje policistov, ki sta vklenila Damjanića, razume kot »prekoračitev pooblastil in njihovo samovoljo«. 
Tudi to, da je Damjanić odklonil preizkus alkoholiziranosti, je bilo povsem legitimno dejanje, saj iz 44. člena prej omenjenega zakona izhaja, da mora policist odložiti vsa nadaljnja dejanja do prihoda zagovornika, preizkus alkoholiziranosti pa sta hotela policista opraviti, še preden je ta prispel.

Skratka pridržanje, ki so ga izvedli policisti policijske postaje Bežigrad, naj bi bilo nezakonito, s čimer naj bi storili kaznivo dejanje protipravnega odvzema prostosti, zato jih je Miha Kozinc ovadil pri ljubljanskem okrožnem tožilstvu.

Predlog zakona o maturi

Ljubljana - Splošna matura se tudi v prihodnje ne bo bistveno spreminjala. 
Odbor DZ za kulturo, šolstvo, mladino, znanost in šport je včeraj po drugi obravnavi predlog zakona o maturi (vlada ga je pripravila že leta 1995, prva obravnava v DZ je bila leta 1999) soglasno sprejel. 
Poslanci ga bodo obravnavali konec novembra na redni seji. 
Na maturi ostajajo trije obvezni predmeti (angleščina, matematika in materinščina), dva pa izbirna. 
Raven zahtevnosti pri matematiki in angleščini je še naprej prostovoljna izbira gimnazijcev.

Soglasne odločitve

RKS je zaradi prevelikega izplačevanja plač Mirku Jeleniču oškodovan za 8,4 milijone tolarjev (Jelenič naj bi vrnil neto znesek, to je 3,2 milijona), in zaradi izplačane odpravnine 11 milijonov (Jelenič naj bi vrnil neto znesek 4,4 milijona), zaradi Darje Horvat je RKS oškodovan za 7,1 milijon (vrnila naj bi neto znesek 2,8 milijona), za enako velik znesek pa tudi zaradi izplačil Nevi Petek. 
Samo Petkova je pripravljena denar vrniti, Jelenič je zaradi tega že vložil tožbo, RKS pa namerava vložiti tožbo proti njemu po 21. novembru (rok odzivnega poročila računskemu sodišču). 
Horvatova je že od avgusta nenehno na bolniški, tako da RKS z njo ne more komunicirati, disciplinska komisija pa se je zaradi nje sestala osemkrat in 28. oktobra sprejela sklep o pogojnem prenehanju delovnega razmerja za eno leto.

Minister za okolje Janez Kopač je po seji vlade pojasnil, da s 1. januarjem 2003 v Sloveniji začne veljati nov strožji standard za dovoljeno vsebnost pesticidov v pitni vodi, ki je evropski standard. 
Zdaj je meja 0,3, po novem bo 0,1 mikrograma na liter. 
»Marsikje v Sloveniji je pitna voda predvsem zaradi atrazina, primetrina, simazina in nekaterih drugih pesticidov pretirano onesnažena,« je pojasnil minister. 
Vlada je po njegovih besedah imela na voljo dve možnosti. 
Ali zmanjšati onesnaženost pitne vode s pesticidi z množičnimi vlaganji v čistilne naprave za podtalnico ali prepovedati uporabo pesticidov na določenih območjih nad vodonosniki, ki so pretirano onesnaženi. 
Odločila se je za slednjo možnost, ki po ministrovih besedah pomeni »določene spremembe v načinu kmetijske pridelave na teh območjih«.

Vlada je z uredbo na onesnaženih območjih prepovedala uporabo tistih fitofarmacevtskih sredstev, ki vsebujejo aktivno snov, zaradi katere je območje ogroženo. 
»Ta ukrep bo na posameznih ogroženih območjih trajal, dokler se stanje ne izboljša, vsekakor pa najmanj leto dni. 
Pričakujemo, da bodo za dosego ustrezne kakovosti pitne vode potrebna tri do štiri leta. 
S tem smo izkoristili možnost, ki nam jo daje zakon o varstvu okolja in posegli v prost promet s pesticidi. 
Če bi s posebnim ukrepom prepovedati uporabo določenega pesticida na območju celotne Slovenije, bi trčili ob pravila o prostem pretoku blaga znotraj EU, zato bi se znašli v postopku pred evropsko komisijo. 
Zaradi tega smo izrabili možnost prepovedi na določenem območju zaradi varovanja naravnega vira,« je pojasnil Janez Kopač.

Vlada še o tem in onem

Kot razlaga Andrej Kastelic, koordinator mreže centrov za preprečevanje in zdravljenje odvisnosti, so takšni ukrepi običajni tudi drugod po svetu. 
Pri zdravljenju z metadonom gre za celostni pristop, v okviru katerega mora pacient spoštovati terapevtski dogovor. 
Če dogovor krši in se vede nasilno do drugih pacientov ali postopa okrog zdravstvenega doma, lahko sledi izključitev. 
Ta ukrep so v centrih uporabili že večkrat, običajno pa izključenemu pacientu ponudijo drugo obliko zdravljenja in možnost kasnejše vrnitve v program, razlaga Kastelic.

Na ministrstvu za zdravje pa menijo drugače. 
Kot pravi državni sekretar Dorjan Marušič, so metadonski centri zdaj financirani tako dobro, da v njih ne bi smelo biti pomanjkanja kadra za učinkovito delo. 
Samo za ljubljanski center je letos po pogodbi z ZZZS namenjenih 92 milijonov tolarjev, kar je dovolj za plače 2,7 zdravnika, 3 sestre, 0,78 psihiatra in 0,75 psihologa. 
To pomeni, da bi moral biti v centru ves čas (dopoldne in popoldne) vsaj en zdravnik, vsaj trikrat na teden psihiater in psiholog ter ves čas 1,5 medicinske sestre. 
Vodstvo zdravstvenega doma trdi, da zagotavljajo metadonskemu centru še več kadra, kot ga financira zdravstvena zavarovalnica. 
Štirje specializirani zdravniki tvorijo skupaj tri polne zaposlitve v centru, imajo tudi eno medicinsko sestro več. 
Razliko v stroških pokriva zdravstveni dom, tako kot izgubo zaradi več laboratorijskih storitev, kot jih prizna zavarovalnica, zagotavlja Zvonko Rauber, direktor ZD Ljubljana. 
Imajo pa težave z zaposlitvijo psihologa in psihiatra - slednji je na specializaciji, zato težje primere pošiljajo tudi v kliniko, psiholog sodeluje občasno, pogodbeno.

Državni sekretar ministrstva za zdravje Simon Vrhunec, ki je tudi član sveta zavoda v SB Jesenice, meni, da je Rebernikova ravnala korektno. 
»Takšna odločitev za zdaj ni nič dramatičnega. 
Ker direktorica pogodbe o delovnem razmerju še ni podpisala, po mojem védenju zadeva tudi pravno-formalno ni sporna,« ocenjuje Vrhunec.

Obetavne novice iz Ankare

Obetavne novice prihajajo iz Aten, kjer so prvi čestitali nedeljskim zmagovalcem. 
Erdogan je napovedal, da se bo kmalu odpravil na obisk h grškemu premieru Simitisu, kar naj bi zbližalo stari sovražnici. 
Kaže, da so nove politične sile bolj naklonjene t. i. belgijski formuli za rešitev ciprskega problema kakor dosedanji oblastniki, predvsem nepopustljivi Ecevit. 
Ta je bil na čelu vlade tudi leta 1974, ko je grška vojska zasedla severni del otoka, ker so nacionalistični skrajneži v Atenah pripravljali državni udar v Nikoziji. 
Belgijska formula (ena država s federalno ureditvijo z veliko avtonomijo za grški in turški del otoka) je očitno sprejemljiva za Grčijo, zagovarja pa jo predvsem generalni sekretar OZN Kofi Anan.

Ameriški veleposlanik v svetovni organizaciji John D. Negroponte je predlog resolucije o Iraku varnostnemu svetu predložil v sredo. 
Vsebina resolucije je svojevrsten kompromis med septembrskim prvim ameriškim predlogom, ko je Washington od VS zahteval, naj odobri takojšno uporabo vojaške sile, če Irak ne bo privolil v popolno razorožitev in brezpogojno vrnitev inšpektorjev za nadzor orožja, in zahtevo Francije, ki je vztrajala pri sprejemu dveh resolucij. 
V prvi naj bi od Sadama Huseina zahtevali obnovitev inšpekcij in šele potem - če Irak ne bi zadostil tej zahtevi - bi varnostni svet z novim dokumentom odobril vojaško intervencijo.

Parlamentarna demokracija včasih zelo naporna zadeva, o tem so se prepričali slovenski diplomati in tudi poslanci v državnem zboru. 
Tam so tik pred glasovanjem zunanjepolitičnega odbora strasbourškega parlamenta vrteli telefone, da bi kolege iz Unije prepričali o neumestnosti dveh dopolnil. 
Ti sta Slovenijo opozarjali na vrnitev premoženja italijanskim optantom in avstrijskim razlaščencem.

Igra z amandmaji ne bi bila pomembna, če bi evropski parlament, ki ni udeleženec pristopnih pogajanj s kandidatkami, zgolj od strani opazoval širitveni dialog, ki ga z asistenco bruseljske komisije vodi svet Unije. 
Toda po koncu širitvenega maratona, najverjetneje že v prvih mesecih prihodnjega leta, bodo strasbourški poslanci morali izreči (pritrdilno) mnenje o rezultatih pogajanj. 
In to za vsako kandidatko posebej, kakor je pred dnevi opozoril Günter Verheugen. 
Resda ni verjetno, da bi evroparlamentarci ob uri resnice »potopili« kako kandidatko, saj bi prevzeli veliko politično odgovornost, za povrh pa bi nastal še težko rešljiv pravni zaplet. 
Širitveni scenarij namreč predvideva hkratni vstop vseh držav, ki bodo sredi decembra na vrhu v Københavnu končale pristopna pogajanja. 
Mogoče pa je, da bodo poslanci, ki so kandidatkam - pa ne le Sloveniji, temveč tudi Češki ali Poljski - že doslej postavljali ostre zahteve, tedaj izstrelili še zadnje naboje gneva.

Bravo gospodu Marijanu Koželju iz Ljubljane za predlog o objavi volilnih rezultatov po voliščih, volilnih enotah in območjih z absolutnimi in relativnimi števili po 'glavi' kandidatov!

kjer vse se vprek prodaje in kupuje.«

Pod gradom 3, Laško

- o Francetu Bučarju in demagogiji: »Bučar nastopa kot modrec, praktično v vsaki drugi izjavi pa izstopa njegovo osebno, parcialno stališče, za katerim pa ni resne argumentacije. 
Pod krinko pravnega argumenta igra na identifikacijo pri volivcih. 
Tako kot Jelinčič ... 
Med vsemi predsedniškimi kandidati je Bučar najhujši demagog. 
Cenil sem ga, a me je neverjetno razočaral.«

- o Antonu Beblerju: »Mislim, da Beblerja lahko takoj odpišemo. 
Ni dobro artikuliran, konflikten je, to se vidi v vseh njegovih nastopih, to je vedno kreganje. 
Vzvišen je, vendar se njemu ta drža ne more obrestovati. 
Ni dovolj pomemben v optiki volivcev.«

Miha Jenko

Pred dvema letoma so v občini Komen spreminjali prostorske načrte. 
»Ko smo dali mnenje vaške skupnosti, da je treba povečati območje, kjer je možna zazidava, naših predlogov niso upoštevali, ampak izpeljali samo nekaj tehničnih sprememb, s katerimi so posameznikom ugodili tako, da urbanistična meja ni presekala hiše na pol. 
Je razlogov za bojkot volitev dovolj?«

Nova Gorica - Primorska naj postane ena najbolj inventivnih in konkurenčnih regionalnih ekonomij v novi, razširjeni Evropi. 
To je vodilo posebne delovne skupine, sestavljene iz predstavnikov vrste razvojnih ustanov, in približno 200 strokovnjakov, ki so tudi sodelovali pri snovanju razvojnega programa, imenovanega Inovacijski preboj primorske regije (krajše: IN PRIME). 
Program, ki naj bi spodbudil gospodarsko inventivnost in ustvarjalnost na območju Goriške oziroma severne Primorske, notranjsko-kraške in obalno-kraške statistične regije, je Novogoričanom predstavil Radovan Grapulin, vodja delovne skupine za njegovo pripravo.

Če bi šlo vse po sreči, bi igrišče za golf lahko odprli že v letu 2005, je povedal Danilo Daneu, predsednik Golf kluba Portorož in predsednik uprave Hotelov Palace, ki vidi v tem infrastrukturnem objektu še eno možnost za turistični razvoj portoroškega turizma.

Tri četrtine Delamarisa že obnovljenega

Tolmin - Kot smo že poročali, 650 malih podjetnikov iz tolminske, kobariške in bovške občine nepreklicno nasprotuje temu, da bi ministrstvo za finance v okviru reorganizacije slovenske davkarije okrnilo delovno področje izpostave davčnega urada v Tolminu. 
Ker so se izjalovili vsi poskusi dogovarjanja, ker so bila bob ob steno protestna pisanja županov in upravne enote v Tolminu, zalegla pa ni niti sredi prejšnjega meseca izražena grožnja o protestnem javnem shodu obrtnikov v predvolilnem času, je območna obrtna zbornica iz Tolmina pridobila dovoljenja za protestni shod in se nanj pripravila. 
Obrtniki bodo v danes, 8. novembra, svoje ogorčenje izražali tudi z zaporo glavnih cest, ki peljejo v Tolmin.

»Ob vseh velikih besedah, ki jih država namenja skladnemu regionalnemu razvoju in razvoju podeželja, nima razumevanja za problem, ki nam ga bo povzročilo dodatnih 100 kilometrov poti, kolikor bi jih morali v primeru reorganizacije tolminske izpostave prevoziti do novogoriškega državnega servisa za davkoplačevalce. 
Prav oddaljenost je posebnost naših težav.« 
Tako opozarja sekretar območne obrtne zbornice Ljubo Rutar na posledice, ki bi jih imel nameravani prenos knjigovodstva, nadzora obračunavanja in plačevanja dajatev iz davčne izpostave v Tolminu na sedež davčnega urada v Novi Gorici. 
Ta selitev, ki naj bi jo opravili do 1. januarja prihodnjega leta, bi najbolj prizadela male podjetnike.

Bojan Rajšek

Barbara Hočevar

V Levstikovi sobi celjske Osrednje knjižnice pa so sinoči odprli razstavo z naslovom Celjski župani med obema vojnama, katere avtor je Janko Germadnik. 
Razstava s fotografijami, dokumenti in časopisnimi izrezki prikazuje razvoj oblasti v dveh celjskih občinah, mestni in okoliški, v letih od 1918 do 1941 ter pripoveduje tudi o življenju in delu takratnih enajstih županov in njihovih namestnikov. 
Po Germadnikovem mnenju pa razstava po svoje kaže tudi na to, kako meglen je pravzaprav spomin Celjanov na tiste čase, saj je dokumentov in fotografij ohranjenih zelo malo, še manj pa je potomcev starih celjskih županov iz časov med obema vojnama, ki bi imeli kaj povedati o življenju takratnih vodilnih mestnih politikov. 
Edini še živeči neposredni potomec je gospod Slavko Kukovec, ki je sin okoliškega župana iz časov med obema vojnama Vinka Kukovca.

Engrotuš obdaruje slovenske otroke

Borut Tavčar

Ptujske začimbe

Vodstvo ptujske Perutnine se mora slikati v Ljubljani. 
Tam je sklicalo tiskovno konferenco, da je povedalo staro in svojo verzijo zgodbe o pripojitvi Jate in Kmetijskega kombinata Ptuj. 
Tam se bo slikalo za več medijev. 
Po provincialni miselnosti bodo tam boljši »slikarji«. 
Vodstvo podjetja je s svojimi »svetovalci« in pristojnimi za javnost presodilo, da je prestolnica bolj svetovljanska. 
Kakor da sedež Perutnine ne bi bil Ptuj. 
Zanj je dober le smrad kafilerije, po okolici natlačeni kokošnjaki in seveda pridni delavci. 
Vsaj v prihodnji številki Perutninarja, glasila podjetja, bo lahko nekaj slik še iz Ljubljane. 
Morda v tej številki ne bo deset slik direktorja, a potem bo to izjema. 
Zagotovo pa ne bo mogoče prebrati nič o načrtih, kako se bodo znebili »odvečnih« delavcev, ki so jih dobili s pripojitvama; tudi nič o tem, kako so prišli do obeh podjetij s poprejšnjim zavzetjem obeh nadzornih svetov ...

Vse pa tudi ni za slikanje! 
Direktor ormoškega podjetja Carera na primer noče pozirati, da bi ljudje videli, kdo vodi eno izmed poslovno in zaposlitveno uspešnejših (tujih) podjetij pri nas. 
Ne bom ga niti imenoval, se pač noče slikati za tuje medije v tuji državi (v kateri si služi kruh in namaz). 
A je to podobna poza, kakor jo zavzemajo oni drugi direktorji in župani. 
Le da je ta slika še v negativu. 
Ko se človek navadi pregledovati, razbere tudi iz obrnjene slike, kakšen pozitiv bo prišel iz razvijalca in utrjevalca slike.

»Statut občine Škofja Loka je v nasprotju z veljavnim zakonom o lokalni samoupravi. 
Neuskladitev statuta občine z zakonom je pač samo še eden od 'dosežkov' dosedanjega župana Drakslerja. 
O tem, da je povezava funkcije župan poslanec koristna za lokalno okolje, govori tudi to, da kar tretjina sedanjih poslancev državnega zbora kandidira tudi za župansko funkcijo. 
Statutarna vprašanja običajno zanimajo le ozek krog ljudi, zato tudi ni težko poiskati vira anonimnih namigovanj. 
Sam zagovarjam odkrito in ne anonimno soočanje mnenj,« je odgovoril poslanec in kandidat za župana Blaž Kavčič.

Tolmin - Ciril Testen se šteje za zagovornika poštenosti, pravne države in socialne pravičnosti, zato se je odločil, da se bo za položaj tolminskega župana potegoval kot skupen kandidat N.
Si in SDS. 
Star je petinpetdeset let, je upokojenec in član tolminskega občinskega sveta.

Metlika - V Metliki od oktobra prenavljajo kulturni dom, dela pa naj bi končali najpozneje v dveh tednih, vsekakor pa pred 26. novembrom, ko bo občinski praznik. 
Okoli zgradbe so že odstranili zaščitno ograjo. 
Asfaltirali so cesto do doma in njegovo okolico. 
Na novo so uredili vhod v poslopje in zadnji del stavbe. 
Delo bo stalo 30 milijonov tolarjev, ki so jih zagotovili skupaj metliška občina in ministrstvo za kulturo. 
»To je druga faza obnove. 
Postopno obnavljanje je seveda precej dražje. 
Vendar smo bili v takšen način gradnje prisiljeni. 
Ker smo dobili del denarja od ministrstva za kulturo, smo se morali podrediti njihovemu načinu dela,« je povedal metliški župan Slavko Dragovan.Metličani so prvo gradbeno fazo prenove kulturnega doma opravili že pred dobrima dvema letoma, ko so obnovili notranjost pritličja. 
Še prej in vmes pa so opravljali manjše prenovitvene posege. 
M. D.

V. F.

Anketa, izpeljana v predvolilnem času, je po svoje huda kritika naročnika, torej ZLSD, saj je bila ZLSD v občinski koaliciji, ki je podpirala župana in imela večino v občinskem svetu in tako tudi seveda vpliv na občinsko upravo. 
Vse slabo torej zadene tudi njo in je seveda vprašanje, zakaj niso anketirali prej, da bi lahko pravočasno usmerili občinsko upravo, občinski svet in župana ter seveda svoje delovanje v teh organih. 
Privrženci župana Andreja Fabjana se ob tem nasmihajo in kažejo veliko preglednico opravljenega dela.

Zaključna konvencija LDS v delavskem domu

Razstava del likovnega srečanja Brdo 2002

Koncert skupine Terra Folk v Kranju

Minister za delo podpira preselitev bistriškega urada - Premalo kovinarjev

Medtem ko je za obe županji (piransko in izolsko) vremenska napoved že vnaprej jasna (nejasno je le, katera se bo morala še do drugega kroga cvreti v neusmiljenem predvolilnem peklu), pa je v koprski areni menda vse bolj megleno. 
V tej megli se vsaj trem zdi, da so že v čolnu, čeprav je v njem prostora le za dva, in še to le začasno. 
V premajhnem čolnu postane prej ali slej prevroče. 
Takega položaja Dorijan Maršič ni najbolje prenesel in je županom, kandidatom iz ZLSD, oporekal, da so s podpisom dogovora o financiranju avtodoma za preventivno delo in pomoč odvisnikom čakali več kot leto dni (do volitev), samo da so prišli do (»spornih ali celo neokusnih«) volilnih točk, s tem pa naj bi zlorabili problematiko odvisnikov. 
Denar za nakup vozila je bil v koprskem proračunu namreč predviden že za leto 2001.

Metlika - Na podstavku spomenika z napisom Tito ob spomeniku partizanu v parku pod metliškim gradom je od nedavnih praznikov lična košarica z bogatim šopkom rož, trobojnico in na njej napisom »Našom voljenom Titi in njegovim palim - Vsi njegovi.« 
Podpisati pa se darovalci šopka očitno niso želeli. 
Kip namreč pri nekaterih očitno ni bil posebej priljubljen. 
Doprsni kip Tita na omenjenem podstavku so v preteklosti večkrat pobarvali in popackali. 
Letos jeseni pa je kip izginil. 
M. D.

Zlasti omenjeni dom je nekaj posebnega, saj živijo v njem ljudje z bogato meščansko preteklostjo in temu primeren mora biti družabni program - večkrat obiščejo opero, gledališče, si ogledajo predstave v Cankarjevem domu ... 
»Tako oživijo njihovi spomini na preteklost,« pravi Albrehtova, a dodaja, da nekateri ne želijo več početi stvari, ki so jih vse življenje, temveč se posvetiti čemu novemu. 
Neka gospa je pri dvaindevetdesetih letih izdala prvo zbirko črtic, spet drugačne so izkušnje varovanke, ki je vse življenje igrala violino in zdaj tega ne želi več početi.

Odločitev ljubljanske občine je dokončna, nanjo namreč ni bilo pritožb Podpis pogodbe ta mesec, začetek del predvidoma januarja prihodnje leto

Mateja Gruden

Presenečenja so dovoljena

Lendava - Zavod za kulturo madžarske narodnosti ureja na Glavni ulici v Lendavi, v hiši, kjer že četrto leto uspešno deluje knjigarna Banffy, literarno-internetno kavarno. 
V postopku pridobivanja dovoljenj za začetek del pa se je nepričakovano zapletlo: del hiše je že od leta 1994 v denacionalizacijskem postopku, zaradi pomanjkanja nekaterih dokumentov Židovske skupnosti, ene od strank v postopku, pa zadeva stoji že nekaj let.

Jutka M. Kiraly

Skrb za plakate

Ivančna Gorica - Za ivanško županjo kandidira tudi direktorica Kmetijske zadruge Stična Milena Vrhovec (SLS). 
Plakate s svojim likom je dala nalepiti kar v preddverje »svoje« zadružne poslovne stavbe v Ivančni Gorici. 
Menda so tam pred nepridipravi še najbolj na varnem. 
B. R.

Koroške solzice

Iz slovenjgraške LDS so sporočili, da se Camleku, Kolarju in Kutinu res še ni uspelo dogovoriti, kdo bi bil podžupan. 
To naj volivce ne moti, možje se priporočajo v molitev in izvolitev. 
Trojica LDS za lokalno demokracijo in s posluhom za kariero.

Ivan Praprotnik

Razmere v tekstilnem podjetju, v katerem je zaposlenih 250 ljudi, večinoma starejših žensk, sicer še vedno bolj spominjajo na životarjenje iz meseca v mesec, ki pa so se ga ljudje nekako že navadili. 
Zdaj dobijo vsaj plačo in ne tako, kot je bilo v prvi polovici leta, ko mnogi niso imeli niti toliko denarja, da bi se lahko z avtobusom pripeljali v službo, kaj šele poravnali katero izmed zaostalih položnic za stanovanje, vodo, elektriko ali telefon. 
»Neizplačan je ostal le še regres in jubilejne nagrade,« je povedala Alenka Vaukan, ki je v tovarni sindikalna zaupnica Zveze svobodnih sindikatov Slovenije.

V zobni ambulanti pa bo treba še kaj napraviti, da bi bila sodobnejša ter bolj prijazna do okolja, pacientov in zaposlenih. 
Ob tej ugotovitvi je direktorica včeraj omenila napovedane spremembe v delovnem času v zdravstvu, zaradi katerih bodo bržkone morali zgraditi vsaj dve novi zobni ordinaciji. 
S tem bi namreč zobozdravnikom iz javne zdravstvene službe omogočili, da bi imel vsak svojo ordinacijo, tako kot jo imajo tisti zobozdravniki, ki v prostorih zobne poliklinike delajo kot zasebniki.

Lado Stružnik

Po besedah Soviča so njihove naloge natančno določene v elaboratu o delu zimske službe, ki sicer še ni potrjen (to naj bi storili v prihodnjih dneh), v njem pa je predvideno, da bo Dars posipaval in plužil hitro cesto in avtocesto, Cestno podjetje bo skrbelo za državne magistralne ceste, Nigrad pa za občinske ceste in javne poti. 
»Skupno je na območju občine potrebno poskrbeti za 1019 kilometrov cest,« je povedal Sovič, ki je prepričan, da so omenjene službe pripravljene na prihajajočo zimo in da bodo ob dobrem sodelovanju dobro opravile svoje naloge.

Otroci so naše bogastvo

Deset let Pen centra BiH

Danes se časi, ko nas je Beograd poskušal informacijsko odrezati od razvitega Zahoda in je bil uvoz »kontingenta« nove tuje strokovne literature prvorazreden dogodek, zdijo neskončno daleč. 
Toda zanimanje ljudi za prodajne razstave najnovejših tujih strokovnih knjig v Ljubljani, ki jih vseskozi prireja kolektiv knjigarne Konzorcij, se v minulih letih v Sloveniji ni zmanjšalo. 
Prej nasprotno; letos bo v Cankarjevem domu že 16. taka razstava.

Cankarjev dom, dvorana Duše Počkaj

V petdesetminutnem, zelo dobro strukturiranem solu Self-Unfinished je v tišini osredotočen na telesno morfologijo (pesem Diane Ross se zasliši šele na samem koncu med koreografovim zapuščanjem prizorišča). 
Na začetku njegovo telo učinkuje kot biološki stroj, kar doseže z odlično izvedbo, a idejno vendarle precej enostavnim posnemanjem gibov in zvoka kakega viličarja, temu pa sledi hoja naprej, ki vsebuje gibalni vzorec vzvratnega premikanja. 
V osrednjem, tudi najbolj zanimivem delu, zlasti zaradi avtorjeve osupljivo natančne izvedbe, pa z uporabo oprijete dolge črne obleke - ki bolj kot kostum rabi kot rekvizit - telesno morfologijo učinkovito razvija skozi nerazpoznavne forme; tako s sočasno hojo z nogami in po rokah proizvede učinek, kot da bi pred nami komunicirali dve brezglavi telesi, v naslednjem prizoru pa z golo, proti stropu štrlečo zadnjico in s premikanjem rok na način, da gledalec dobi vtis, kot da gleda premikanje nog, ustvari spet še en drugačen, nekakšen etejevski oziroma mutiran organizem. 
Self-Unfinished je fizično izjemno naporna predstava, ki od izvajalca zahteva tudi neprekinjeno psihično koncentracijo, pri čemer organsko telo uporablja kot medij za ustvarjanje anorganskih oziroma mutiranih oblik. 
Zelo podobne izvedbe je sicer mogoče videti tudi v akrobatskih šovih, res pa je, da jih koreograf zelo spretno strukturira v uprizoritveno celoto.

Kako nerazviti smo v tem pogledu, kažejo tudi medijska asistiranja na predvolilnih soočenjih. 
Ta samoumevna servilnost, ki prepoznava za politično eminentne samo trde in temu primerno izrabljene politične teme, je pravzaprav najhujša stvar, ki se lahko primeri moderni naciji, saj najlepše kaže stanje duha, ki ga je do zadnje misli uspela okužiti dominanca politične pameti. 
Novinarji na nacionalki sprašujejo predsedniške kandidate, ali so za poroke istospolnih partnerjev ali za legalizacijo droge, kar bo pri nas morda prvovrstna politična roba čez nekaj let, za zdaj pa je intrigantska provokacija; žal niso takšni tudi odgovori. 
Nihče pa kandidatom ne zastavi vprašanja, kaj mislijo, na primer, o skoraj truplu, ki se mu reče nacionalna literarna zbirka zbranih del, ali kakšen naj bi bil po njihovem model nacionalne kinematografije.

Razstava sodobne japonske umetne obrti v Celju zaobjema vse te ključne značilnosti in predstavlja sklede, vaze, šatulje, pladnje in plastike, v katerih se te značilnosti najlepše odražajo. 
Predstavitev je razdeljena v šest sklopov. 
Prvi z imenom Razkošje predstavlja šatulje, sklede in druge predmete, po stari japonski tradiciji bogato okrašene z razkošnimi barvami, zlatom in srebrom. 
Tiha prefinjenost je značilna za tisti del razstavljenih izdelkov, pri katerih so avtorji poudarjali naravno izraznost materialov - iz njih izhajajo tudi barve. 
Odločna svežina je tipična za razstavljene izdelke ostrih oblik in barv, fini detajli z vrhunsko spretnostjo so značilni za razstavljene izdelke, ki poudarjajo dekor in tradicionalno japonsko ornamentiko. 
Lepota neusklajenosti oziroma deformacija pa je lastna razstavljenim skledam in drugim izdelkom, ki imajo pridih organskih oblik, a je njihov videz zelo abstrakten in so že na meji male plastike. 
Zadnji sklop razstavljenih eksponatov pa prikazuje izdelke, ki so kot enotna slika poslikani s tradicionalnimi japonskimi motivi cvetja in ptic.

M. Vo.

Študentska založba je pred letošnjo Vilenico in frankfurtskim knjižnim sejmom izdala dve knjigi s skupnim naslovom Key: Slovenia - Contemporary Slovenian Literature in Translation ter Contemporary Slovenian Humanities in Translation. 
Gre za aktualen projekt, v katerem naj bi se pokazali razsežnost slovenske literarne in humanistične ustvarjalnosti ter odmevnost v mednarodnem prostoru s prevodi teh del.

Kot smo že poročali, se je državni svet septembra v dogovoru s pobudniki zakona in poslanci odrekel vlogi predlagatelja, da bi tako sprostil možnost takojšnjega nadaljevanja prve obravnave predloga v DZ. 
V skladu z junija sprejetimi pripombami in predlogi matičnega odbora v DZ je predlog poleti preoblikovala za nadaljnjo obravnavo posebna delovna skupina državnega sveta v sestavi dr. Majda Kaučič Baša, dr. Zinka Zorko, dr. Janez Dular, dr. Zoltan Jan in Miran Zupan.

Ali lahko opišete zasnovo projekta Zlati čoln, od ideje do realizacije?

Da bi se otresli tega nelagodja so pristojni na čelu s Tonijem Innauerjem, športnim direktorjem za skoke in nordijsko kombinacijo v Avstrijski smučarski zvezi (ÖSV), začeli vleči odločne poteze. 
Z neko firmo iz Salzburga, ki šiva tekmovalne drese tudi za najboljše avstrijske alpske smučarje, bodo skušali premostiti neprijetno odvisnost od nemškega proizvajalca.

Slovenci pridno lulamo

Šah in doping je seveda poglavje zase, vsekakor pa šahiste ne moremo metati v isti koš z drugimi športniki v olimpijskih panogah. 
Lepo vas prosim, ali je že kdo videl šahista, ki dnevno ne popije vsaj štirih skodelic kave? 
S tem vsrka vase kofeinsko dozo za padec na dopinški kontroli.

Pavasovič je remiziral, Beljavski nas je v velikem slogu popeljal v vodstvo. 
Dražen Sermek je v končnici ostal z dvema kmetoma proti lovcu, ki bi ju morda celo lahko rešil. 
Toda včeraj ni bil dan naše doslej udarne deske in Finci so rezultat popolnoma nepričakovano izenačili! 
Namesto preboja proti deseterici so naši ostali celo zunaj prvih 20. 
Sedaj bo deseterica že zelo težko dosegljiva.

Georg Mohr

Iz ozadja so namreč prikorakale Rusinje, ki so končno dosegle malce višjo zmago. 
Le še pol točke zaostanka za vodilnima ekipama in optimizem, ki ga prinaša njihova mladost, pa sta lahko odločilna dejavnika celo v ruskem naskoku na zlato! 
Forma Gruzijk in Kitajk je namreč katastrofalna.

Šport doma in po svetu

Ljubljana - Košarkarice Leka Ježice so v zaostali tekmi 5. kola mednarodne lige Trocal drugič zmagale, z 78:60 (60:44, 47:34, 25:19) so ugnale Wels. 
Končno so Ljubljančanke prikazale nekoliko bolj učinkovito igro v napadu, kljub temu pa jim je precej težav povzročala conska obramba gostij. 
Za Lek Ježico so točke dosegle: Radulovič 9, Veble 18, Prevodnik 8, Kvaternik 10, S. Piršič 4, Vilfan 19, Gričar 10; pri gostih pa: Woods 12, Jurše 10, Medić 7, Coste 9, Naumović 4, Greičova 10, Kurtinaitiene 8. 
G. B.

Sadrija zmagal v Jugoslaviji

Hokejisti Colorada spet odpovedali na domačem ledu - Šved že, a tisti pri Ottawi!

Finale ali fiasko avtomobilistične sezone?

Ljubljana - Rokometašice Krima bodo to sezono igrale pod novim imenom - Krim Eta Kotex. 
Lanske evropske klubske prvakinje, ki so se po štirih letih sodelovanja razšle s pokroviteljem Neutro Robertsom, so dobile novega pokrovitelja. 
Kotex, ki je blagovna znamka ameriškega giganta Kimberly-Clark. 
»To sezono se nameravamo vnovič zavihteti na evropski vrh, kar bo s pomočjo novega pokrovitelja gotovo lažje,« je podpredsednik Krima Marjan Doler (na fotografiji desno) povedal ob podpisu dveletne pogodbe z madžarsko zastopnico Kotexa Noemi Szaszovszky (levo). 
M. H.

Kranjsko moštvo je uigrano, o tem ni dvoma. 
Igralci so že dolgo skupaj in dasiravno se pri nas prvenstvena (niti pokalna) sezona še ni začela, so pogosti skupni treningi z reškim Primorjem, finalistom hrvaškega pokala, zagotovo obrodili sadove. 
Jasno pa, da bi ob bolj rožnatem denarnem stanju kot tudi védenju vnaprej o tako lepi priložnosti za EL, v Kranju ekipo še bolj okrepili. 
Vsaj s povratnikom Erikom Bukovcem, če že ne kakšnim tujcem.

Siniša Uroševič

»Nekoč sem dejal, da je rokomet vrhunski šport, ki si ga lahko v Sloveniji privoščimo. 
Očitno sem se motil. 
Rokomet pri nas je gotovo vrhunski šport, denarja zanj pa vsaj v Ljubljani ni,« je med svojim nagovorom sedmi sili dejal Bric, ki je predstavil alarmantno stanje na računu Prul. 
To se je od začetka sezone, ko so še pričakovali izboljšanje, še precej poslabšalo. 
Zaostalih dolgov iz prejšnjih sezon imajo slovenski prvaki za 300.000 evrov, še precej večja luknja pa je v letošnjem proračunu. 
Zagotovljeno imajo samo polovico predvidenega poldrugega milijona evrov.

Eduardo Brozovič

Dvorana Tivoli, gledalcev 4100, sodniki Arteaga (Špa), Koukoulekidis (Grč) in Lainiotis (Grč).

1793 Pariški Louvre (zgradili so ga v dobi kralja Filipa Avgusta okrog leta 1200, sedanjo podobo pa so mu v 16. in 17. stoletju dali arhitekti kot P. Lescot, L. Levau in Ch. Le Brun) je bil več stoletij kraljeva palača, potem pa je kot nacionalni muzej umetnostnih zakladov med francosko revolucijo odprl vrata javnosti. 
Danes je njegova zbirka, ki zajema več kot 10.000 let človeške civilizacije in kulture, ena najbogatejših na svetu.

Vojaške podmornice

Čeprav so zavezniki v drugi svetovni vojni uničili 784 nemških podmornic, so bile prav do konca vojne velika nevarnost zanje. 
Po osvoboditvi Francije leta 1944 in izgubi tamkajšnjih oporišč so delovale predvsem iz Norveške. 
Konec vojne zgrajena tipa XXI in XXIII sta se potapljala veliko globlje in se premikala pod vodo veliko hitreje od prejšnjih modelov. 
Edini ohranjeni primerek tipa XXI danes je muzejski eksponat v starem pristanišču nemškega Bremerhavna blizu središča mesta. 
Ogledati si ga je mogoče vsak dan od začetka aprila od konca oktobra.

Naravnost v Arno

Tudi Leonardo F. Peklar, direktor Sociusa in poznavalec naših nadzornih svetov, menedžerskih Elanovih nagrad podrobno ne pozna. 
Seveda pa pravi, da je pogodbeni odnos treba spoštovati. 
Vsebinsko je po njegovem pomembno, ali so ob sklenitvi pogodbe njene pogoje vsi enako poznali ali pa so pogodbo spreminjali z aneksi, potem ko so videli, da se položaj v podjetju izboljšuje. 
Sicer pa Peklar opozarja na ponavljajoč problem pri nas, namreč na obljube o plačilu tistemu, ki bo problem nekega podjetja rešil in na spregled teh obljub, ko je problem res rešen. 
Pomembno je torej, kakšen dogovor je s pogodbo podpisan; če denimo vidimo, da se položaj v nekem podjetju izboljšuje, potem je mogoče narediti aneks k prvotni pogodbi, v katerem se lahko določijo novi parametri za novo nagrado. 
V primeru Elana ne vemo, ali so sklenili kakšne dodatke h pogodbi ali ne, seveda pa to morajo vedeti podpisniki pogodbe, v tem primeru tudi Elanov NS.

Brez kravjih kupčij z EU?

Pri kvotah in referenčnih količinah so bili doseženi znatni premiki, predvsem če jih primerjamo z izhodiščnim položajem EU. 
Konkretno na vseh področjih, posebej pa še pri sladkorju, kjer je ponudba Evropske unije višja od proizvodnje sladkorja v zadnjem obdobju ...

Dve napovedi sta. 
Po prvi naj bi se pogajanja o tem končala pred koncem novembra, po drugi pa, da bi dogovor dosegli šele v zadnji pogajalski noči. 
Dopolnjevanje plačil je tudi pravica, koliko denarja bomo izplačevali iz kmetijske blagajne dolgoročno, tudi po preteku prehodnega obdobja.

Marjeta Šoštarič

Potrošniku po duši

Ljubljana - Če se kdo želi pozanimati, kakšnemu nepremičninskemu posredniku ali agenciji je pravzaprav zaupal svoj življenjski projekt, nakup stanovanja, lahko dobi nekaj temeljnih informacij na spletnih straneh zborničnega združenja za poslovanje z nepremičninami. 
Konkretno, v njihovem sveže postavljenem javnem imeniku nepremičninskih posrednikov. 
V njem je (za zdaj) moč najti 181 imen posameznikov in 177 imen agencij, pod imeni pa so na voljo podatki denimo o njihovem bivališču, izobrazbi, strokovni usposobljenosti, drugih znanjih, zaposlitvenem statusu, agenciji, v kateri delajo itn.

»Temeljna razhajanja so glede organiziranja poslovanja, torej agencij oziroma družb, ki se ukvarjajo s posredovanjem in glede izobraževanja oziroma preverjanje znanja posrednikov ter nasploh pogojev za opravljanje dejavnosti agencij in drugih družb.« 
Združenje vztraja, da se izobraževanje po novem uredi po predlaganem zakonu, in sicer »v okviru obstoječega sistema«, saj ima GZS ima to ustrezno urejeno. 
Vztraja tudi pri zahtevi, da se z zakonom določijo pogoji za delovanje agencij, ne le posrednikov kot fizičnih oseb: »Če bi organizirali zbornico posrednikov, bi ti odločali o izobraževanju, agencije, ki bi jih zaposlovale, pa na to ne bi imele vpliva.«

Banka Slovenije: Razlog za uvedbo prisilne likvidacije je oviranje nadzora - Čedalje bliže stečaju - Sporni poskusi dogovorov z upniki

Prav vsebina dogovorov, ki jih je Sicura poskušala doseči z upniki in dolžniki, pa je očitno eno bistvenih nesoglasij med Severjem in Banko Slovenije. 
»Ciljali smo na to, da bi ročnost pasive, ki je krajša, uskladili z ročnostjo aktive, ki je daljša. 
Nekaj dogovorov smo že sklenili, nekaj pa bi jih do izteka roka za prijavo likvidacijskih terjatev še,« je povedal odvetnik Sicure Andrej Simonič . 
Sever je povedal, da si je v svojih pogovorih z varčevalci prizadeval, da bi se z njimi dogovoril za poznejšo zapadlost terjatev. 
Zatrdil je, da je dosegel dogovore, ki »nedvomno veljajo«, ni pa pojasnil, ali obstajajo tudi kot podpisani dokumenti.

Juhart o pokojninskih skladih

Ljubljana - Včeraj je komisija za nadzor proračuna in drugih javnih financ obravnavala poročilo za zaključni račun državnega proračuna 2001, ki ga je pripravilo računsko sodišče. 
Predsednik komisije Andrej Bajuk je v sporočilu za javnost zapisal, da je sodišče, ki vsako leto brez tehtnih razlogov spreminja metodiko revidiranja izvrševanja proračuna in posplošuje ugotovitve, letos to poročilo posplošilo do mere, ki onemogoča izvajanje parlamentarnega nadzora. 
To naj bi bilo še posebej skrb zbujajoče, ker so revizorji o izvrševanju proračuna kot celote izrekli negativno mnenje. 
V zaključnem računu za 2001 sploh ni več ločenih poročil za posamezna ministrstva in ostale neposredne proračunske porabnike. 
Najbolj očiten primer posploševanja naj bi bil: »V enem primeru smo ugotovili, da naročnik ni upošteval sklepa državne revizijske komisije za revizijo postopkov oddaje javnih naročil, s katerim je bil postopek oddaje javnega naročila razveljavljen.« 
Zaradi takih poročil Andrej Bajuk meni, da računsko sodišče, ki nima pooblastil, da bi brez pomoči parlamenta vzpostavilo zakonito in učinkovito gospodarjenje s proračunskimi sredstvi, prav gotovo ne pripomore k odgovorni porabi davkoplačevalskega denarja. 
G. U.

Odstopil šef uprave Nove Makedonije

Zahteva za izločitev razpravljajoče okrožne sodnice Derende Vatovec je po mnenju Aleša Zalarja vložena prepozno, zato jo je zavrgel, še preden je odločal o vsebini zahtevane izločitve. 
Po ZKP namreč lahko stranke zahtevajo izločitev sodnika iz tako imenovanih odklonitvenih razlogov do začetka glavne obravnave, zaradi tako imenovanih izključitvenih razlogov do konca glavne obravnave, v vseh primerih pa brž ko zvejo za razlog izključitve, čeprav vsebinsko razlago subjektivnega merila pravočasnosti zakonodajalec prepušča sodišču glede na okoliščine vsakega posameznega primera. 
Čeprav odvetnik trdi, da je za razlog za izključitev zvedel šele konec oktobra, ko je ob pregledovanju spisa ugotovil, da je sodnica Derenda Vatovec sodelovala v zunajrazpravnem senatu, ki je odločal o priporih še v fazi preiskave, predsednik sodišča meni, da sta se tako odvetnik kot njegov klient s tem dejstvom seznanila že prej, zagotovo pa sta za izločitveni razlog zvedela z objavo odločbe ustavnega sodišča marca oziroma aprila letos. 
Tako bi bil razumni rok za zahtevanje izločitve sodnice najpozneje na prvem ali drugem naroku po objavi ustavne odločbe, torej junija letos, ne pa več kot pol leta kasneje. 
Ali bo sklep predsednika ljubljanskega okrožnega sodišča obveljal, naj bi bilo jasno prihodnji teden, ko bo o napovedani pritožbi odvetnika odločalo tukajšnje višje sodišče.

Iva Ropac

Voznika, za volanom seata je bil 28-letni A. P. iz okolice Zagorja, so prometni policisti potem ustavili na makadamskem parkirišču, kjer se je že na začetku postopka močno razhudil. 
Prav policisti naj bi bili krivi, da je ostal brez registrskih tablic, saj mu jih ni pobral nihče drug kot prav oni, ker jih je imel nameščene na drugem vozilu (tablice so mu pred časom vzeli domači policisti, ne prometniki). 
Ves razburjen je grozil, da jih bo vse pobil in tudi policijsko postajo da jim bo razstrelil, potem pa se je, vsaj navzven je tako kazalo, le za silo pomiril. 
Dva policista sta nato sedla v službeni avto, ki je stal za seatom ibizo, da bi napisala plačilne naloge in prijavo, tretji policist in Zagorjan pa sta ostala zunaj med policijskim avtom in seatom.

Marihuano je imel

Novo mesto - Policisti so v sredo okrog sedmih zvečer odvzeli prostost in pridržali 40-letnega Jeseničana, ki je osumljen neupravičene proizvodnje in prometa z mamili. 
Policisti so ga ustavili v Poljanah pri Mirni in v predalu armaturne plošče našli več zavojev konoplje. 
Po končani preiskavi bodo zoper njega napisali kazensko ovadbo. 
J. S.

Avtomobilski vandali

Kamen spotike so besede, ki jih je Dušan Mravlje izrekel oktobra 2000 na tiskovni konferenci, na kateri je Brigita Bukove c predstavila svojo novo atletsko šolo, na njeno željo pa je spregovoril tudi o ozadju spora z Atletskim klubom Olimpija. 
Leta 1997 je Brigita Bukovec s klubom podpisala pogodbo, da lahko atletska šola, ki deluje v okviru kluba, nosi njeno ime. 
A zaradi neizpolnjevanja podpisane pogodbe se je atletinja nato odločila, da ustanovi novo Atletsko šolo Brigite Bukovec. 
O Mravljetovih besedah sta poročala Dnevnik in Ekipa. 
Novinar je v Dnevniku zapisal, da sta direktor Atletskega kluba Olimpija in tajnica, ki je tudi njegova žena, zaslužek Atletske šole Brigite Bukovec pobasala za svoje honorarje, Ekipa pa je zapisala, da je atletinja hotela imeti pregled nad financami, vendar ji direktor in tajnica nista hotela izdati podrobnosti, finančni presežek pa da sta si izplačala kot honorar.

Dianne Reeves

Jazz abonma. 
Zasedba: Dianne Reeves (vokal), Peter Martin (klavir), Reuben Rogers (kontrabas), Gregory Hutchinson (bobni). 
Jazz koncert.

Razstava umetne obrti.

Z izborom 64 predmetov, ki so v Slovenijo prišli v sodelovanju z Veleposlaništvom Japonske v Avstriji ter ob podpori Japonske fundacije, bo v prihodnjih tednih v celjskem razstavišču mogoče spremljati izsek iz produkcije japonskih ustvarjalcev na področju umetne obrti. 
Na ogled bodo izdelki pripadnikov različnih generacij, rojenih med letoma 1923 in 1961, različna pa so tudi njihova izhodišča. 
Nekateri so za osnovo svojega dela vzeli tradicionalno umetniško mišljenje - zgodovina umetne obrti na Japonskem sega stoletja nazaj, prepleta pa se tudi z različnimi vplivi, denimo iz Kitajske in Koreje -, drugi so v svoja dela vključili umetniške ideje iz Evrope (recimo art deco ali konstruktivizem), tretji so svoje stvaritve namenili uporabi v vsakdanjem življenju in tako poudarili praktično uporabnost, nekateri pa so sledili avantgardni drži ali pa so svoje delo zastavili v smislu ponovne preučitve pomena materialov. 
V. U.

Italija: Evropski socialni forum

Prvo evropsko srečanje nasprotnikov globalizacije se je začelo mirno, brez izgredov, najprej s pesmijo, nato s predavanji in razpravami

Organizatorji Foruma zagotavljajo, da se ne bo zgodilo nič nenavadnega, in obsojajo oblasti, da ščuvajo prebivalce proti udeležencem in napihujejo nevarnost. 
Firenčani razmišljajo po svoje. 
V sredo zvečer jih je veliko prišlo na Trg svetega križa in se veselilo z udeleženci Foruma, v petek popoldne pa bodo, do nedelje zvečer, raje odšli iz mesta.

Jezni Giovanardi

Srečanje kmetijskih ministrov v Pragi

Berlin - Nekateri ljudje imajo zgodovinsko poslanstvo. 
Rudolf Augstein, izdajatelj nemš kega političnega tednika Spiegel, je bil eden takšnih; v četrtek je v 79. letu starosti podlegel pljučnici. 
Njegovi sto trije dnevi v zaporu, kamor ga je oktobra 1962 poslal obrambni minister Franz Josef Strauss, so Nemčijo pomagali očistiti ostankov nacizma v povojnem javnem življenju in zabetonirali trdne temelje razvite demokracije, v kateri je svoboda tiska sveta.

Zdaj životari na obrobju Šanghaja, se spopada s tujim dialektom, neprijaznimi sosedi, nenavadnim podnebjem in pomanjkljivo infrastrukturo. 
»Življenje je tu zelo trdo, a nimamo izbire. 
»Prisilili so nas vzeti večjo hišo, kakor smo jo imeli doma, zdaj pa moramo vladi plačevati za ta dodatni prostor, ki ga sploh nismo hoteli. 
Še deset let bova z ženo odplačevala dolgove,« pravi 33-letni Wang. 
Oba z ženo zaslužita vsak po 400 juanov na mesec (48 evrov) in bosta še dolgo v dolgovih.

