V zadnjih tednih so živahno rastle tudi delnice drugih najpomembnejših podjetij na Ljubljanski borzi, ki so vključene v SBI 20. 
Po ocenah analitikov k temu prispeva pomemben delež psihologija rastočih tečajev, prav tako pa naraščajoči prilivi denarja v vzajemne sklade. 
Po kakih šestih »suhih mesecih«, ki so sledili znižanju tečajev ob koncu lanske evforije v zvezi s prevzemom Leka, so nekje od začetka poletja vzajemni skladi spet privlačna naložba za nove vlagatelje, še posebej v razmerah, ko bančne obrestne mere padajo.

- Ameriški dolar je včeraj na mednarodnih finančnih trgih peti zaporedni dan dosegel novo najnižjo vrednost v primerjavi z evrom. 
Za skupno evropsko valuto je bilo tako treba sredi popoldneva v Evropi odšteti kar 1,2145 dolarja, ameriška valuta pa se je nekoliko okrepila po odprtju trga v New Yorku. 
Pričakovanja, da bo predsednik George Bush tudi v resnici odpravil carine za jeklo, zaradi katerih grozijo ZDA povračilni ukrepi Evropske unije, so dolarju prinesla nekaj olajšanja, tako da je zrasel na 1,2062 za evro. 
Evropska centralna banka včeraj ni spremenila svoje vodilne obrestne mere, ki tako ostaja 2 odsotni točki. 
Guverner Jean-Claude Trichet (na fotografiji) je včeraj zatrdil, da ECB trenutno ne vidi nobene potrebe, da bi posredovala zaradi šibkosti dolarja. 
Nasprotno, Trichet je izrazil prepričanje, da bodo padajoče uvozne cene in nižje cene nafte okrepile možnost, da EU srednjeročno spet doseže inflacijo, ki bi bila nižja od dveh odstotkov. 
ECB tudi pričakuje, da bo večja kupna moč evra spodbudila domače povpraševanje. 
Optimističen je bil tudi glede možnosti za obuditev gospodarske rasti - ugodni pogoji financiranja zaradi nizkih obrestnih mer spodbujajo podjetniške naložbe, prestrukturiranje v času recesije pa je izboljšalo produktivnost in dobičkonosnost podjetij.

Bruselj, Ljubljana

Foto Tomi Lombar

Tisti, ki imajo pri odločanju največ besede, ostajajo zadržani. 
»V skladu z dogovorom z drugimi člani nadzornega sveta ne bi želel govoriti o tem pred sejo nadzornega sveta. 
Tudi zato, ker bi lahko kakšna napačna interpretacija pripeljala do napačnega sklepanja,« je podpredsednik NS NLB Uroš Slavinec odgovoril na naše vprašanje, ali je Marjan Kramar primeren za predsednika uprave.

V ožinah Jadrana

Slavi Pirš, samostojna strokovna svetovalka Združenja delodajalcev Slovenije (ZDS), je poudarila, da izplačevanje plač iz naslova uspešnosti določajo zakon o izvajanju dogovora o politiki plač za obdobje 2003-2004 in kolektivne pogodbe. 
Podjetja - v skladu s svojo poslovno politiko - uporabljajo različna merila pri dodelitvi izplačil: delež doseženega dobička, delež stroška dela v celotnem prihodku in podobno. 
Partnerji se dogovorijo še o višini, obliki in načinu izplačila. 
Ponekod vsi delavci prejmejo enak znesek, pogosteje pa je višina zneska odvisna od višine plače: večja je plača, višji je znesek, redkokdaj pa celo nasprotno.

Jelena Gaćeša

Za nakup nepremičnine Klinika Trnovo se je zanimal MOL, saj so po odloku o prostorsko ureditvenih pogojih (PUP) za plansko celoto V2 Trnovo Tržaška cesta na lokaciji omenjenega bolnišničnega kompleksa Trnovo dovoljeni samo posegi za potrebe neposrednega zdravstvenega ali socialnega varstva. 
To pomeni, da se lahko na omenjenem zemljišču gradi samo tiste objekte, ki opravljajo neposredno zdravstveno ali socialno dejavnost kot javno službo, za katero je pristojna lokalna skupnost, torej mesto. 
Za to zemljišče je torej obstajal javni interes, saj je mesto že imenovalo projektni svet, ki bo pripravil vse potrebno za začetek gradnje doma starejših občanov. 
Ponovno poudarjamo, da tega zemljišča ni bilo mogoče prodati komurkoli, na primer velikim trgovskim hišam, ki naj bi z licitacijo dvigovale ceno zemljišča, ker je za to zemljišče že obstajal PUP in javni interes.

Diplomatska akademija in pravna fakulteta v Portorožu

Komisija za humanistično-družboslovne vede in izobraževanje pri svetu za visoko šolstvo, ki jo vodo dr. Pavle Zgaga in ki je pregledala vlogo, je zapisala, da je v njej »ugotovila več bistvenih pomanjkljivosti, ki jih je treba odpraviti in pri tem vlogo temeljito preoblikovati«.

Rok Praprotnik

S seje odbora DZ za notranjo politiko

Ustavno sodišče je razveljavilo tudi prvi odstavek 8. člena zakona o sodnih taksah. 
S tem je odpadla pravna podlaga določitve plačila takse kot splošne procesne predpostavke za vloge po zakonu o pravdnem postopku. 
Z določbo je bilo namreč uveljavljeno pravilo, da je plačilo sodne takse lahko procesna predpostavka za začetek postopka in da je, če taksa niti po opominu ni bila plačana, sodišče lahko štelo, da je stranka vlogo umaknila. 
Ureditev plačila sodne takse je zagotovljeno z novim členom zakona o sodnih taksah, skladno s to spremembo pa se ustrezno spreminjajo tudi določbe zakona o pravdnem postopku. 
Ustavno sodišče je razveljavilo tudi šesti odstavek 168. člena zakona o pravdnem postopku, ki je urejal sodne takse za vložitev tožbe. 
Zato je treba v poglavju o oprostitvi plačila stroškov postopka natančneje urediti institut oprostitve plačila sodnih taks za podjetnike in pravne osebe.

Diana Zajec

Napovedujejo boj za portoroške parcele

Vlada še o tem in onem

Kakor je povedala državna sekretarka na ministrstvu za delo, družino in socialne zadeve Stanka Tutta, bo včeraj sprejeti predlog zakona o zaposlitveni rehabilitaciji in zaposlovanju invalidov omogočil aktivnejše iskanje zaposlitev invalidom, ki so doslej velikokrat le prejemali različne socialne pomoči. 
Zakon naj bi invalidom tudi omogočil, da se usposobijo za drugo ustrezno delo, in jim dal pogoje za spodbujanje, in ne le prisiljevanje podjetij k zaposlitvam invalidov. 
Po njenih besedah je predlog zakona zbir dobrih praks v razvitih državah in v Sloveniji ter sledi ustrezni evropski direktivi na tem področju. 
Zakon uvaja kvotni sistem, po katerem bodo delodajalci obvezani zaposlovati določeno število invalidov oziroma plačevati prispevke v poseben sklad, namenjen pospeševanju njihovega zaposlovanja. 
Zakon prinaša tudi vrsto finančnih spodbud za zaposlovanje invalidov, kakršne so subvencije plač, plačilo stroškov prilagoditve delovnih mest in sredstev za delo invalidov, oprostitve plačila prispevkov za pokojninsko in invalidsko zavarovanje zaposlenih invalidov, nagrade za preseganje kvote in letne nagrade delodajalcem za dobro prakso na področju zaposlovanja invalidov.

Moskva - Rusija se pripravlja na nedeljske parlamentarne volitve. 
Ko je predsednik Boris Jelcin leta 1993 z veliko podporo Zahoda razstrelil tedanji parlament, se je Rusija spremenila v predsedniško državo, duma pa v glasovalni stroj, ki sprejema odločitve Kremlja. 
To se kaže v čedalje hujši politični apatiji ljudstva, saj pričakujejo majhno udeležbo in veliko glasov proti vsem. 
Po drugi strani pa se je izjemno povečal interes velikih podjetij, da bi v parlament spravila svoje lobiste.

Pozno popoldne so se zunanji ministri Nata sestali še s kolegi iz Evropske unije. 
K omizju so prisedli šefi diplomacij Avstrije, Irske in Finske ter, kajpak, visoki predstavnik EU za skupno zunanjo in varnostno politiko Javier Solana. 
Sklepna deklaracija, ki so jo objavili po srečanju, poudarja, da je »v novih strateških razmerah 21. stoletja bolj kot kdaj doslej nujno, da se Nato in Unija združita v partnerstvo, ki bo temeljilo na medsebojnem zaupanju«.

Od naše dopisnice

Podgorica - Ranko Krivokapić, predsednik črnogorskega parlamenta, je na dvodnevnem uradnem obisku v Sloveniji. 
Po razpadu nekdanje »srečne domovine od Triglava do Vardarja« je to - kljub dobrim političnim, gospodarskim, kulturnim in siceršnjim odnosom med Slovenijo in Črno goro - prvi črnogorski obisk v Ljubljani na tako visoki ravni.

Od našega dopisnika

Branko Jokić

Danes se zastavljajo vprašanja, kateri so poglavitni nacionalni in kulturni simboli v času tranzicije samostojne države v širši skupnosti, kakršna je, denimo, Evropska unija. 
V tem pogledu je treba opozoriti na pomen nacionalnih mitologij in ideologij ne le kot negativno označenih družbenih vzvodov, temveč kot del nacionalno povezovalnih vzvodov, ki na stičišču med romansko, germansko in slovansko tradicijo pomenijo rdečo nit slovenskega kolektivnega spomina. 
Triglav in slovenske gore imajo nedvomno takšno vlogo, ki je sicer historično izpričana in priznana, pogosto pa v vsakdanjem življenju pozabljena in spregledana.

Splošno priznano dejstvo je, da sta jezik in kultura rodila in ohranila slovenski narod, a hkrati kultura ni bila ena in sama, temveč razvejena, heterogena in večplastna. 
V politični in družbeni konstrukciji slovenske realnosti je ena izmed takšnih pogosto zanemarjenih kultur tudi planinska podoba slovenstva. 
Danes sta tako politična kot družbena dimenzija slovenskega vsakdanjega življenja prepleteni s simbolom Triglava in slovenskih gora, od aktualnih državnih simbolov do zavarovalnih listin, živilskih izdelkov, razglednic in prvih slovenskih celovečernih filmov ( V kraljestvu Zlatoroga, Triglavske strmine ). 
Vendar se redko zastavlja vprašanje, od kod izvira takšna alpska popularna kultura slovenstva.

Maska bo nekoč padla

Gostujoče pero

Res je, da nam širitev EU postavlja nove izzive. 
Nekatere sredozemske države se bojijo, da bi naša širitev postavila nove razmejitve na škodo naših odnosov. 
A mi verjamemo, da bo širitev še en evropski prispevek k miru, stabilnosti in blagostanju ob naših skupnih mejah. 
Prvič v zgodovini se je EU odločila, da bo obravnavala svoje sredozemske partnerice enakovredno z našimi sosedami v vzhodni Evropi. 
Zaveza k politični in gospodarski reformi vseh naših sosed, tako sredozemskih kot vzhodnoevropskih, bo za vsako posebej pokazala, koliko je vsaka naša partnerica pridobila s poglobljenimi priložnostmi širitve EU.

V današnjem svetu se veliko govori o »trku civilizacij«. 
Res je, da sta kultura in identiteta dostikrat v osrčju najbolj zapletenih konfliktov sveta. 
Vendar pa lahko kultura in identiteta postaneta tudi rešitev problema. 
Bolj kot kdaj koli prej moramo ljudi prepričati, da lahko naše različne kulture postanejo mostovi, ki nas zbližujejo, in ne ovire, ki nas ločujejo. 
Obstaja potreba po večjem razumevanju naših kultur skozi dialog. 
Vesel sem, da smo v Neaplju vzpostavili evrosredozemsko fundacijo za dialog kultur, ki bo delovala kot odskočna deska za iniciative, usmerjene h krepitvi dialoga in razumevanja v celotni evrosredozemski regiji. 
Služila bo kot forum, kjer se bo slišal glas človeka z ulice.

Darja Kocbek

Naložbe presegajo finančne zmožnosti

Medicinska zmaga z lepotno napako

Odlično. 
Toda, kdaj bodo lahko začeli? 
To je odvisno od dovoljenja za delo, ki ga bo izdalo ministrstvo za zdravje. 
Izdalo ga bo takoj, ko bodo izpolnjeni trije pogoji: prostori (so že), oprema (je) in kadri. 
Za kadre morajo organizatorji dobiti ustrezno licenco zdravniške zbornice. 
Po naših informacijah je Medicor zbornico že pred meseci zaprosil za licenco za dva zdravnika in računal, da bo dr. Radovanović lahko prihajal občasno operirat kot gostujoči profesor, demonstrator ... 
Toda postopki so postopki in ti se utegnejo vleči. 
Kako dolgo, vam podpisani ne more odgovoriti. 
Dokler bodo postopki trajali, bo zastavljeni izolski srčni center medicinska zmaga z lepotno napako. 
Srčni bolniki, ki čakajo po leto dni in več, se s takimi lepotnimi napakami seveda ne morejo strinjati. 
Zato bi bilo vsaj do njih pošteno, če bi vsak opravil tisto, kar more in mora.

Kočevje - V Sloveniji so doslej pripravili deset od predvidenih enajstih gozdnih površin, na katerih bodo po novem letu začeli opravljati obsežne raziskave o onesnaženosti okolja. 
Raziskave so del programa Intenzivnega monitoringa gozdnih ekosistemov, ki ga na več kot 800 podobnih ploskvah izvajajo vse države članice Evropske unije in številne nečlanice že od leta 1994.

Nagrajenci po posameznih območnih enotah so: Tolmin - Jože Simončič; Kranj - Franc Likar; Ljubljana - Franc Kersnik; Postojna - Silvester Bradač; Kočevje - Janez Petek; Novo Mesto - Jože Pršina; Celje - Ivan Laubič; Nazarje - Kristjan Plesnik; Slovenj Gradec - Vlado Šavc; Maribor - Štefan Fošnarič; Murska Sobota - Karel Banfi; Sežana - Anton Samsa; Bled - skupnost Planinca; Brežice - Jože Osojnik.

Koper

Foto Dušan Grča

Šmartno

Proslava, razstava in jubilejni bilten Zaslužni za sprejem zakona

Preveč ali premalo šlamparij?

Vsak Pergerjev in Kogojev izdelek ima svoj certifikat. 
Tako energetsko srce simbolizira resnico, dobroto, lepoto, ljubezen, iskanje slehernega človeka. 
Pergerjevo energetsko srce sta med obiskom Slovenije dobila tudi Bush in Putin, hrani ga tudi papež Janez Pavel II. itd. 
Isti ugledneži imajo v zbirki svojih daril tudi Pergerjeve energetske sveče, ki na kitajski način čistijo prostor. 
Pri Slovencih je sveča poleg pri vseh pomembnih človekovih dogodkih, od rojstva do smrti. 
Iz naravnega voska izdelane in spiralasto oblikovane sveče iz naravnega voska z vibracijo oddajajo eterična olja. 
Meditacija ob Pergerjevi in Kogojevi sveči (Perger jih izdeluje, Kogoj pa jih je oblikoval) pripelje človeka do samospoznanja, do sreče, piše v certifikatu o avtentičnosti.

Pergerji so te dni naokrog po Sloveniji. 
Vse, kar so namenili za bližnje praznike, tudi za Miklavža, božič, novo leto, so že naredili. 
Delali so dan in noč, tudi zato, ker imajo svoje delo radi. 
Mojster Hrabroslav (na sliki) je v galeriji na Legnu posebej ponosen na zlato vitico, ki mu jo je za ustvarjalni opus in prizadevanje na področju ohranjanja in razvijanja domače in umetne obrti na Slovenskem namenila Obrtna zbornica Slovenije.

Ivan Praprotnik

Odmera komunalnega prispevka je odvisna od namembnosti oziroma vrste objekta in območja, na katerem je objekt. 
Za namembnost oziroma vrsto objekta so v osnutku zapisani korekcijski faktorji in tudi ti po mnenju nekaterih niso dobri: tako so denimo predlagali, naj za kmetijske objekte velja enak korekcijski faktor, to je 0,2, kot na primer za odprta športna igrišča, bazene, zimske vrtove in odprta parkirišča. 
Ker je razprava popolnoma zašla, je svetnik Marjan Kristanc predlagal, naj vsak zavezanec prispeva toliko, kolikor se mu zdi. 
Osnutek odloka o plačilu komunalnega prispevka so nato svetniki s številnimi pripombami sprejeli, enako tudi osnutek spremenjenega odloka o nadomestilu za uporabo stavbnega zemljišča. 
»Država od nas pričakuje, da bomo pobrali tudi nadomestilo za nezazidana stavbna zemljišča, in to bo upoštevala pri odmeri primerne porabe. 
Gre za izvirni prihodek občine in če se mu bomo odrekli, gremo zavestno v minus,« je prepričeval svetnike in jih na koncu tudi prepričal župan Miro Kozelj . 
Odloku bodo, kot je bilo razumeti, dodali še odredbo o povprečni gradbeni ceni uporabne stanovanjske površine in o povprečnih stroških komunalnega urejanja stavbnih zemljišč, ki pa se bo vsako leto spreminjala. 
Za leto 2004 naj bi cena za koristne stanovanjske površine v Šenčurju znašala 155.906 tolarjev za kvadratni meter, povprečni stroški komunalnega urejanja stavbnega zemljišča pa 21.827 tolarjev.

Napis je izdajal sponzorja. 
Študentje medicine. 
Sprejeti darilo 1. decembra je skoraj politična odločitev. 
Tako veliko volonterskih skupinic, tako veliko različnih stališč!

Gospe Simšičevi (Funkcija? 
Častna govornica na mestni prireditvi, za ščepec nepredvidljivosti, ha?) je ob vznožju Prešernovega spomenika skoraj kot po scenariju zagodel eden izmed članov neke glasbene skupine.

Podžupan Igor Omerza pa je pristavil, da je treba dvigniti kulturno raven občanov, cene VO-KA pa občutno zvišati. 
Mestni proračun njenih projektov niti približno ne more pokriti. 
Prihodnje leto bo v njem milijarda za nove vodovode, kanal po Litijski in čiščenje meteorne kanalizacije.

Novo mesto - V novomeški športni dvorani Marof bo to soboto in nedeljo potekal tradicionalni smučarski sejem v organizaciji Smučarskega društva Krka Rog. 
Na njem bo mogoče prodajati in kupovati rabljeno smučarsko opremo, na voljo pa bo tudi nova. 
Rabljena oprema bo na voljo tudi v komisijski prodaji. 
V ta namen jo organizatorji sprejemajo že danes popoldne po 17. uri. 
Na sejmu bo poskrbljeno tudi za pester razvedrilni program. 
Z. L. D.

Večer z Zlatkom Šugmanom v Kranju

Pa še to

Milovan Dimitrič

Namesto tujega podjetnika bodo Jeruzalem oživljala domača podjetja - Občina se bo na razpis prijavila z novimi partnerji

Uresničevanje Unicefovega projekta

Eden najbolj znanih spomenikov v Ljubljani je zagotovo Robbov vodnjak, ki je razglašen za spomenik državnega pomena. 
Ponovljenega razpisa za izbiro izvajalca selitve vodnjaka v pokrit prostor, dostopen javnosti, letos ni bilo, v MOL pa napovedujejo, da bodo v proračunu za prihodnje leto predvideli za razpis in preselitev vodnjaka približno 200 milijonov tolarjev.

Zagorje - Če bo vse, kot mora biti, bodo v Zagorju, na gradbišču nove obvoznice v Toplicah, že danes popoldne odpravili semaforje, ki so vse od prvega septembra uravnavali promet v tem delu občine. 
Danes si bo namreč opravljena rekonstruirana in novozgrajena dela na približno 400-metrskem odseku bodoče, v celoti sicer kar na 2,2 milijarde tolarjev ocenjene naložbe v obvoznico, ogledal prometni inšpektor.

V letošnji akciji Moja trgovina je bilo ocenjenih nekaj več kot tristo trgovin (lani okoli 260), za znak kakovosti se je potegovalo deset gostinskih in trije namestitveni objekti (lani dober ducat).

- Jutri ob 12. uri se bodo nadaljevale delavnice za mlade med 17. in 25. letom o prostovoljnem delu, komunikaciji v večetničnem delovnem prostoru, pisanju prošenj in načrtovanju kariere ter tehnikah intervjuja, so sporočili s Kluba škofjeloških študentov.

Trdno povezani s Prešernom

Milka Leskošek z Javnih naprav je pojasnila, da jih je naložba stala 140 milijonov tolarjev, pri čemer so 100 milijonov tolarjev dobili od ministrstva za okolje, prostor in energijo, 40 milijonov pa so zbrali s taksami občin, ki v Celju odlagajo odpadke. 
V Celju so začeli ločevanje gospodinjskih odpadkov uvajati že pred tremi leti, nato pa postopoma tudi v drugih občinah. 
Ta hip to počno v občinah, kjer Javne naprave odvažajo odpadke, in sicer v Braslovčah, Celju, Dobrni, na Polzeli, v Preboldu, Štorah, Vojniku, na Vranskem, v Žalcu, Šentjurju, Taboru in Dobju. 
Tod imajo 400 zbiralnic ločenih komunalnih odpadkov s po tremi posodami za papir, steklo in kovine. 
Naslednje leto bodo postavili tudi zabojnike za zbiranje plastenk. 
Podobne zbirne centre že pripravljajo v Preboldu, na Polzeli in na Vranskem, podobna naloga jih čaka še v Mozirju. 
Ločene odpadke oddajajo predelovalcem, obenem pa na celjskem regijskem odlagališču ročno ločujejo večje papirnate in kovinske odpadke.

Igor Draksler je opozoril, da »imajo v Domžalah danes osem pasov cest, v Škofji Loki pa le dva, ob enkrat večji količini prometa«. 
Župan Železnikov Mihael Prevc ga je dopolnil, da »prebivalci Davče zaradi prometnih zamaškov za vožnjo do Mednega porabijo prav toliko časa kot za veliko krajšo pot od Mednega do Ljubljane«. 
Vsi štirje župani so razočarani tudi nad gorenjskimi poslanci v državnem zboru, ki bi po njihovem »morali stopiti skupaj in lobirati za skupno dobro«. 
»Prometna zaostalost postavlja pod vprašaj nadaljnji razvoj regije med Škofjo Loko in Idrijo, v kateri domuje skoraj tretjina zdravega slovenskega gospodarstva,« je spomnil Igor Draksler.

Župan Draksler mu je odgovoril, da je predlagana cesta dokazano najhitrejša povezava na avtocestni sistem. 
»Cesta do Stanežič nas ne bo rešila prometnih zagat, saj se bomo na začetku poti v Ljubljano še vedno morali voziti od semaforja do semaforja. 
Razumem, da je vsak poseg v prostor boleč, toda morate nas razumeti,« je povedal Igor Draksler. 
»Sicer pa morajo za vse nas veljati enaka merila. 
Na območju, kjer bo zgrajena cesta, so že postavljali daljnovode, nastaja pa tudi stanovanjsko naselje.«

Tina Modotti (1896-1942) je bila pri sosedih dolgo zamolčana, celoviteje pa jo odkrivajo šele v zadnjem obdobju. 
Razlogi za to so najbrž delno povezani z zakonitostmi province (tudi mi smo zelo pozno odkrili naši Almo Karlin in Ito Rino), delno pa z njeno družbeno angažiranostjo, saj je bila zavzeta bojevnica za osebne in politične svoboščine ter glasnica gibanja za žensko emancipacijo. 
Zato je bila njena zapuščina dolgo »pod ključem« tudi v njeni drugi domovini, ZDA, kjer je padla v nemilost v obdobju McCarthyjevega lova na »rdečkarje«.

Ob izidu zadnje knjige iz zbirke Lirika z naslovom Zemlja je modra kot pomaranča je ljubljanska knjigarna Ob vodnjaku gostila Nika Grafenauerja - kot prevajalca treh tujih pesnikov in ene pesnice: Friedricha Hölderlina, Gottfrieda Benna, Paula Celana in Else Lasker Schüler.

V omenjeni izdaji, s podnaslovom Mala antologija svetovne poezije, je namreč predstavljenih 99 prevedenih avtorjev, ki so posamezno izšli v prejšnjih izdajah. 
Zbirka Lirika, katere pobudnik in prvi urednik je bil pesnik in prevajalec Lojze Krakar, je bila s svojim začetkom leta 1971 nekakšen a propos zbirki Sto romanov. 
Čeprav se je sprva zdel zastavljeni cilj - izdati 100 knjig - nekoliko utopičen, je ustvarjalnemu timu številnih pisateljev in prevajalcev poezije, ki so se trudili predstaviti mojstre svetovne lirike iz različnih književnosti in časovnih obdobij, v dobrih tridesetih letih uspelo prav to.

Ljubljana, knjigarna Pri fontani, 3. 12., literarni večer

Mlakar je (zdaj zaposlen na Inštitutu za novejšo zgodovino, prej Inštitut za zgodovino delavskega gibanja) v tridesetletnem raziskovalnem delu pregledal nešteto virov, arhivov t. i. kontrarevolucije, kolaboracionistov in kar je še podobnih izrazov (sam jih je naštel kakih deset). 
To problematiko je najprej strnil v knjigo Domobranstvo na Primorskem v 80. letih ter jo nadaljeval v več razpravah. 
Sedanja knjiga je nadgradnja njegove doktorske disertacije na Filozofski fakulteti (pri mentorju dr. Tonetu Ferencu). 
Upošteval je vse pisne in ustne vire, ki pa jih je včasih že preveč in se človek v njih izgublja, hkrati pa se zastavlja vprašanje objektivnosti in vloge zgodovinarja pri oblikovanju te zgodovinske podobe, » te zgodbe« tako rekoč, kot je dejal Mlakar. 
Končno besedo ima zgodovinar, da iz gradiva oblikuje svojo zgodbo in pri tem uporabi čim več virov (četudi so si kontradiktorni) ter je hkrati pošten (kar pomeni, da upošteva tudi vire in interpretacije, ki se mogoče ne skladajo s piščevo hipotezo ali splošnim pogledom na problem). 
To je stalni boj bodisi v zunanjem prostoru bodisi v piscu samem, je pojasnil Mlakar. 
Posebej o takih temah, kot je slovensko domobranstvo, o diskusijah, uporabi in zlorabi tega pojma in zgodovinskega pojava

Koper - Po osmih obravnavnih dneh so na koprskem okrožnem sodišču za kaznivi dejanji umora in prometa z orožjem obsodili 28-letnega Postojnčana Viktorja Česnika na dvanajst let in pol zapora. 
S šestimi streli iz pištole je 18. februarja letos v postojnskem lokalu Bull bar do smrti pokosil 32-letnega znanca Branka Jojića, tudi iz Postojne. 
Sodišče je Česniku podaljšalo pripor in mu naložilo vračilo vseh stroškov sojenja.

Česnikov zagovornik Matej Sršen je v sklepni besedi opozoril, da je z zavrnitvijo njegovega predloga za izdelavo novega psihiatričnega izvedenskega mnenja sodišče naredilo napako. 
Vztrajal je, da je obtoženi dejanje storil v afektu in v stanju zožene zavesti.

Vrhnika

- Malo pred deveto uro zvečer je v sredo zagorelo v stanovanjskih prostorih nad gostilno Križnik v Gaberkah pri Šoštanju, potem pa se je ogenj začel širiti na bližnjo stanovanjsko hišo. 
K sreči so gasilci pravočasno prispeli na kraj dogodka in iz stanovanja rešili deklici, stari osem in devet let, ki sta takrat že spali.

Za vsak primer so poklicali krajevnega zdravnika, da je pogledal, ali morda človek le ni bil predolgo v mrzli vodi in je že podhlajen, vendar se na srečo ni zgodilo nič hujšega. 
Utrujenega domačina, ki je med potjo iz bližnjega lokala menda omagal, izgubil ravnotežje in se nenadoma znašel v deroči vodi, so napotili v domačo oskrbo. 
Policista Podobnika bodo seveda predlagali za policijski znak »hrabro dejanje«.

K. D.

Notranje ministrstvo je po objavi odločbe pokazalo nekaj več razumevanja, na OZS pa opozarjajo, da predpis še ni bil spremenjen. 
Dvanajst let stari avtobusi, ki so redno vzdrževani, niso nevarni, trdi strokovni sodelavec sekcije za promet v OZS Igor Pipan . 
Za nesreče v zadnjih letih so bili drugi razlogi, opozarja in pristavlja, da so standardi in priporočila za varnost vedno kočljivi, a da je težko trditi, da bi bilo prav 12 let prava meja. 
Na obrtni zbornici zagovarjajo strokovne, ne pa administrativne omejitve, saj te ne pripomorejo k večji varnosti. 
Sicer pa je Slovenija v Evropi pri varnosti prevoza otrok na drugem mestu za Švedsko.

Pipan pravi, da se mu kot staršu postavlja vprašanje, ali je pripravljen plačati 50 do 100 odstotkov več za prevoz, da bi bilo ustreženo administraciji. 
Drugo je vprašanje iztrošenosti materiala in vpliv le-tega na varnost. 
A deset let star nevzdrževan avtobus je zanesljivo nevarnejši kot dve leti starejši, a vzdrževan. 
Redno vzdrževanje, pogostejši tehnični pregledi, pa tudi zahtevnejši dnevni pregledi so ustaljena praksa avtobusnih prevoznikov, saj je varnost na prvem mestu, zagotavlja Igor Pipan. 
Z mlajšimi avtobusi bi prevozniki sicer imeli manj stroškov, vendar ekonomski položaj, tudi cene prevozov, ki so nizke, ne omogočajo pogostejših nakupov novih vozil.

»Nabavljal« je

Maribor

J. S.

Koper

Vlomil v avtopralnico

Ptujski policisti so imeli v sredo popoldne opravka s 47-letnim B. G. iz okolice Ptuja. 
Doma je pijan razgrajal, razbijal inventar in domačim obljubljal pretep. 
Opozoril policistov ni jemal resno, pa so ga odpeljali s seboj.

Catilina je v rimski socialni vojni služil pod Pompejevim očetom in si pridobil neprijeten sloves fanatičnega izvrševalca Sulovih proskripcij, med katerimi je usmrtil celo svojega svaka. 
Leta 73 p. n. š. je bil oproščen obtožb, da je nečistoval z vestalko ter 68 p. n. š. postal pretor in leto pozneje guverner afriške province. 
Na volitvah za konzula leta 65 p. n. š. je izgubil proti Ciceru, neuspeh pa je doživel tudi naslednje leto.

Po zadnjem neuspehu je začel sistematično novačiti podpornike, s katerimi je načrtoval oboroženo vstajo in prevzem oblasti. 
S predlogom za splošni odpis dolgov in proskripcijo bogatih državljanov, ki ga je združil s pokroviteljstvom nad revnimi in zatiranimi, si je pridobil podporo nezadovoljnežev v rimski družbi: žrtev Sulovih proskripcij, ki so ostale brez posesti, veteranov Sulove vojske, ki jim ni uspelo preživeti na dobljeni zemlji, obupancev in opurtinistov ter aristokratskih nezadovoljnežev.

Malo zlatarjev, veliko prodajaln zlata

Veliki kamni, srebro in jeklo

Razkošno ali diskretno

Rodeo za množičnejši turizem

»Pri nas si kar najbolj prizadevamo, da je čim manj predmetov v vitrinah. 
Otrokom dovolimo, da se stvari dotikajo, jih primejo v roke, jih povonjajo. 
Za sedanjo razstavo se mi zdi, da smo jo še kar malo preveč postavili za steklene stene. 
Naša stalnica je tudi razstava igrač projekta Dobra igrača, ki bo zdaj gostovala v Pokrajinskem muzeju v Kopru. 
Ko smo po Hermanovem brlogu razstavili 150 teh igrač, so se otroci z njimi seveda lahko igrali in niti ena ni zmanjkala ali bila uničena,« pravi višja kustosinja Bronica Gologranc Zakonjšek . 
To je morda dokaz, da je dobra igrača tudi trpežna igrača.

Predsednik ZK Brane Florjanič je na včerajšnji zadnji letošnji tiskovni konferenci še poudaril, da z ustreznimi organi že sodelujejo pri preprečevanju morebitnih anomalijah na športnih stavah.

Tesna zmaga Jeseničanov

J. P.

Union Olimpija poražena iz Rima po sila sporni odločitvi

Tedaj pa so na sceno stopili sodniki. 
Brez kančka sramu so dosodili osebno napako Boise pri skoku za odbito žogo, ki je nihče ni videl. 
In to ob izteku igralnega časa! 
Tušek je darilo kajpada izkoristil že s prvim prostim metom, gnev v poraženem moštvu pa se zlepa ne bo polegel.

Foto Reuters

Beograd

Detroit

Mi. 
Š.

Termo : Celje PL 22:28 (10:16)

Ljubljana

Vsi, tudi slovenski skakalci, ki so minule dni izkoristili za trening v Lillehammerju, kjer so jim razmere šle zelo na roke, so bili kajpak zelo zadovoljni z izbiro. 
Prireditelji in z njimi tudi udeležene ekipe se vendarle nadejajo, da bo vsaj vremenska napoved držala: hladneje bo, to pa je tudi prvi pogoj, da se bo ozračje kolikor toliko umirilo.

Madžarska: Sirina, Ferling 10, Bohus, Mehlmann 1, Kirsner 5, Radulovics 11 (4), Pigniczki 2, Farkas, Görbicz 1, Siti 2, Palinger, Toth 1, Lovasz 4, Kulcsar 1.

Foto Uroš Hočevar-Ekipa

Vrstni red moškega šprinta (10 km): 1. Bjørndalen 29:44,0 (0 zgrešenih strelov), 2. Hanevold +25,1 (0), 3. Andresen 39,5 (3), 4. Berger (vsi Nor) 42,0 (3), 5. Poiree (Fra) 44,8 (0), 23. 
M. Poklukar 2:01,3 (2), 30. Marič 2:13,4 (3), 56. Ponikvar 3:30,3 (3), 80. Dolenc 4:38,3 (6), 81. 
J. Poklukar (vsi Slo) 4:39,5.

B. K.

S. U.

Moje resnično življenje v Rouenu

A mi madre le gustan las mujeres (Španija, 2002, 96 min). 
Režija in scenarij: Ines Paris, Daniela Fejerman. 
Fotografija: David Omedes. 
Glasba: Juan Bardem. 
Igrajo: Leonor Watling, Rosa Maria Sarda, Maria Pujalte .

Verjetno vsak ljubitelj hard rocka dodobra pozna hite Smoke On The Water, Child In Time ali Black Night skupine Deep Purple, ki je v začetku sedemdesetih let s skupinama, kot sta Led Zeppelin in Black Sabbath, izdelala končno obliko hard rocka. 
Prva velika plošča Shades Of Deep Purple je bila izdana leta 1968, ki vsebuje tudi prvi hit skupine - Hush . 
Samo nekaj mesecev kasneje so posneli drugo veliko ploščo The Book Of Taliesyn in jo izdali ravno tako leta 1968. 
Tretji album Deep Purple je sledil že kar naslednje leto. 
Ker pa očitno skupini niso zadostovali trije albumi v praktično enem letu, so leta 1969 izdali še ploščo s koncertnim posnetkom - Concerto, na katerem je skupina zaigrala s filharmoničnim orkestrom. 
In ker so bili Deep Purple v očitno zelo ustvarjalnem obdobju, je luč sveta v letu 1970 ugledal še četri studiski album In Rock, kjer je moč zaslediti tudi uspešnico Child In Time . 
Ker je bilo po dobrih treh letih delovanja skupine veliko povpraševanje za vinilne izdelke Deep Purple s strani glasbenih konzumentov, so v letu 1971 potešili potrebe množic s petim albumom Fireball . 
V začetku leta 1972 je tržišče preplavil že šesti album Machine Head in med drugimi vsebuje tudi resnični svetovni hit Smoke On The Water, ki je z osnovno kitarsko melodijo sčasoma postal osnova skoraj vsakega nadebudnega mladega hard rock heavy metal kitarista. 
Sledili so albumi Who Do We Think We Are (1973), Burn (1974) in istega leta še Stormbringer, ki je bil zadnji studiski album prvega obdobja Deep Purple. 
V letu 1984 se je zasedba vrnila v glasbeni show business in izdala album Perfect Strangers (pred tem se je dalo člane Deep Purple zaslediti kot solo ustvarjalce ali kot člane skupin Whitesnake in Rainbow). 
Ne glede na uspeh in inovativnost skupine v sedemdesetih letih pa Deep Purple s ponovno ustanovitvijo niso dosegli pretresljivih glasbenih presežkov in bolj ali manj zadovoljili resnično le verne pristaše. 
Ker osemdeseta niso bila sedemdeseta, so morali zainteresirani konzumeni počakati z nakupom enajstega studiskega albuma The House Of Blue Light do leta 1987. 
No, v letu 1990 so zvesti oboževalci le dočakali še ploščo Slaves & Masters in počakali do leta 1993 še na trinajsti album The Battle Rages On ... 
Do leta 2000 so Deep Purple izdali še dva albuma in sicer Purpendicular (1996) in Abandon (1998). 
V letošnjem letu pa je skupina večnih šestnajstletnikov izdala novi album Bananas . 
Na koncertu v Ljubljani bodo Deep Purle nastopili v družbi sovrstnikov, ki so zbrani v skupini Spetember. 
September so eni izmed legend jugo rocka z druge polovice sedemdesetih let in so s pesmimi, kot so Domovino moja in Za tvoj rođendan polnili koncertne dvorane nekdanje Jugoslavije. 
Letošnje poletje pa je skupina ponovno oživela in pred kratkim izdala zgoščenko The Best Of September . 
T. G.

Kinski

Izginotje so odkrili, ko niso prišli k avtobusu, ki je pripeljal ponje. 
Policija je v sredo sporočila, da izginulih Kitajcev kljub intenzivni preiskavi in podrobnejšemu nadzoru meje niso našli. 
Uporabnih informacij niso dobili niti od Kitajcev, ki živijo v Zagrebu z urejenimi dokumenti. 
Namigov, da so Kitajci iz Golden Tulipa pobegnili na Zahod, najverjetneje čez Slovenijo, policisti niso hoteli komentirati.

Peter Žerjavič

Novo mesto - Policisti so na območju PU Novo mesto v sredo zvečer prijeli skupino tujcev, ki so ilegalno prečkali državno mejo in stopili na ozemlje Slovenije. 
Pokazalo se je, da gre za osem državljanov Kitajske, ki so za ilegalno pot proti Evropi zlorabili aranžma turistične agencije iz Dubrovnika, nastal v okviru sodelovanja med hrvaškim ministrstvom za turizem in kitajsko državno upravo za turizem. 
Prijete tujce bodo po končanem postopku vrnili na Hrvaško, so sporočili iz generalne policijske uprave. 
STA

Sojenje rotenburškemu ljudožercu

Tožilstvo mrzlično išče izgovor, da bi Meiwesa za vedno spravilo s trga iskalcev novih spletnih razmerij, saj je najbolj grozljivo pri tem dejanju je, da se je žrtev sama oglasila in celo prosila zanj. 
Poleg Jürgena B. se je rotenburškemu ljudožercu oglasilo najmanj štiristo zainteresiranih moških. 
Večina je verjetno gasila samo ogenj svoje domišljije, nekaj kandidatov pa bi z veseljem šlo po poti elektroinženirja, zaposlenega pri berlinski podružnici Siemensa.

- Interpol je v četrtek na zahtevo sodišča Združenih narodov izdal za Sierro Leone nalog za aretacijo nekdanjega liberijskega predsednika Charlesa Taylorja. 
Obtožujejo ga oskrbovanja upornikov v sosednji Sierri Leone z orožjem, ki so mu ga ti plačevali s »krvavimi diamanti«. 
Posledica njegovega trgovanja so bile tolpe oborožencev, ki so civiliste z mačetami sekali na kose, množično posiljevali in oboroževali tudi otroke. 
Nekdanjega gospodarja vojne in od leta 1997 predsednika Liberije Taylorja so iz države nagnali avgusta letos, ko je njegova vojska začela izgubljati proti upornikom. 
Zatočišče je dobil v Nigeriji, tiralico za njim pa je izdalo sodišče iz Sierre Leone. 
Interpol pojasnjuje, da so nalogi, kakršnega so izdali za Taylorja, v nekaterih državah zadosten razlog za aretacijo, ponekod pa ga razumejo le kot zahtevo po izročitvi podatkov o določeni osebi. 
Nigerija se še ni odzvala na potezo Interpola.

STA

Na jugu Francije nekoliko mirneje

- Na jugu Francije, ki so ga prizadele hude poplave, so se razmere danes nekoliko umirile. 
Po deževju, ki je spominjalo na vesoljni potop, so se padavine zmanjšale. 
Več kot 500 reševalcev je še vedno v stanju pripravljenosti, trenutno pa skrbijo predvsem za popravilo podrtih jezov in evakuacijo prebivalcev. 
Zaradi poplav je moralo v sredo na območju mest Lyon, Marseille in Nîmes z doma 15.000 ljudi. 
Na območju Nîmesa je 250.000 ljudi še vedno brez pitne vode, več kot sto cest pa je neprevoznih. 
Marseille in okolico so razglasili za območje elementarne nesreče. 
Francoska vlada je za prvo pomoč poplavljenim območjem namenila 12 milijonov evrov, krizna območja pa je obiskal tudi predsednik Jacques Chirac. 
Na fotografiji središče mesta Agde na jugu Francije.

