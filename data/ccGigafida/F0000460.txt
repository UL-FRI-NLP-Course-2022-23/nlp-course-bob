EU je kot Jugoslavija na koncu 80. let

Gorazd Utenkar

Ko se je zdelo, da bomo zaradi selitve osrednje prireditve ob letošnjem kulturnem prazniku - ministrstvo za kulturo je namesto Cankarjevega doma rezerviralo obnovljeno unionsko dvorano - priča nemajhnemu škandalu, je prireditev izzvenela drugače. 
Rešitelj ministrice za kulturo Andreje Rihter, ki velja za odgovorno, je eden od obeh dobitnikov letošnje Prešernove nagrade za življenjski opus - igralec Zlatko Šugman, ki so mu namenili čast slavnostnega govornika pred kulturnim praznikom. 
In tako je mrtvi pesnik po dolgem času slišal več kot resnični opis slovenske stvarnosti. 
Mrtvemu pesniku je povedal, da je sam komedijant, toda tudi vsa Slovenija je ena sama komedija, in to povsod, na kmetih in v visoki politiki, ki pa jo sicer lahko razdelimo tudi na pozicijo - komedijo in opozicijo - tragedijo. 
V celoti gledano, za normalno stanje stvari manjka tragedije, je pridal Šugman.

Romi in Zemljani

Če bi zapisano na primer upoštevali v občinah, ki so se na vse kriplje upirale izvolitvi romskih svetnikov, bi sami sebi naredili veliko dobrega. 
Njihovi Romi se ne bi počutili kot vsiljivci v lokalni samoupravi, ampak kot enakopravni partnerji pri urejanju življenja v lokalni skupnosti. 
Res je, da so tudi v »grešnih« občinah dobili romske svetnike, ker so pač morali upoštevati sodno odločitev, česar se njihovi Romi zagotovo zavedajo in kar bo zagotovo vsaj nekaj časa vplivalo na njihovo sodelovanje v lokalni samoupravi. 
Njihovi svetniki se dolgo ne bodo znebili občutka, da so sodni vsiljivci v lokalni samoupravi in kot takšni dejansko nezaželeni. 
In če so dejansko nezaželeni, potem tudi ne bodo deležni nikakršne pomoči. 
Iz tega logični sledi, da od romskega svetnika ne bodo imeli Romi nikakršne koristi in bodo še naprej živeli po svoje. 
In v njihovih občinah bodo še naprej dokazovali, da so Romi zanje en sam velik problem in izguba.

Spominski pohod na Sveto goro

Vzroki: nerešena vprašanja, zavist in strah pred tujci

V torek bo v Portorožu posvet slovenskih zadružnikov Slovensko zadružništvo in Evropska unija. 
Dr. Janez Potočnik, minister za evropske zadeve, jim bo predstavil uspešnost Slovenije v pogajanjih in dejavnosti med pripravami na vstop v Evropsko unijo. 
O vprašanjih slovenskega kmetijstva na področju dela, družine in socialnih zadev pa jim bo spregovoril minister za delo dr. Vlado Dimovski .

V torek se bo zunanji minister dr. Dimitrij Rupel mudil na delovnem obisku v Belgiji, s katero smo, kot je znano, v prisrčnih poslovnih odnosih. 
Minister Rupel se bo srečal z belgijskim zunanjim ministrom Louisom Michelom in predsednikom parlamenta Hermanom Decroojem . 
S prijateljsko Belgijo nas druži marsikaj: NLB je postala v portfelju njihove KBC, Interbrew pa si prizadeva pridobiti večinski delež Pivovarne Union. 
Minister Rupel bo potovanje sklenil s predavanjem o sedanjosti in prihodnosti Evrope na kraljevem inštitutu.

... bo slovenska policija iskala konkretne možnosti

Če iz vsega tega ne bo nič, bo glavni haaški obtoženec Slobodan Milošević prišel še v zgodovino jugoslovanskega avtomobilizma, kot zadnji državnik, ki se je prevažal v najdražjem Titovem avtomobilu. 
Čeprav je maršal res znal uživati, o čemer priča tudi njegov vozni park, je po svoje zanimivo, da svojim naslednikom - razen zbranih del v knjigah in osebnih potrebščin - ni zapustil ničesar. 
Če dobro premislimo, njegova vozila niti ne bi smela pripadati samo Srbiji in Črni gori, saj so iz časov, ko smo nekdanjo federacijo ob Hrvatih, Makedoncih in Bosancih sestavljali tudi Slovenci.

V filmskih studiih Paramount so se odločili, da bodo zaradi tragične nesreče ameriškega raketoplana Columbia, v kateri je prejšnjo soboto umrlo sedem astronavtov, začasno ustavili distribucijo reklamne napovedi za film The Core, ki prikazuje zgodbo o nesreči vesoljskega plovila, na katerem so ugotovili tehnično napako. 
Film naj bi v ZDA predvidoma začeli predvajati 28. marca, vodstvo Paramounta pa trenutno ne želi delati reklame za film, v katerem je zgodba podobna nesreči Columbie.

Borut Šauta iz St. Moritza

Robert Kranjec in Primož Peterka med najboljšimi

Hannawald je za prvi skok namreč dobil najvišje možne ocene od vseh sodnikov, pri drugem, kar pet metrov daljšem in s prav tako brezhibnim doskokom v telemark, pa je kdo ve kakšno napakico »odkril« Norvežan Vidar Nybakken in mu odbil pol točke. 
Vseeno je nemški as z 9 dvajseticami oziroma po dvakrat tremi, ki so mu šle v oceno za nastop, na mah posekal dva rekorda. 
Izboljšal je namreč - za 9,1 točke - tudi lastni, do včeraj rekordni seštevek točk (319,1) na tekmovanju v skokih, dosežen ob lanski zmagi prav na tej skakalnici.

Napredovanje je Knafelj zapravil kar sam, saj je po zdrsu na srednjem delu prve proge dobil maksimalni pribitek (1,42 sekunde), s čimer je Koširju že pred drugo vožnjo skoraj zagotovil uvrstitev v četrtfinale. 
Potem ko je v nadaljevanju brez težav opravil z anonimnim Avstrijcem Andreasom Prommeggerjem, pa se je 30-letnemu šampionu zataknilo v uvodni polfinalni vožnji s poznejšim zmagovalcem, Francozom Nicolasom Huetom.

Velike težave v zgornjem delu uvodne vožnje so Koširju prinesle 58 stotink zaostanka, ki ga je v drugo znižal na pičlih devet stotink, kar pa je bilo premalo za finale. 
»Po svetovnem prvenstvu je nekoliko trpel moj trening, saj so mi obveznosti do pokroviteljev vzele veliko energije. 
Po tritedenskem tekmovalnem premoru pa sem lahko zadovoljen, da sem spet v svetovnem vrhu,« je po tekmi povedal naš član Nokia Rider Teama, ki ga je v tekmi za 3. mesto ugnal še Švicar Gilles Jaquet.

Poraz Krke in P. Laško

Kar milijarda Kitajcev si bo ogledala 52. košarkarski All Stars lige NBA

A iz zapora ni več prišel. 
Ko je z železno palico ubil enega od paznikov, so ga obsodili na smrt. 
Lokalnemu društvu za odpravo smrtne kazni in tedanjemu predsedniku ZDA Herbertu Hooverju je pisal, naj se nikakor ne zavzamejo za njegovo pomilostitev, saj je srečen, da bo umrl.

Vlado Kadunec

Zaljubil se je na prvi pogled

Novi rdeči dirkalnik, ki deluje še bolj aerodinamično kot lanski, je italijansko moštvo krstilo za F2003-GA in ga posvetilo pred kratkim preminulemu častnemu predsedniku Fiata Giovanniju Agnelliju. 
»Brez Fiata ne bi bilo našega uspeha,« je Ferrarijev šef Luca di Montezemolo spomnil na velikega moža, ki je doživel 81 let in bil tudi Schumacherjev mentor. 
»Ponosen sem, da sem ga poznal. 
V težkih trenutkih nam je vedno stan ob strani in nas razbremenil,« je dejal Schumacher.

Jama tiho grozi s plini

Komisija, ki preiskuje nesrečo, včeraj ni mogla na še en ogled v jamo, saj je bilo nevarnih plinov kljub prezračevanju spet preveč. 
Ne seveda toliko kot usodnega četrtka ob petih popoldne. 
Metan in ogljikov dioksid sta takrat v trenutku vdrla v jamo. 
Preveč plinov sta vdihnila Janez Kotnik in Miran Koželj, ki sta kmalu zatem umrla. 
Osem rudarjev je sodelavcem in jamskim reševalcem uspelo rešiti.

Zaposlenim v Premogovniku Velenje in družinama ponesrečenih rudarjev so doslej sožalne brzojavke poslali mnogi. 
Takoj po nesreči so ponudili pomoč rudarji iz Zasavja, holding Slovenske elektrarne in njegove članice, Eles, Gorenje, številni drugi poslovni partnerji in podjetja iz Slovenije. 
Rudarji prejemajo izraze sočutja tudi iz tujine. 
Evgen Dervarič je v petek dejal, da bo rudnik stal ob strani obema družinama, ki sta izgubili moža in očeta: »Storili bomo tisto, k čemur smo rudarji zavezani že s tradicijo. 
Družinama bomo finančno pomagali, otrokom bomo dodelili štipendije, pozneje jih pri nas čaka zaposlitev.«

Kamniti »dež« v Sežani

Eden takih, ki za ministra in njegov zakon najbrž še ni slišal, je 25-letni mladinec iz Kanižarice. 
Policisti iz Kanižarice so ga namreč morali pridržati, saj je doma razbijal inventar (domača oprema, kupljena z žulji) in pretepal ženo. 
Petindvajsetletnik je bil, ah, kdo bi si mislil, pijan .

Besedni dvoboj z natakarico se je za 63-letnega A. G. iz Maribora slabo končal. 
Zanj! 
Mlada dama, ki opravlja dela in naloge natakarice v nekem lokalu na Tržaški cesti v Mariboru, gospodu ni hotela več postreči, saj je kazal nedvoumne znake vinjenosti. 
Začel se je dreti kot jesihar, za vse je seveda bila kriva natakarica, ki pa žalitev na svoj račun več ni želela poslušati. 
Zato je poklicala policiste, ti so po službeni dolžnosti prišli naokoli, še sami slišali nekaj pikrih na svoj račun in potem 63-letnika nemudoma spravili v mobilno enoto za streznitev (marica), nato pa še v hladnejše prostore na policijski postaji. 
Kozarček na dan odžene zdravnika stran, pravijo nekateri, drugi pa so prepričani, da jih je treba spiti več. 
Med te sodi tudi S. L. iz Ljubljane, ki je v nekem lokalu na Rakeku popil malo preveč. 
To je močno vplivalo na center za razvezovanje jezika, da je začel opletati vsepovsod in pri vsakem od gostov. 
Eden med njimi je imel kmalu dovolj in je poklical »nadzornike v uniformi«.

Italijanček, ki je pred dnevi sicer privezan z varnostnim pasom, vendar »pribit« od pijače kolovratil po parkirišču v Kopru, je imel v krvi 2,12 promila alkohola. 
Ker se je tik pred prihodom policistov še zabil v neki avto, so ga vzeli s seboj do uradnih ur sodnika za prekrške. 
D. V.

- V petek okrog sedmih zvečer je operativno-komunikacijski center ljubljanske policijske uprave sprejel klic, da je v stanovanjski hiši v Logu pri Brezovici najdeno mrtvo dekle. 
Z zbiranjem obvestil in ogledom kraja dogodka, ki ga je vodila dežurna preiskovalna sodnica, je bilo ugotovljeno, da je 21-letno dekle umrlo zaradi strelnih ran. 
Kakor nam je sporočil Peter Kralj, tiskovni predstavnik PU Ljubljana, kriminalistično delo še ni končano, zaradi interesa preiskave pa več podatkov ne more posredovati. 
POPtv je v petek zvečer poročala, da je dekle ubila krogla, ki je priletela skozi okno stanovanjske hiše. 
R. N.

Za okus ...

Za desert ...

Za večerjo

Ta mora vsebovati tisto, kar ste izpustili čez dan, da boste ohranili ravnovesje:

Tudi razpravam, katera pijača grek k picam, ni videti konca. 
Tradicionalisti med Italijani seveda navijajo za vino. 
Pravijo, da kombinacija piva in pice (kvas na kvas) ne more prinesti nič dobrega. 
Ljubitelji pic in piva pa so vsaj najbolj tradicionalnim picam tudi med pivi našli primernega ženina. 
Sporočajo, da je klasično margerito najbolje zalivati z lahkim lagerjem, h krepkejši morski pici najbolj tekne katerikoli pilsner, k razkošnim štirim letnim časom priporočajo pivo tipa bock ali močnejši (rdeči) lager, h krepki in z okusi bogati pici s štirimi siri pa se sme spiti tudi kakšno močnejše samostansko pivo. 
To teorijo smo preverili in potrdimo lahko, da kar drži.

Nedelo izbira

klasifikacija vrhunski slow food

Samo medklic! 
Da bi lahko postal novi direktor VO-KA, dobro kaže donedavnemu šefu kabineta ljubljanske županje Viktorije Potočnik, Novogoričanu Samu Lozeju (zaslovel je, ko je kot predsednik volilnega štaba pomagal spraviti na župansko mesto že omenjenega Črtomirja Špacapana), ki je nedavno diplomiral na fakulteti za družbene vede, z nalogo Zaupanje v delovanje demokratičnega sistema v Sloveniji, kar z drugimi besedami pomeni - Samo Lozej je diplomant humanističnih znanosti. 
In ker je bila v prvem razpisu za direktorja VO-KA (Delo, 31. avgusta 2002) zahtevana univerzitetna izobrazba ekonomske, pravne ali tehnične smeri, so razpis ponovili (Delo, 18. decembra 2002) in pod prvo točko je bila pogoj le univerzitetna izobrazba (brez specializacij kot prej), tako da odpadejo »nepomembne« formalnosti glede ustreznosti kandidatov.

S prihodom pomladi se čisto zares končuje dopisniški mandat Mojci Širok, ki je v Rimu preživela več kot štiri leta in medtem lepo ohranila posnemanja vredno ljubezensko zvezo s fotografom Markom Jamnikom. 
Dobri novinarki dobrih služb ob povratku očitno ne manjka. 
Na Radiu Slovenija so ju ponudili uredniško mesto v zunanjepolitični redakciji, kjer pričakujejo, da bi njihov dosedanji šef Miha Lampreht prihodnji četrtek brez težav moral dobiti dovolj veliko podporo modrih članov sveta RTV Slovenija, da ga ustoličijo za direktorja radijskih programov. 
Mojca je delo na radiu odklonila, ni pa zavrnila urednice informativnih in izobraževalnih oddaj Televizije Slovenija Tanje Starič, ki jo je povabila v novo voditeljsko ekipo. 
Ali bo Mojca prevzela Odmeve ali ji bodo našli voditeljskega partnerja za vodenje Dnevnika, se še ne ve, ve pa se, da ima Tanja z izbiranjem voditeljskih parov dosti več težav, kot je pričakovala. 
Osebna prepričanja o lastni odličnosti so namreč huda.

Na vse bi lahko pomislili. 
Da bomo imeli Slovenci vrhunskega, svetovno priznanega oblikovalca, pa že kar težko. 
Da bo delal v navtiki, še težje. 
Dan Lenard je vse to. 
Postal je blagovna znamka najbolj cenjenega - italijanskega oblikovanja. 
In da bo mera polna: riše najzahtevnejše in najrazkošnejše jahte, za katere se pulijo bogataši. 
Ko je pred slabim letom objavljal dnevnik v Sobotni prilogi in opisoval svoj stresni delovnik, okolje visoke družbe, na katero je pravzaprav obsojen, so preverjeni nevoščljivci iz domačih logov komentirali, da si vse skupaj izmišlja. 
»Nič si ne izmišlja! 
Še več je res,« ga je vzel v bran Matjaž Murko, predstavnik Ferretti Group v Sloveniji.

Tri ure sva se pogovarjala. 
V njegovem studiu, v kraju Zerman, dobrih deset kilometrov od Benetk. 
Tri polne ure so seveda premalo za razmeroma mladega moža, ki očitno ni zadovoljen samo s svinčnikom in pavs papirjem, ampak tudi veliko razmišlja in je že nekaj doživel. 
»Vse mogoče je treba narediti, da pripravite teren, na katerega lahko dežuje sreča!« mi je odvrnil, ko sem ga spraševal, ali je bilo tudi kaj sreče na njegovi poti.

Kako ste začeli?

Začel sem delati z Andrejem Justinom (projektant Maxi Jene, op. B. Š.) 
Dali so nama zasnovo dizajna za 25-metrsko jahto v Sloveniji. 
Dobila sva plačan projekt. 
Morda sva dobila po 500 mark na mesec. 
Začela sva hoditi na sejme in nastopala kot studio: Justin - Lenard. 
Tako sva naletela na Carla Nuvolarija, mojega zdajšnjega partnerja, tedaj komercialnega direktorja ladjedelnice VZ pri Benetkah. 
Nekako leta 1990 je sprejel najin projekt, vendar postavil pogoj: hotel je postati partner v studiu. 
Postali smo Nuvolari Justin Lenard. 
In smo že tedaj delali v tukajšnjih prostorih. 
Šlo pa nam je tako slabo, da smo imeli komaj za preživetje. 
Justin se je zato poslovil. 
Potem smo končali barko VZ 18 in jo prodali po vsem svetu. 
Kakih 40 so jih izdelali. 
Šele tedaj se je dalo živeti malo bolje. 
Pred desetimi smo leti dobili projekt Raffaelli, moj drugi v Italiji. 
Lotili smo se večjih bark. 
Carlo Nuvolari je pustil VZ in vse skupaj se je zdelo, kot bi težko kroglo privalili do vrha hriba in se je potem začela kar sama valiti navzdol.

Koliko vaših bark je na morju?

To je seštevek - kulture, izobrazbe, bogastva, tradicije, obvladovanje znanja ... stanje duha!

Sicer pa živite strašen ritem - v dnevniku pravite: 30 minut za tuš, žiletko in kremice, pet minut za potovalno torbo in pol ure do tour operaterja, ki mi je že pripravil letalsko vozovnico ...

Zadnje tri mesece sem veliko tega prenesel na partnerja, ker sem hotel doživeti sinovo rojstvo skupaj z ženo. 
Nobeno delo ni pomembnejše! 
Sin se imenuje Lars Aleksander Lenard. 
Vsi moški po očetovi liniji smo tudi Aleksandri. 
Meni je ime Dan izbrala mama.

Boris Šuligoj

Čeprav bo od izstrelitve prvega vesoljca, legendarnega Jurija Gagarina, kmalu minilo že 42 let in se poleti vesoljcev zdijo že rutinski, so v resnici še vedno polni nevarnosti. 
Strokovnjaki ob vsaki odpravi stiskajo pesti in si oddahnejo šele, ko je poleta konec; stiska je tako huda, da pogosto postanejo vraževerni.

Usodna tesnila na Challengerju

Zrla je vanj, ne da bi trenila. 
Zdaj ne več izpod čela. 
A, zdelo se je, povsem otopelo. 
Ni trznila niti, ko ji je začel odpenjati gumbe. 
Še roki ji je moral zriniti s trebuha. 
Padli sta mrtvo ob bokih. 
K sreči je čutil pod dlanmi, da še diha. 
Razgalil jo je vse do vratu, se dotaknil z obrazom njene vohke kože med košaricama, nato nad popkom. 
Bila je topla, ta gladka mehkoba. 
Le njen pogled je bil še zmeraj prazen. 
Zdela se je, res vsa, kot bi lebdela. 
Ni mu preostalo drugega, kot da jo je dvignil in jo zvlekel z naslanjača.

Ves drgetav se je dvignil in počepnil med njenimi nogami.

Za odraslega zdravega moškega je povsem sprejemljivo, če bi daroval kri vsake tri mesece, za ženske na štiri. 
Redni krvodajalci v povprečju to naredijo dvakrat na leto, so pa tudi rekorderji, ki darujejo plazmo vsakih štirinajst dni.

Besedilo in fotografija Igor Maher

Na poti bomo prav zaradi soške fronte težko naleteli na stare kraške domačije, kot jih poznamo drugod po Krasu. 
Granate niso prizanesle skoraj nobeni hiši, kljub temu pa ni obisk teh vasi nič manj prijeten. 
Peljali se bomo po pokrajini, ki je bila še nedolgo tega praktično gola, neporasla. 
Vse je bilo popaseno, na bornih zaplatah zemlje, predvsem na dnu vrtač, je bilo nekaj njivic. 
Opustošenje so pustile za sabo še vojne eksplozije, ki so uničevale vsakršno življenje. 
Na suhih, kamnitih tleh se rastje le počasi obnavlja, večinoma uspeva ruj in drugo kraško grmičevje. 
Nekaj bo vožnje po asfaltu, nekaj po makadamskih cestah, pa tudi na kolovoze bomo zapeljali. 
Za začetek nas bo makadamska cesta vodila iz Lokvice do Opatjega sela, kjer bomo poiskali cesto proti Novi vasi. 
Tisti vzpon pred vasjo bomo kmalu pozabili, ko se bomo vozili po prijetnem kolovozu tik ob državni meji proti Selam. 
Ob poti je tudi star stražni stolp, preurejen v razgledišče z roba kraške planote na vode Jadranskega morja. 
Po ravnem pridemo do Vojščice, nekaj vzpona pa je do Temnice, najvišje vasi tega dela Krasa. 
Tudi razgled je temu primerno razsežen. 
Bolj zagnani bodo nadaljevali proti hribom na severnem robu planote: pod Renškim vrhom in Fajtim hribom se bodo ob lepih razgledih spustili do Lokvice. 
Manj zagnani pa se bodo iz Temnice skozi Novelo spustili do Kostanjevice, tam pa na spodnjem delu vasi poiskali odcep makadamske ceste, ki jih bo mimo Borojevičevega kamnitega stola in Pečinke pripeljala prav tako do Lokvice. 
Če si boste ogledali karto, najbolje kar Atlas Slovenije, boste našli še marsikatero krajšnico. 
Res pa je, da si lahko marsikaj ogledate tudi z avtom, če ne gre drugače.

Košiček je v svojih nasvetih rad navedel, kaj potrebujeta partnerja ali zakonca, ki se ne želita ali ne moreta sporazumeti niti o temeljnih vprašanjih: velikokrat preprosto razvezo. 
Nekateri, zlasti moški, ki jim je to predlagal, so ga, verjetno iz hudobije, imenovali kar »svetovalec za razveze«. 
Brezkompromisnost v tem pogledu je pač izhajala iz njegovega pogleda na spolno življenje, ki naj bo polnovredno ali pa naj ga v nevzdržnih razmerah sploh ne bo. 
Reči moram, da so ga ženske bolj razumele, le da so večkrat poudarjale, da po ločitvi nimajo kam.

Večni krog Mete Malus

, uredništvo za resno glasbo, Radio Slovenija : Larisa Vrhunc s svojo prodornostjo, inovativnostjo in zlasti z večjimi (orkestralnimi) deli kljub svoji mladosti pomeni trenutno slovenski glasbeni vrh. 
Njen orkestralni Hologram je samo eno izmed del, še najbolj izpostavljeno v tem aktualnem Prešernovem času. 
Larisa Vrhunc je svoj (ustvarjalni) credo gradila kar nekaj časa, vendar je nase opozorila že kot študentka in specializantka iz skladateljskega razreda pokojnega Marijana Gabrijelčiča na ljubljanski AG.

Monika Kartin, programska direktorica Slovenske filharmonije: Pihalni kvintet Slowind sestavljajo prvi pihalci orkestra Slovenske filharmonije in predstavljajo eno najboljših pihalnih zasedb pri nas. 
Z izjemnim muzikalnim čutom, smislom za skupinsko igro in poznavanjem glasbene literature zapolnjujejo slovenski glasbeni prostor, pri čemer posebno pozornost posvečajo novi slovenski ustvarjalnosti in najboljšim svetovnim skladateljem.

Alen Ožbolt je že tako dolgo dejaven, da je res pustil svojo sled in zaznamoval naš prostor. 
Meni so najbolj pri srcu njegovi večji projekti, predvsem v Škucu, kjer je še ustvarjal v tandemu V.
S.S.
D. z Janezom Jordanom, ali pa novejši projekt, ko je Kapelico prekril z milijonom kovancev. 
Razumem pa tudi njegove manjše poteze, ki so se morale in so se prilagodile prostorskim stiskam.

razveselil(a) se bo tudi

Dragica Sušnik

zdaj pa še klasika

tudi v paketu mobi za 19.900 tolarjev

le cene nam še ni uspelo izvedeti

