Jedrske odpadke so začeli nalagati

»Tudi če bi radioaktivne snovi ušle, bi bila nevarnost še vedno manjša kot pri kajenju«

Točnega datuma prevoza izrabljenega jedrskega goriva do Luke Koper iz varnostnih razlogov niso razkrili, čeprav poudarjajo, da bi (glede na varnostno in okoljsko poročilo) skrajna možna nesreča, na primer izguba radiološkega ščita in izpust radioaktivnih snovi iz vseh gorivnih elementov, povzročila prebivalstvu petdesettisočkrat manjše posledice, kot jih ima kajenje v enem letu, dvatisočkrat manjše, kot jih ima promet in tisočkrat manjše, kot jih ima naravno sevanje.

Topolc pri Ilirski Bistrici - Gradnja osrednje komunalne čistilne naprave (KČN) na levem bregu reke Reke, v neposredni bližini vasi Topolc, za katero je predračunska vrednost okoli 500 milijonov tolarjev, se je uvrstila tudi v program Phare. 
Reka spada vse od svojega izvira v Dletu pod vplivno območje regijskega parka Škocjanske jame.

Bled - Na Bledu so pred dvema letoma uvedli lisice za napačno parkirana vozila, strašile pa so le krajši čas. 
Ustavno sodišče je namreč presodilo, da so nezakonite. 
To pa je omogočil maja lani sprejeti zakon o cestnem prometu, po katerem so občine morale to področje urediti s svojimi predpisi. 
Čeprav je pravilnik o uvedbi lisic in odvoz s pajkom, ki ga je sprejel blejski občinski svet, začel veljati včeraj, pa lisic predvidoma do konca julija še ne bodo uporabljali. 
Občina mora še poskrbeti za stalno dežurstvo blagajn. 
Z lisicami in pajkom naj bi ukrepali zoper večkratne kršitelje, ki jim vsa opozorila in mandatne kazni niso mar. 
Odklepanje lisic bo stalo 7000 tolarjev, mandatna kazen od pet do 10.000 tolarjev, morebitni odvoz vozila s pajkom pa 10.000 tolarjev. 
Prostor, kjer bodo odpeljana vozila čakala na lastnike, še ni določen. 
Ena od možnosti je območje nekdanje Verige v Lescah. 
V. F.

Oglarska kopa na Želinu pri Cerknem se kadi

Vipava - Člani novega UO Kmetijske zadruge Vipava in UO Vinogradniške zadruge so na prvi skupni seji sprejeli poseben dogovor o sodelovanju v letošnjem letu. 
Skupna seja vodstev obeh zadrug in njun dogovor sta morda korak k združitvi zadrug.

Na skupni seji so namreč člani UO začeli razpravljati o možnostih za združitev zadrug, o katerih je prejšnje vodstvo Kmetijske zadruge Vipava menilo, da sta si konkurenčni in da imata nasprotujoče si interese. 
Zdajšnje novo vodstvo največje vipavske zadruge pa očitno meni drugače. 
Kljub temu sta se vodstvi odločili, da bodo razpravo o združevanju pripravili pozimi.

