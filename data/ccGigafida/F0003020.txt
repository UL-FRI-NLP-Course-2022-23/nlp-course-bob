Nekatere ženske se iz zatočišča vrnejo domov, ker izredno težko najdejo stanovanje, postopek za delitev premoženja med partnerjema pa se običajno vleče nekaj let. 
V Avstriji, denimo, žrtvi dodelijo nekdanje stanovanje, nasilnež pa se mora iz njega izseliti, četudi je bilo skupna last. 
Ravno tako je možno, da žensko hkrati s prihodom v zavetišče uvrstijo na prednostni seznam za pridobitev stanovanja, kar je značilno tudi za Veliko Britanijo. 
Kljub morebitni vrnitvi v staro okolje je dobro, da ženske določeno obdobje prebijejo v zatočišču, saj jih tam tudi poučijo o njihovih pravicah, pa kaj storiti, če se bo partner spet obnašal nasilno. 
Kar se precej pogosto tudi zgodi in so se znova prisiljene vrniti v zatočišče.

V naši državi bi potrebovali vsaj 200 mest za pretepene ženske oziroma eno na deset tisoč prebivalcev, imamo pa jih manj kot 40. 
Društvo SOS telefon bi zato v slovenski prestolnici rado uredilo še eno zatočišče. 
Že zdaj bi morali zagotoviti najmanj eno stanovanje, kjer bi ženske, ki po odhodu iz zatočišča nimajo kam, lahko začasno bivale, dokler ne bi rešile stanovanjskih težav, saj ravno te pogosto vplivajo na daljšo nastanitev v varni hiši. 
Zanjo ženske prispevajo največ deset odstotkov svojih prejemkov, odvisno od njihove višine, za tiste brez dohodkov pa je bivanje v zatočišču brezplačno. 
Lastnica prostorov je vlada, upravlja jih ministrstvo za delo, družino in socialne zadeve, njihov najemnik pa je Društvo SOS telefon, ki se po besedah Natalije Gregorič spopada s precejšnjo denarno stisko. 
Dejavnost zatočišča delno financira pristojno ministrstvo, nekaj je primaknila tudi mestna občina, medtem ko jim podjetja zvečine darujejo le svoje izdelke.

Tanja Gerkšič

In ne pozabimo, da smo se v Mobitelu ob uvedbi storitve mobi odločili za dodatno ugodnost - vsak naš uporabnik lahko na svojo željo, z izpolnitvijo priložene povratnice, brezplačno prejme vrednostno kartico za 1000 tolarjev ter komplet vizitk s svojimi podatki in številko mobilnega telefona. 
Tako torej Mobitel omogoča uporabnikom polletno rabo mobilnega telefona (2-krat po 90 dni), ne da bi dokupili eno samo vrednostno kartico.

Violeta Zgonik

Predsednik GZS Jožko Čuk je povedal, da zaradi nasprotovanja sindikatov socialni sporazum za prihodnji dve leti ne po mnenju vlade ne zbornice v celoviti vsebini ne bo podpisan. 
Vlada bi bila z delnim sporazumom pripravljena zagotoviti socialni mir, a bi s tem posebnim dodatkom še bolj obremenila gospodarstvo. 
Zbornica je doslej temu nasprotovala - in bo s privolitvijo UO še - saj gospodarstvo ne more pričakovati zboljšanja prihodka.

Lotili so se tudi vpliva tečaja tolarja na gospodarjenje. 
Mnenja o tem pa so se križala. 
Tako je Ivan Grebenc menil, da je politika tečaja obupna. 
Nasprotno pa Rafael Mavri misli, da se moramo spopadati predvsem z inflacijo in ne s tečajem, zato pa je Božo Kuharič pozval h kakovostnejši razpravi. 
Priznal je sicer, da je vpliv tečaja manj pomemben za tiste, ki uravnoteženo uvažajo in izvažajo, nasprotno pa je za čiste izvoznike, kot so tekstilci, lesarji itd., zelo pomembno, po čem je marka. 
Opozoril je, da je Mura prav zaradi našega tečaja v zadnjih štirih letih izgubila 40 milijonov mark. 
Jožko Čuk pa je ugotovil, da je zbornica zadnja leta sicer omilila napade na klasični tečaj. 
Vendar opozarja, da je razlika med inflacijo in tečajem zdaj prevelika, saj prepada v gospodarstvu ni mogoče tako hitro premostiti zgolj s produktivnostjo.

Borut Meh je ugotovil, da bi moral proračun varčevati pri plačah, to pa je najtežje. 
Vsako prenarejanje plač v podjetjih poteka tako, da del zaposlenih obdrži dosedanje, delu pa jih celo zvišajo. 
Podobno je v upravi, to pa seveda ne zniža izdatkov proračuna. 
Varčevati pa je treba. 
Opozoril je, da ni še nihče izračunal, koliko dodatnih stroškov bo povzročila uvedba davka na dodano vrednost zato, ker se je lotevamo sredi leta, medtem ko se popise in obračune, ki so za tak prehod nujni, opravlja konec leta. 
Videti bi bilo tudi treba, kaj bo ob tem z likvidnostjo, povrhu pa predpisi še niso sprejeti. 
Zato je predlagal, da naj bi se lotili tega prehoda ob koncu leta, torej z začetkom leta 2000. 
Draško Veselinovič pa misli, da naj bi prehod odložili še bolj, ker bodo prav na začetku leta 2000 težave tudi zaradi delovanja računalnikov, česar bi se morala zbornica posebej lotiti in svetovati podjetjem, kako naj ravnajo. 
V nasprotju s prejšnjimi računi zdajšnji kažejo, je dejal Miroslav Štrajhar, da davek ne bo tako hud za inflacijo, saj gre le za zamenjavo zdajšnjega prometnega davka. 
Poudarjanje nevarnosti za inflacijo in želja po zavarovanju pred takšno škodo lahko cene res čezmerno poveča. 
Jakob Piskernik pa misli, da letne inventure ne bi smele biti ovira za junijski prehod, saj se ne opravljajo povsod samo ob koncu leta. 
Ilja Popit

Prevozniki niso zadovoljni

Ljubljana - Vodstvo sindikata avtoprevoznikov (SAS) se bo danes sestalo z ministrom Jankom Razgorškom, ki ga je vlada imenovala za vodjo posebne pogajalske skupine za pogajanja s SAS. 
Kot je za Delo povedal predsednik predsedstva SAS Štefan Kocjančič, bodo ministra opozorili, da vlada sporazum, na podlagi katerega je SAS konec oktobra preložil protestno zaporo cest, ne uresničuje dovolj hitro.

