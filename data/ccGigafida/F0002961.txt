Tekma za prevoz uparjalnikov

BREŽICE, 4. - Menjava uparjalnikov v NEK Posavju ne bo prinesla le podaljšanja delovnih mest in priliva občinskih davkov, ampak tudi nekaj hitrih prometnih izboljšav. 
Zahteval jih bo prevoz 650-tonskega tovora, predviden za naslednjo jesen. 
Občini Krško in Brežice zato kar tekmujeta s predlogi, kje naj bi tovor peljali. 
Prva si od tega obeta nov most čez Savo, druga pa novo cesto.

"Ne delamo si utvar, da bomo takoj pridobili veliko gostov oziroma pacientov. 
Toda po podatkih, ki jih imamo, je na domačem in tujem tržišču veliko ljudi, ki imajo resne zdravstvene težave in bi jim lahko klima na Rogli ob strokovni pomoči pomagala," je na novinarski konferenci dejal Maks Brečko, direktor Unior Turizma. 
"Zavod za zdravstveno varstvo smo želeli vključiti zato, da bi postali enakovredni ostalim slovenskim zdraviliščem. 
Nobeno od teh ne leži na takšni višini kot naše klimatsko zdravilišče. 
Nač cilj je seveda ekonomski in to je tudi razlog, da smo začeli razmišljati o tem projektu. 
Rogla je turizem začela razvijati s smučišči, to pa je za uspešno gospodarjenje premalo. 
Če bomo več zaslužili, bomo lahko tudi več vlagali, lahko bomo pospešili turistični razvoj v občini Zreče."

V Kopru 210 ljudi brez vode

MIRAN ŠUBIC

Raste namreč tudi število obiskovalcev gora, ki niso člani planinskih društev, ampak individualni pohodniki: "Prav slednji so največkrat žrtve gorskih nesreč, saj je dokazano, da v organiziranih in vodenih skupinah do nesreče le redko pride," pravi načelnik komisije GRS Dušan Polajnar. 
Samo lani so gorski reševalci posredovali 203-krat in nudili pomoč 223 osebam: "Bojimo se, da bo letošnja poletna sezona v gorah v znamenju posledic potresa, saj je aprilski močno razrahljal skalovje Julijcev. 
Nevarnost, da se stopa ali oprimek odlomi, je letos bistveno večja, pri čemer velja upoštevati, da so zdrsi najpogostejši vzrok gorske nesreče," skrbi gorske reševalce.

Ali je strojništvo res tako nepotrebno, da bi ukinili izobraževanje zanj?

Tradicionalni pohod na Vrtrebnje

WASHINGTON - Ameriška sonda Mars Global Surveyor je nedavno odkrila nove geološke in topografske elemente, ki potrjujejo domnevo, da je bilo nekoč na Marsu veliko vode, in mogoče tudi življenje. 
Ameriška sonda je v Marsovi orbiti od septembra lani, nedavno pa je na površini tega planeta zabeležila velike količine hematita, železovega oksida rdečkaste barve, ki je ponavadi tam, kjer je veliko stoječe vode in termalnih aktivnosti.

V hotelskem preddverju pa je Walter Coddington, odgovoren za kampanjo, živčno hodil sem in tja ter se pritoževal nad zapravljeno priložnostjo. 
Potem pa je nekdo, prav tako odgovoren za njen obisk v Londonu, odhitel po stopnicah navzgor in Waris grozil, da ji bodo odvzeli naslov ambasadorke, če ne bo opravljala svojega dela. 
Edith Simons, pristojna za medije, pa je s šopkom lilij, ki ga je kupila za Waris, vso neprijetnost pojasnjevala zelo razumevajoče: "Svet gleda nanjo kot na uspešen fotomodel, ki zna na ukaz flirtati s kamero. 
Ljudje ne razumejo, da nima nikakršne povezave s šovom, če Waris govori o svoji obrezanosti, temveč jo to stane veliko notranjega napora."

Ameriška pevka in igralka Courtney Love se bo, kot kaže, kmalu znašla pred sodiščem. 
Ameriška novinarka Belissa Cohen jo namreč toži, ker naj bi jo na neki modni reviji pred mesecem dni vdova pevca Kurta Cobaina napadla, poroča agencija AFP. 
Cohenova, ki sicer pripravlja prispevke o znanih in bogatih v reviji L.
A. Weekly in v nekaterih drugih časopisih, trdi, da jo je Courtney Love vlekla za lase in jo udarila v koleno, nato pa ji je primazala še klofuto. 
Novinarka pravi, da je bila "šokirana" zaradi napada, še posebno zato, ker je o zvezdnici pogosto pisala in pred tem ni imela z njo nikakršnih težav. 
Medtem je pevkina agentka Heidi Schaffer izjavila, da ne ve ničesar ne o napadu ne o vloženi tožbi.

Liam Gallagher, član priljubljene britanske rock zasedbe Oasis, je pred časom na poti v Avstralijo v letalu družbe Cathay potnikom in posadki povzročal težave. 
Zdaj se je omenjena družba odločila, da Gallagjerju doživljenjsko prepove vstop v njihova letala. 
Seveda pa prepoved ne bo prizadela le Liama, ampak tudi njegovega brata Noela in vse druge člane Oasis ter vse ostale, ki s skupino sodelujejo.

Investicijsko povpraševanje na domačem trgu naj bi doseglo 7-odstotno rast

LJUBLJANA, 4. - Večina ekonomskih kazalcev v svetu izraža ugodna gibanja v svetovni konjunkturi, še posebno v evropskem gospodarstvu, katerega obete azijska finančna kriza v glavnem ni prizadela. 
Realni bruto domači proizvod v svetu je lani po ocenah porasel za okoli 4 odstotke, letos pa naj bi za okoli 3, v Evropski uniji so lani dosegli 2,6-odstotno gospodarsko rast, letos in prihodnje leto naj bi znašala po 2,7 odstotka.

Države v srednji Evropi (upoštevane so Češka, Madžarska, Poljska in Slovenija) so v povprečju lani zabeležile 5-odstotno rast bruto domačega proizvoda, napovedi za letos so na ravni 4,4 odstotka, za prihodnje leto pa 4,7. 
Ob teh kazalcih velja posebej opozoriti tudi na relativno visoke ocene in napovedi uvoznega povpraševanja v Nemčiji, Italiji, Franciji in Avstriji, kakor tudi obsega svetovne trgovine, ki je lani dosegla 9-odstotno rast (skoraj "rekordno", drugo najvišjo v zadnjih dveh desetletjih), letos in prihodnje leto pa naj bi bila rast manjša, vendar še vedno visoka, po 7 odstotkov.

LJUBLJANA, 4. - Združenje seniorjev Slovenije, ki ima 300 članov in med njimi 195 ekspertov, vodi pa ga dr. Miran Mejak, praznuje petletnico delovanja. 
Na rednem letnem občnem Zboru seniorjev Slovenije so med drugim začrtali letošnji program dela in dopolnili kodeks ekspertov združenja, ki je na novo območno organizirano v desetih regijah. 
Območna razdelitev jim namreč omogoča večjo povezanost z gospodarstvom.

"Zlato zrno" tudi v Savinjsko-šaleški regiji

Sicer tudi v Savinjsko-šaleški regiji nastaja nov poslovni krog Zlato zrno, v katerem se bodo združili člani Poslovne skupnosti Zlato zrno, nosilci licence in zainteresirane institucije s tega območja - občine, kmetijsko pospeševalna služba, savinjsko-šaleška območna zbornica itd. (lm)

Nove BA kartice so debetne kartice, kar pomeni, da je z njimi mogoče plačevati na prodajnih mestih, označenih z nalepko BA, ki so opremljena s POS terminali, in sicer brez zamudnega pisanja čekov (postopek je enak kot pri plačilnih/kreditnih karticah). 
Nove kartice že nosijo oznako mednarodnih debetnih kartic Cirrus in Maestro, čeprav z njimi še ni mogoče plačevati v tujini, bo pa to omogočeno v bližnji prihodnosti. 
Kot so nam pojasnili v sektorju za stike z javnostjo NLB, namreč Cirrus Maestro postavlja kot pogoj za vključitev v to mednarodno mrežo, da se kartica najprej testira v domačem okolju. 
V tem testnem obdobju so kartice že označene z njunima znakoma in prevzemajo tudi njihova pravila. 
Tako nove kartice BA kot kartice Cirrus Maestro lahko veljajo največ do dve leti, medtem ko so stare kartice TR NLB veljale štiri leta. 
Sicer pa se veljavnost posamezne nove kartice ujema z veljavnostjo stare kartice.

Imetniki tekočih računov, ki sami dvigujejo izpiske, lahko nove BA kartice prevzamejo v matični enoti, drugi pa jih bodo dobili po pošti. 
Čeprav NLB kartice postopoma zamenjuje že od novembra lani, bi utegnila nastati zaradi obsežnejše zamenjave, ki trenutno poteka, večja gneča na poštah. 
Po pogodbi s pošto naj bi do 20. junija vsak dan razposlali 10.000 kartic, so nam povedali v NLB. 
(sas)

Načeloma je pri nas tako, da je obveščanje delničarjev precej dobro urejeno. 
Zakon o gospodarskih družbah, zakon o trgu vrednostnih papirjev in zakon o prevzemih, poleg tega pa še borzna pravila in določila, vsi ti predpisi določajo obveznost izdajateljev vrednostnih papirjev, da seznanjajo svoje delničarje s poslovanjem. 
Tako morajo izdajatelji javno objavljati letna in polletna poročila, prospekte ob uvrstitvi vrednostnih papirjev na borzo in podobno.

Dr. Janez Rugelj

Huda železniška nesreča v Nemčiji, v kateri je umrlo več kot 80 potnikov

Sodni epilog Arnesove tragedije

Policistu grozil s pištolo

Neznanec je tako lastnico Osrednjo koroško knjižnico dr. Franca Sušnika oškodoval za okoli 100.000 tolarjev. 
Policisti za njim poizvedujejo. 
(zs)

In kaj pravi statistika? 
V letošnjem maju se je na slovenskih cestah pripetilo 14 prometnih nesreč, v katerih je umrlo 15 oseb. 
Maja lani je v 18 smrtnih nesrečah umrlo 19 ljudi. 
V 298 nesrečah s telesno poškodovanimi (lani 448) se je poškodovalo 350 ljudi (lani 566). 
To pomeni, da se je število nesreč s smrtnim izzidom zmanjšalo za 23, število nesreč s telesnimi poškodbami pa za 33 odstotkov. 
Med umrlimi in poškodovanimi prevladujejo udeleženci v prometu, ki so med najbolj izpostavljenimi, in sicer pešci, traktoristi in vozniki koles z motorjem. 
V prvih dveh tednih letošnjega maja so policisti ugotovili 7375 kršitev (lani 34.290). 
Večina voznikov dosledno uporablja varnostni pas, najslabše pa so se (spet) odrezali pri vožnji v vinjenem stanju.

LJUBLJANA, 4. - V torek zvečer je v ljubljanskih zaporih 39-letni Albanec B. K., ki tam prestaja zaporno kazen, napadel paznika, ko je bil ta na rednem obhodu celic.

Zapornik je menda nanj skočil s pograda in ga udaril v obraz. 
Napadenemu so na pomoč priskočili ostali pazniki in B. K. obvladali. 
Zoper njega bodo podali kazensko ovadbo. 
(pb)

Več ugibanj o motivu

Pozitiven odgovor na katero koli možnost pa pomeni, da imamo poslej nov mejnik v kriminalnih kronikah na Slovenskem.

Neznanec, ki je po besedah očividcev izrazito suh moški, star okoli 30-let in visok okoli 190 centimetrov, v času zločina je bil oblečen v modro srajco in črne kavbojke, je takoj po streljanju odhitel iz bara. 
Pred lokalom je še nekajkrat ustrelil (pri tem je zadel avtomobil, ki je bil parkiran pred lokalom), nato pa sedel v beli golf ali jugo, v katerem ga je čakal "pajdaš".

Lani so zabeležili 43 pobegov, vendar je bilo med temi le šest klasičnih, v ostalih primerih je šlo za podaljšanje prostih izhodov. 
V celjskem zaporu so še pravočasno odkrili skupino zapornikov, ki so kopali luknjo v zidu.

MITJA KOŠIR

Lipa zelenela je: slovenska saga

Za sodelovanje se zahvaljujemo Knjižnici Otona Župančiča, Knjižnici Šiška, Knjižnici Prežihovega Voranca, vse iz Ljubljane, Knjižnici Ivana Tavčarja Škofja Loka, Koroški osrednji knjižnici dr. Franca Sušnika Ravne, Knjižnici Mirana Jarca Novo mesto in Knjižnici Cirila Kosmača Tolmin.

Osnovnošolskega izobraževanja na področju sodobnega plesa še ni

Kupite mačka v žaklju?

LJUBLJANA, 4. - Stereotipna delitev ljubljanskih stanovanjskih sosesk na dobre, čiste in varne ter na drugi strani na getoizirana legla kriminala vpliva na ceno stanovanjskega kvadratnega metra veliko bolj kot dejanska kakovost bivanja v soseskah. 
Cene na trgu nepremičnin torej namesto urejene okolice, občutka varnosti in same kakovosti gradnje oblikuje zgolj in samo ime soseske, ki se v večini ustvari že med gradnjo in se obdrži ne glede na videnja stanovalcev.

Mleko za novo šolsko opeko

227

poškodovancev so pregledali v urgentnem bloku Kliničnega centra. 
Kirurgi so opravili 50 manjših in štiri večje operativne posege, v mavčarni so nadeli 60 mavcev, štirinajstim osebam pa so naravnali okončine. 
V prometnih nesrečah se je poškodovalo osem oseb, sprejeli pa so tudi osemnajst poškodovanih otrok in devet oseb, ki so se poškodovale pri kolesarjenju. 
Med nujnimi primeri je bil tudi poskus samomora.

META ČERNOGA

Pobesneli svat, ki naj bi mu ukradli denar, naj bi se s pestmi lotil enega od mestnih redarjev, ki se je po naših informacijah celo zgrudil na tla. 
Tudi ostali svatje menda niso bili prav mirni, saj so z besedami "udrihali" po nič hudega slutečih sprehajalcih in turistih. 
Kot so zatrdili očividci, je malo manjkalo, da je ni skupila še neka gospa, ki je hotela zapisati registrsko številko najbolj razjarjenega med njimi.

Evropski dan sonca

LJUBLJANA, 4. - Zavod za šolstvo in fakulteta za matematiko bosta jutri pripravila celodnevno prireditev Dober dan - z računalnikom vsak dan, posvečeno izvajanju pouka računalništva in informatike v osnovnih in srednjih šolah.

Pomoč okoljevarstveno usmerjenim

Nižje cestnine, omilitev uredbe o preusmeritvi prometa z magistralk, konec komunalnih taks

V zakonu o kmetijsko-gozdarski zbornici ostaja še vedno odprto vprašanje lastništva kmetijskih in veterinarskih zavodov, ki naj bi po sedanjem zakonskem predlogu prešli v last zbornice, ta pa naj bi prevzela ustanoviteljske pravice in zaposlene. 
Gre za usodo osmih območnih kmetijskih in veterinarskih zavodov ter za poskusni vinogradniški center Ivanjkovci, poskusni sadjarski center Gačnik in selekcijsko trsničarsko središče v Vipavi. 
Sekretariat za zakonodajo v svojem pravnem menju opozarja tudi na zakonsko nedorečenost glede pristojnosti med zavodom za gozdove in kmetijsko gozdarsko zbornico, saj bo slednja prevzela del pristojnosti in zaposlenih. 
Ob tem pravna služba opozarja na nedodelanost celotnega zborničnega sistema v državi in na vprašljiv koncept obveznega združevanja v zbornico kot osebo javnega prava.

LJUBLJANA, 4. - Glede na to, da je Slovenija na pragu vključitve v energetski sistem Evropske unije, so se strokovnjaki, organizirani v klubu CFME ACTIM v Sloveniji, ki deluje od konca lanskega leta, odločili povabiti na obisk predstavnike nacionalne električne družbe EDF. 
Francosko-slovenski klub CFME ACTIM, v katerem sodelujejo inženirji, znanstveniki in izvedenci z različnih področij gospodarstva, ki so se kdajkoli udeležili strokovnih seminarjev agencije ACTIM v Franciji, je tokrat pripravil konferenco s področja elektroenergetike.

Proces, ki ga je sprožil minister za delo Tone Rop, razplamtel pa Podobnik, je pravilen. 
Čeprav vseh odgovorov še ni, bo vlada sedaj vendarle postopno uredila področje javnega sektorja in področja, kjer je sama podjetnik. 
Podjetja v lasti države bodo prej ali slej naprodaj in ko bodo dobila novega lastnika, bodo šele lahko v celoti zadostila podjetniški žilici. 
Najtežje rešljivi bodo mejni primeri, kot so podjetja v lasti Slovenske razvojne družbe, razrešitev odnosa med materami in hčerami in krizni management, vlada pa se bo tokrat lotila le vrha ledene gore. 
V vsakem podjetju je namreč še nekaj plačanih po individualnih pogodbah, ki jih doslej ni nihče omenjal, pa bo tudi njim treba kaj odškrniti, da se ne bo vodilni znašel šele na sredini plačilne liste. 
Prepih, ki ga je povzročil Podobnik, je bil morda koristen za to, da je država sploh ugotovila, kaj vse spada pod njeno okrilje in začela razmišljati, čigava je denimo največja zavarovalnica, ki jo je dosedanja gonja obšla, vodilni pa nikoli niso bili slabo plačani.

Hotenja, zabeljena z nesporazumi...

Na včerajšnji seji se ekonomsko-socialni svet ni prebil do nadaljevanja začete razprave o programu ukrepov aktivne politike zaposlovanja, ker se je predolgo zadržal ob vprašanjih, povezanih s sprejemanjem novel zakona o zaposlovanju in zavarovanju za primer brezposelnosti, pri čemer ni manjkalo konfliktnega merjenja argumentov (in moči) med predstavniki sindikatov, še zlasti Svobodnih sindikatov, in predstavniki ministrstva za delo. 
Državna sekretarka za zaposlovanje Zdenka Kovač je še enkrat razložila stališča ministrstva v zvezi z vsemi predlaganimi spremembami tega sistemskega zakona, s katerimi naj bi bolj učinkovito in aktivno posegli v razreševanje brezposelnosti, ki jim oporekajo v Svobodnih sindikatih. 
Gregor Miklič iz teh sindikatov je povedal, da ni bil namen njihove kritike posameznih predlogov napad na ministrstvo, temveč zgolj opozorilo na nekatere slabosti in po njihovi oceni nedomišljene rešitve v predlogu zakona in vladnih dopolnilih, do česar ne bi prišlo, če bi bili socialni partnerji usklajeni o vseh predlaganih spremembah. 
O njih se tudi včeraj niso uspeli veliko uskladiti, saj so se drug mimo drugega prepričevali, kako gre pri novelah tega zakona vsem za iste smotre v prid večjih možnosti brezposelnih, da pridejo ponovno do zaposlitve. 
Pri tem je bilo slišati tudi očitke, da so Svobodni sindikati s svojimi dopolnili poskušali razvodeneti predlagane spremembe, pri čemer je minister Rop ocenil, da gre pri socialnem partnerstvu na področju socialne politike že kar za politični konflikt med sindikati in vlado, oziroma da se je v to socialno partnerstvo prikradla politika.

Spet nesklepčna poslanska "komisija" za pokojninsko reformo

Če bi obveljal stari zakon...

Kmalu po zaključku junijske vojne sem bil na sestanku z lokalnim odborom LDS na Dolenjskem. 
Kot aktivni pripadnik strankine "desne frakcije" sem izkoristil priložnost za vprašanje, ali ni že čas, da se stranka odpove programskemu projektu demilitarizacije Slovenije, ki so ga razmere skorajda dobesedno povozile. 
Lokalni predsednik, ki je pred tem vodil eno od enot teritorialcev na Medvedjeku, je bil še vidno pod vtisom spopada, ko so se teritorialci ob letalskem napadu razkropili po vaseh. 
Z depresivnim glasom je ugovarjal, češ, ravno nasprotno, Medvedjek je nov dokaz, da Slovenci nismo za vojake. 
Kaj naj potem rečejo šele Srbi, vojaški narod, ki so to vojno izgubili, sem mu zabrusil malce prezirljivo. 
Seveda, prišel sem iz Ljubljane, ves napihnjen od Kacinove propagandne televizijske vojne.

Poslanec in državna sekretarka nista prepričala DS

Svetniki - samo dva sta vetu nasprotovala - so prepričani, da te novele zakona posegajo v pravice zaposlenih in upokojencev, ne da bi jih prej uskladili med sindikati, delodajalci in vlado. 
Še zlasti je sporno črtanje možnosti predčasne upokojitve presežnih delavcev. 
Poleg tega novele zakona nimajo nobenih prehodnih določb, kjer bi uredili tiste primere, ko so v nekaterih podjetjih že sprejeli programe sanacije in v njih predvideli to možnost za presežne delavce. 
Zdaj namreč ni jasno, kaj bo z delavci, ki so že presežni, a jim odpovedni rok še ni potekel. 
Po mnenju sindikatov je ta sprememba pokojninskega zakona slaba tako za starejše delavce, kot tudi za delodajalce, kajti slednji ne bodo mogli več predčasno upokojiti delavcev, ki jih zaradi ekonomskih ali tehnoloških razlogov ne potrebujejo več. 
Za presežke naj bi jih proglasili in tako predčasno upokojili zato, da jim ne bi bilo treba izplačati polletne plače in odpravnin. 
Državni zbor bo tako moral o vseh novelah zakona znova glasovati. 
Da bodo obveljale, jih mora tokrat podpreti vsaj 46 poslancev. 
Ko so jih prejšnji teden sprejemali, je bil izid glasovanja 36:31 za njihovo potrditev. 
(jp)

Po polemiki, ki je dodobra razdelila svetnike, je državni svetnik Franc Batagelj umaknil pobudo, da bi od parlamenta zahtevali ustanovitev preiskovalne komisije, ki bi raziskala, ali generalni državni tožilec Anton Drobnič ne spoštuje zakona o državnih praznikih in s tem kaže preziranje državnega zbora, ki ga je imenoval za to najvišjo tožilsko funkcijo. 
Povod za to pobudo so nedavne izjave našega najvišjega državnega tožilca o dnevu upora proti okupatorju. 
Za takšno parlamentarno preiskavo v tem primeru ni nobenih pravnih podlag, je v razpravi menila večina svetnikov in na koncu je državni svet s prepričljivo večino (22:4) sklenil, da so Drobničeve izjave neprimerne in znak podcenjevanja slovenske državnosti, zato naj odstopi s funkcije generalnega državnega tožilca.

Parlament po novem bo šele po letu 2000

Že zdaj je jasno, da bo predlog avtoprevoznikov za spremembo prometnega zakona zbudil različne odzive. 
V našem uredništvu so po včerajšnji objavi predloga na tretji strani ves dan brneli telefoni. 
Nekateri bralci so bili zgroženi nad včeraj objavljenim predlogom avtoprevoznikov in ostro nasprotovali kakršnikoli spremembi novega prometnega zakona s poudarkom, da bi morali tako ali tako vsi brez izjem vozili trezni. 
Klicali so nas tudi jezni avtoprevozniki, zlasti tisti, ki pravijo, da sploh ne pijejo (teh potemtakem tudi zakon ne (pri)zadeva). 
Bili so prizadeti, češ da vse mečemo v isti koš, kot da so med njimi sami alkoholiki. 
Namen našega pisanja seveda ni tovrstno posploševanje, so pa tako kot v vseh poklicih tudi med avtoprevozniki izjeme...

JURE CEKUTA

Glede na sporočilo za javnost Socialdemokratske stranke Slovenije, češ da niso dobili vabila za srečanje s strani SLS, sporočamo, da se je predstavnik SLS že pred nekaj tedni pogovarjal z glavnima tajnikoma SDS in SKD o možnostih za omenjena medstrankarska srečanja. 
Izražen je bil interes za tako srečanje, o točnem datumu in vsebinskih točkah pa naj bi se še dogovorili.

le pomota

Končno je Claire Lumeley odprla oči in videla Williama, kako se je sklanjal nad njo. 
Kriknila je in se oprijela jopiča svojega moža.

"Le kaj je, Claire?" je presenečeno vprašal delavec na žagi.

"Prav gotovo se ne motim, Rod."

"Dovolj imam! 
Ne morem več! 
Nočem več! 
Končal bom! 
Ne bom več sodeloval! 
Sedaj mi je popolnoma vseeno!" je vpil William Berenson. 
"Nikoli ne bi smel pristati na to sleparijo! 
Moral bi priznati tisto, kar sem storil, kaznovali bi me in me ne bi mogli izsiljevati!"

"Da, o teh dveh zoprnih parazitih. 
Ne morem ju več prenašati. 
Nočem ju več videti."

"Kaj si storil, William?" je vprašala Marisa. 
Prestrašeno se je držala za kljuko na vratih.

Cullchirch je bil že za njima. 
Divje sta drvela skozi gozd.

"Joanna Winters!" je jezno zavpil William Berenson.

"Kdaj?"

PUBLIKUM - KOROTAN: "Gospod trener, malo sedite in si odpočijte," je sredi prvega polčasa dolgočasne tekme sodnik Milan Mitrović ošvrknil obe klopi. 
Strokovnjaka sta zaman spodbujala svoje varovance in Korošci so se zdramili šele po uri igre, ko je uradni napovedovalec objavil vodstvo Potrošnika za Bežigradom. 
Plesec in Zildžević sta ob "mrtvi" celjski obrambi z metra povsem neovirana zadela in trener Petar Lazarević je bil seveda zadovoljen: "Tekma ni bila kvalitetna, toda ostali smo neporaženi. 
Na srečo smo še celo zmagali." 
Nasprotno je bil celjski strateg Edin Osmanović port: "Gostje so bili v vseh pogledih boljši. 
Igralci se niso niti približno držali dogovorjene taktike." 
Vodstvo Publikuma je po tekmi sklenilo, da bodo igralci za poraz kaznovani s 500 do 2000 nemškimi markami.

SCT OLIMPIJA - POTROŠNIK: Očitno je bila za direktorico Korotana Gino Kuserbanj bolj zanimiva tekma v Ljubljani, saj je namesto na Skalno klet z mobitelom prišla za Bežigrad, da bo "videla obnašanje ljubljanske nogometne mafije". 
Nogometaši Olimpije so se spet osramotili in zasluženo izgubili tekmo z izredno borbenimi Beltinčani. 
Olimpija je bila neučinkovita, omembe vredna je le prečka Bozga v prvem polčasu in častni gol Ekmečića v zadnjih trenutkih tekme. 
"Sram me je, da sem trener tem igralcem, ki blatijo ugled Olimpije. 
Igrali so neodgovorno, brez volje in želje po uspehu. 
Pred tekmo sem zahteval, da igramo trdo in bojevito, da ne bi kdo podvomil v regularnost tekme. 
Izmed igralcev se nihče ne sekira, ker so izgubili tekmo," je po tekmi bentil trener Olimpije Jedinko Perica in v neuradnem pogovoru podvomil v nekatere igralce. 
Naš novinarski kolega Feri Maučec je z zmago debitiral v trenerski vlogi na klopi Potrošnika. 
"Z igro smo dokazali, da zaslužimo igranje v prvi ligi. 
Čestitam igralcem za borbeno in disciplinirano igro," je bil kratek Feri Maučec in odkrito podvomil, da je bila igra v Celju poštena.

V drugi etapi po "peklu" Dolomitov je Švicar Alex Zülle končal na četrtem mestu. 
Tonkov in Pantani sta se otresla zasledovalcev na zahtevnem vzponu štiri kilometre pred ciljem na 1760 metrih nadmorske višine. 
V ciljnem obračunu je bil Rus za sekundo boljši. 
Dve sekundi v skupnem seštevku je pridobil še s časovnim odbitkom 12 sekund za etapno zmago. 
Pantani je za drugo mesto dobil osem sekund odbitka, še dve pa si je prislužil za tretje mesto na letečem cilju.

Mura - SET Vevče 3:0 (0:0)

Korotan: Ažman 6, Toševski 6, Božič 6,5, Ratković 5,5, Silo 6,5, Vidmar 5, Plesec 6, Zildžević 6,5, Srdić 6 (Čerimović -), Grizold 5,5 (Onič -), Tiganj 5,5 (Kefert), trener: Lazarević 6. 
(vd)

Kandidatura iger treh dežel žanje pohvale na mednarodnem odru

V Pivki bodo plezali

WASHINGTON, 4. - Buffalo se je v Washingtonu rešil izpada iz boja za Stanleyev pokal. 
Hokejski zvezdnik leta Dominik Hašek je ob pravem času uprizoril še eno iz zakladnice svojih velikih tekem, njegov soigralec Jason Wooley pa je v zadnji tretjini dosegel izjemen gol za zmago z 2:1. 
Washington zdaj v finalni seriji vzhoda vodi le še s 3:2 v zmagah in mora na šesto tekmo v Buffalo.

PARIZ, 4. - Prireditelji Roland Garrosa so sporočili, da lanskega zmagovalca turnirja Gustava Kuertna čaka kazen. 
Potem ko je izgubil v drugem krogu med posamezniki proti Safinu, je Kuerten nekaj ur za tem igral med dvojicami z rojakom Meligenijem proti Rafterju in Björkmanu. 
Potem ko sta Brazilca izgubila prvo podaljšano igro s 5:7, je Kuerten zalučal lopar v slogu nekaterih tenisačev iz Dnevnikove redakcije. 
Lopar je letel hitro in nevarno in pristal nekje ob sodniškem stolpu. 
Nihče ni bil poškodovan. 
"Kuerten je bil povsem frustriran. 
Na srečo mu lahko štejemo kot olajševalno okoliščino, da ni hotel ubiti sodnika," se je pošalil šef sodnikov Gilbert Ysern. 
Sodnik ob Kuertenovem izpadu je bil prav Bruno Rebeuh, ki je lani vodil dvoboj velikega finala posameznikov, s katerim je Kuerten zaslovel.

LJUBLJANA, 4. - Na šišenskem stadionu se bo danes ob 11. uri začel finale atletskega tekmovanja za osnovno in srednješolce. 
Nastopilo bo po 24 najboljših posameznikov iz vse države z območnih tekmovanj in 20 najboljših v tehničnih disciplinah. 
Konkurenca bo zanimiva, kajti med učenci bo kar nekaj kakovostnih atletov in atletinj, ki resno trenirajo in se so se že uveljavili v mladinski konkurenci.

LJUBLJANA, 4. - Slovenske odbojkarice se bodo v tekmovanju druge evropske lige danes ob 20.15 v Užicah pomerile z reprezentanco ZRJ. 
Po uvodnih porazih proti Slovaški in Franciji si tudi tokrat ne obetajo veliko.

Resda v reprezenatnci z novim trenerjem Markom Kalcem in direktorjem Zvonkom Šulerjem veje nov veter, a izbrana vrsta še vedno ni odpravila vseh pomanjkljivosti. 
Za nameček imajo še težave s poškodovanimi igralkami in kar štiri so ostale doma. 
Ob Koprčankah Mojci Klepač, Mojci Obid in Tini Lipicer ter Novomeščanki Jani Vernig je zaradi še neurejenega statusa ostala doma tudi Sergeja Lorber. 
Tekmice bodo igrale povečini z mladimi igralkami, ki so na lanskem mladinskem svetovnem prvenstvu osvojile visoko osmo mesto, zato si naše želijo, da bi čim dražje prodale kožo in osvojile čim več točk. 
(ml, et)

Američani so odlično odigrali prvi polčas in so bili večji del tega dela v vodstvu. 
Učinkovito so igrali v napadu, obenem pa so dobili tudi skok za odbitimi žogami. 
Kot je že v navadi, so bile udarne minute košarkarjev Olimpije v drugem delu, ko so poleg izjemne igre v obrambi popravili tudi skok za odbitimi žogami. 
V prvih 12. minutah nadaljevanja je bil delni rezultat 35:10 za Ljubljančane, ki so povedli s 74:50 in tekma je bila odločena.

Luna se vsak dan bolj debeli in nanjo občutljivi ljudje so že rahlo razdražljivi. 
Vreme pa je še vedno ugodno za počutje in tudi na vremensko zelo občutljive ljudi ne bo posebno vplivalo. 
Srčni bolniki in tisti, ki imajo težave s krvnim obtokom, se bodo počutili prijetno. 
Vendar moramo zdaj upoštevati naslednje: eno je vreme z različno oblačnostjo, vlago, zračnim tlakom itd., drugo pa je temperatura, ki sicer prav tako spada k vremenu, vendar po svoje vpliva na počutje ljudi. 
In ker pričakujemo visoke dnevne temperature, naj se bolniki držijo bolj v senci kot na soncu. 
Veliko ljudi tako toplega junija ne bo preveč veselih, a na srečo se vreme hitro spreminja.

LJUBLJANA, 4. - Afera, ki že nekaj časa razburja slovenske uporabnike interneta, se počasi bliža koncu. 
Razkrita so bila namreč nekatera imena in gesla uporabnikov omrežja Siol, kar pomeni, da se je računalniški kriminal v najbolj grobi obliki naselil tudi v Slovenijo. 
S tem so bili kršeni členi kazenskega zakonika RS, ki govorijo o klasičnem računalniškem kriminalu, o vdorih v računalniške sisteme in zlorabi podatkov.

Kljub temu, da je od natečaja za novo stavbo nunciature v Ljubljani, ki je povzročil mali škandal (s pozivom vabljenim arhitektom k bojkotu natečaja) minilo že kar nekaj časa, do uradnega razglasa izbrane natečajne rešitve in arhitekta še ni prišlo. 
Nuncij monsignor dr. Edmund Farhat ni želel dati nobene uradne izjave o tem, povedal pa je, da dogovori z arhitektoma še potekajo, v pripravi pa je potrebna dokumentacija. 
Pri tej se očitno precej zatika. 
Od nje je namreč odvisno, kdaj bodo obelodanili ime izbranega arhitekta, to pa je lahko, kot je nejevoljno pristavil, jutri ali pojutrišnjem ali čez mesec in več dni. 
V Sloveniji imate sicer demokracijo pa tudi birokracijo, ki deluje sila počasi, tako kot v Titovih časih.

TRGOVINA

Če pustimo na zraku železo, zarjavi, če pustimo na zraku zlato, ga ukradejo.

Tvegano igranje z morskimi psi

BLED - Tudi v blejski kroniki ni prezreti svetovnega velikana v telovadbi, Leona Štuklja. 
Na kratko omenimo, da je nosilec treh zlatih, ene srebrne in dveh bronastih medalj olimpijskih iger v Parizu (1924), Amsterdamu (1928) in Berlinu (1936). 
Pri 36 letih je prenehal s tekmovanjem. 
Ob tej bogati športni karieri je prejel še najvišje odlikovanje MOK v letu 1987 na univerziadi v Zagrebu, bil pa je še poseben gost predsednika J. Samarancha na 26. olimpiadi leta 1996 v Atlanti.

MARJAN GRABNER

Za hrbtom je zaslišal tiho drsenje avtomobila.

- Ni mogoče, da si brez vzroka šel iz hiše.

- To je protizakonito. 
Zakaj nisi?

Premier John Howard se je znašel v kleščah Ene nacije, davčne reforme in gospodarskih težav

Banalnost pa niso bližajoče se volitve v Queenslandu, zvezni državi na severovzhodu. 
Tudi druga dama z avstralskih naslovnic namreč kaže neverjetno vztrajnost in vzdržljivost. 
Paula Hanson, desničarka, ki se je v zvezni parlament prebila s protitujčevskim populizmom in rasismom, pa naj gre za avtohtone aborigine ali priseljene aziate, in je nato ustanovila stranko One Nation (Ena nacija), je namreč krepko zmešala štrene vladajoči liberalno-nacionalni koaliciji na obeh ravneh - v Brisbaneu in Canberri. 
Javnomnenjske raziskave so pokazale, da je njena stranka, katere štab deluje s tremi telefonskimi številkami v pisarni za zdaj širši javnosti neznanega skladišča, v izredno kratkem času potrojila število svojih možnih volilcev, predvsem na račun koalicijske nacionalne stranke. 
S 15 odstotki glasov je zelo blizu tudi sedežem v parlamentu, v zapletenem sistemu dvojnih volilnih glasov avstralskih volilcev (glasovi za stranko, ki jo volijo, in stranko, ki bi jo volili) pa je vsekakor zrušila razmerje v prid opozicijskim laburistom, ki so naenkrat za 10 indeksnih točk preskočili vladajočo koalicijo. 
Še posebno je to očitno v Brisbaneu, kjer ja na volitvah leta 1995 dobila koalicija 54 odstotkov glasov proti 38 laburističnim odstotkom (Ene nacije še ni bilo), zadnja majska raziskava pa je dala laburistom 54 odstotkov glasov, koaliciji borih 25 odstotkov, Ena nacija pa si je odrezala 18-odstotni delež.

Skeptiki so imeli prav

Nepomembno lokalno pravo

Indija in Pakistan izstopila iz tretjega sveta

Več kot pol stoletja si je nekaj najmočnejših držav iz ekskluzivnega kluba jedrskih sil s takšnim orožjem zagotavljalo svojo varnost. 
Strah pred uporabo njihovih jedrskih zalog je bil po svoje porok za to, da ne bo izbruhnila velika, vseuničujoča svetovna vojna. 
Tisti, ki ga niso imeli in ga nimajo, so v zadnjih petdesetih letih tudi večkrat in najbolj krvaveli. 
Kljub svetovni organizaciji, kljub območnim varnostnim konferencam, različnim listinam in podobnemu. 
Težko bi se spomnili vseh lokalnih vojn iz tega časa, ki so pobrale nekaj deset milijonov žrtev, v katerih so izumrle kar cele človeške skupnosti. 
Prej bi lahko našteli spopade, ki so jih preprečili in umirili Združeni narodi, še najhitreje pa bi našteli primere, ko se je kakšna članica jedrskega kluba znašla tik pred vojno zaradi kakšne, poenostavljeno zapisano, deželice iz tretjega sveta. 
To se je zgodilo enkrat samkrat zaradi Kube in ruskih raket na Otoku. 
Oba glavna igralca v takratni krizi JFK in Nikita Hruščov sta se kmalu potem, najverjetneje tudi nepovezano s tem, morala vsak po svoje umakniti.

BEOGRAD, 4. - Po Beogradu se šušlja, da jugoslovanski vojski ne poveljuje več general Perišić, temveč general Aleksander Dimitrijević. 
Očitno se Slobodan Milošević nanj bolj zanese, čeprav mu je tudi Perišić zvest, vendar si je le ohranil nekaj dostojanstva, medtem ko sta mu generala Dimitrijević in Ojdanić ponižujoče pokorna in mu tako bolj ustrezata.

Države kandidatke medtem bolj razmišljajo o tem, kakšna prehodna obdobja si bodo izposlovale za lajšanje težav svojemu gospodarstvu, ki se bo moralo spoprijeti z neusmiljeno konkurencno odprtih, konkurenčnih in visoko razvitih gospodarstev z desetletji tržne tradicije. 
Specifičnih pravil o prehodnih obdobjih ni, pravi Van der Pas, vendar komisija od držav kandidatk pričakuje jasno obljubo, kdaj nameravajo izpolniti določene pogoje, saj se lahko odzove samo na jasno izraženi časovni rok, potem pa se je o tem možno pogajati. 
Medtem pa je EU vztrajno skrivnostna pri določitvi datuma prve širitve: za zdaj je znano samo tisto, kar je mogoče razbrati med vrsticami komisijinih načrtov za prihodnje tisočletje, Agende 2000: do prve širitve naj bi prišlo nekako med letoma 2000 in 2006, v EU pa bodo vstopile tiste kandidatke, ki bodo na to pripravljene, pravi Van der Pas.

