Izračun resničnih stroškov nakupa falcona 900 EX je vlada pripravila šele kot odgovor na novinarska vprašanja, saj »prej za izračun nihče ni vprašal«

Novo protokolarno letalo z osnovno ceno 35 milijonov dolarjev (8,9 milijarde tolarjev) bo po upoštevanju DDV in obresti za najeta posojila davkoplačevalce stalo 14,6 milijarde tolarjev, odplačevali pa ga bomo do leta 2006. 
Izračun ocenjenih stroškov z nakupom letala sta ministrstvo za finance oziroma urad vlade za informiranje posredovala javnosti v petek pozno popoldne (o tem smo v sobotnem Delu na kratko tudi poročali). 
Izračun o stroških pri nakupu falcona 900 EX je namreč vlada pripravila šele kot odgovor na novinarska vprašanja. 
»Prej za ta izračun nihče ni vprašal. 
Vsako posojilo ima obresti in za TRP se od začetka ve, da se plačujejo s posojili. 
Pri nakupu hummerjev ni nihče spraševal, koliko znesejo obresti,« je povedala Marijana Kanduti, ki na ministrstvu za finance skrbi za odnose z javnostjo.

Predstavniki vojske trdijo, da je operacija uspešna, ne pa končana. 
»Teroristična infrastruktura« je bila bolj razpletena po Zahodnem bregu, kot so pričakovali, in hkrati tudi bolj tesno prepletena s Palestinsko upravo. 
Palestinski predstavniki trdijo, da je namen izraelske vojaške operacije uničiti Arafata in njegovo upravo ter trem milijonom podjarmljenim Palestincem izbrati »novo vodstvo«. 
Izraelske oblasti so palestinskim aktivistom, ki se 11 dni skrivajo med civilisti in duhovniki v cerkvi Kristusovega rojstva v Betlehemu, ponudili ultimat. 
Lahko se predajo in sodili jim bodo v Izraelu. 
Če tega nočejo, lahko odidejo v »večno izgnanstvo«. 
Palestinci nočejo ne enega ne drugega. 
Ultimat so zavrnili.

Marko Jakopec

Ljubljana - Slovenija se bo, če bo še padala podpora ljudi vključevanju v Nato, kar sama izločila iz skupine devetih kandidatk. 
Očitno je vpliv balkanske samozadostnosti močnejši kot zdravorazumska evroatlantska širina. 
Poslanec in klošar, govoreči obraz na TV in branjevka, učitelj in upokojeni policaj, sploh vsakdo, ki ima minuto časa, sproža salve besed in kletvic v sokola, v ponesrečeno vladno in poslansko potezo, vredno 35 oziroma kar 57 milijonov dolarjev. 
Precej več denarja, okoli sto milijard tolarjev, naj bi država zaslužila z odprodajo svojega deleža v NLB Belgijcem.

Tristo let uršulink v Sloveniji. 
Uršulinke, ki so prišle v Slovenijo pred 300 leti, so bile dejavne zlasti v šolstvu. 
Leta 1945 je bilo uršulinkam prepovedano poučevanje v šoli in so jim bili odvzeti šolski prostori, leta 1947 je bil samostan v Ljubljani nacionaliziran, pred leti vrnjen, lani je bil ustanovljen uršulinski zavod za vzgojo, zdaj v šestih skupnostih v Ljubljani, Škofji Loki, Mekinjah, Izoli, Mariboru živi 61 sester, povprečna starost je 54 let.

V Sloveniji okoli 8000 Romov. 
Svetovni dan Romov (praznujejo ga 31 let) so proslavili tudi Romi v Sloveniji (predsednik Zveze Romov je Jožek Horvat) . 
Po nekaterih podatkih jih je več kot 7000. 
Zdaj imajo Romi občinskega svetnika le v Murski Soboti, drugje se jih župani otepajo.

Slovenska ministra na Natovi žerjavici. 
Veleposlanike držav Nata skrbi padanje podpore javnega mnenja za vključitev Slovenije v Nato, so v Bruslju na srečanju severnoatlantskega sveta s kandidatkami opozorili ministra Dimitrija Rupla in Antona Grizolda . 
Nato bo oceno 9 kandidatk (Slovenija, Slovaška, Litva, Latvija, Estonija, Romunija, Bolgarija, Makedonija in Albanija) pripravil za majski vrh na Islandiji.

Sobota, 13. aprila

Peter Pengal, državni sekretar za prometno politiko in mednarodne odnose, je pred dobrim letom dni na tiskovni konferenci ministrstva za promet napovedal, da bo pripravil nov predlog resolucije o prometni politiki. 
Po njegovih takratnih ocenah bi ga poslanci morali dobiti na mizo že lani pozno v jeseni. 
Zakaj bi Pengal lahko letos ponovil isto obljubo?

Ljubljana - Kmetijsko ministrstvo je s prerazporeditvami milijonskih zneskov, odvzetih s proračunskih postavk za delovanje javnih služb, hudo razjezilo vodstvo Zavoda za gozdove Slovenije (ZGS), kjer so že napovedali odpuščanje delavcev, za katere jim bo zmanjkalo denarja za plače. 
S posledicami najnovejše finančne telovadbe na delovanje zavoda so vodilni na sestanku konec minulega tedna seznanili kar glavnega »krivca«, ministra Franca Buta. 
Na njegov naslov je prispel tudi protestni dopis sindikata delavcev gozdarstva v državni upravi, ki ga je podpisal Drago Ščernjavič, predsednik sindikata delavcev v državni upravi.

Ob začetku obnove pred tremi leti, ki je stala skoraj 400 milijonov tolarjev proračunskega denarja, je bila otvoritev novega centra za zdravljenje odvisnih od prepovedanih drog predvidena to pomlad, zdaj je, po obljubah ministrstva, prestavljena na oktober - če ne bo večjih zapletov. 
Nekaj zastoja je že pri opremi (zanjo bo ministrstvo za zdravje predvidoma namenilo še 80 milijonov tolarjev), skrb pa zbuja ugotovitev, da se politika in stroka šele zdaj pogajata o pravnem statusu novega centra.

»To bo vzorčna ureditev romskega vprašanja za vso Evropo. 
Doseči je treba partnerski odnos te etnične skupnosti z večinskim narodom, in imenovanje Roma v občinski svet je prava rešitev,« je prepričana Vera Klopčič, nosilka projekta za izobraževanje, usposabljanje in zaposlovanje Romov na Institutu za narodnostna vprašanja. 
»Evropska unija zmeraj sprašuje, kako je z Romi pri nas. 
Vprašanje je, ali jo k ureditvi razmer vodi skrb za Rome, ali želi na ta način preprečiti migracije Romov v zahodno Evropo,« se sprašuje Klopčičeva in dodaja, da se slovenski Romi v času tranzicije niso odseljevali. 
Ko v Evropi ne bo več meja, bodo tudi Romi lahko uporabljali vse atribute naroda, napoveduje Klopčičeva, sedaj pa so v Sloveniji etnična skupnost. 
Njihovo varstvo ne temelji na številu, pač pa na tradicionalni naseljenosti kot varstvo narodnih manjšin.

Šele v multilateralnih okvirjih dobijo človekove pravice svoj univerzalni smisel. 
In čeprav nihče ne pričakuje, da bi lahko kritična resolucija v Ženevi naglo izboljšala razmere na Kitajskem, bi zagotovo prisilila vlado v Pekingu, da se začne bolj spoštljivo obnašati do mednarodne družine, katere članica je tudi sama.

Varšava - Poljski sindikati so zagrozili, da bodo v primeru, če bo vlada vztrajala pri zahtevi po koreniti spremembi kodeksa dela, temeljnega zakona za urejanje delovnih odnosov, organizirali velike poulične demonstracije. 
Premier Leszek Miller je na to odgovoril, da je treba spore reševati z dogovori med sindikati, vlado in delodajalci ter v parlamentu, »ne pa na ulici«.

Nekateri politologi menijo, da je problem v okostenelosti sindikalnih struktur in njihovi nesposobnosti, da bi se prilagodile korenito spremenjeni stvarnosti. 
Čeprav se število članov sindikatov nenehno zmanjšuje, njihova vodstva in administrativni aparati delujejo tako, kot da se v času tranzicije ni nič zgodilo. 
Novinarji že dolgo ne vedo več, koliko članov imajo danes največji sindikati. 
Predstavniki Solidarnosti priznavajo, da se je število članov njihovega sindikata v zadnjih štirih letih z 1,2 milijona zmanjšalo na 900.000, nevtralni analitiki pa so prepričani, da jih je še veliko manj. 
Tudi postkomunistična sindikalna centrala OPZZ ne skriva, da se je število njenih članov s treh milijonov zmanjšalo na okoli 900.000 ljudi. 
V tej centrali je bilo združenih več kot sto panožnih sindikatov, od katerih pa so v tem času mnogi razpadli ali preprosto ugasnili.

Zaposlena varuhinja bolnikovih pravic

Vrhniški župan Vinko Tomšič odkrito priznava, da so na občini preprosto spregledali, da plačujejo račune za oskrbovanca v Dragi, ki po razdelitvi občin ni bil več njihov občan. 
Po njegovem bi jih moral vrhniški center za socialno delo opozoriti, kateri oskrbovanci so njihovi občani in kateri ne. 
Ker so Centru Dolfke Boštjančič Draga do odkritja napake šest let plačevali za oskrbo prebivalca druge občine, so pričakovali, da bodo na račun tega dobropisa lahko poravnali stroške oskrbe za tri svoje občane. 
Vendar Center v to ni privolil.

Stari hotel Palace: nič več blišča, samo še beda

Zgodovina se ponavlja. 
Portoroški turistični delavci upajo, da ne kot farsa, temveč kot možnost, da bi prenovljen 90 let star hotel spodbudil temeljit preobrat v tukajšnjem turizmu. 
Kot je Palace na začetku prejšnjega stoletja dokončno spremenil nekdaj nepomemben zaselek v turistično letovišče, bi lahko zdajšnja prenova hotela spodbudila celovito obnovo kraja in mu vtisnila nov pečat.

Že v sedemdesetih naj bi poceni prodajali kilograme hotelskega srebrnega pribora. 
Menda so ga prodajali po vsej Jugoslaviji, premorejo pa ga tudi posamezni Portorožani.

Boris Šuligoj

»Najprej bi rad poudaril, kako zelo prazne so banalne trditve, češ da je seksualna prepoved le predsodek, ki se ga je treba nemudoma otresti«, zapiše Georges Bataille v predgovoru k tekstu Madame Edward, eni od dvajsetih študij, vključenih v njegovo delo Erotizem, ki je nedavno v slovenskem prevodu izšlo pri založbi *cf.

Na njegovo teorijo o prepovedi in transgresiji je vplival zlasti koncept Marcela Maussa o daru in potlaču ter darovanju in recipročnosti v arhaičnih družbah. 
Bataille je obsesiji s proizvodnjo in kopičenjem, srčiki kapitalistične družbe blagovnega fetišizma, postavil temu nasprotno načelo ekonomije, ki ne temelji na menjavi presežka proizvedenega bogastva, temveč na produkciji brezrezervnega ekscesivnega trošenja.

Batailla erotizem, ki je zanj temeljno osebno in hkrati univerzalno vprašanje, navezuje na sveto kot nasprotje profanemu. 
Erotično izkustvo je poleg mističnega najmočnejše človekovo izkustvo in pomeni vrhunec človekovega duha. 
V njem se odvija ples najbolj presenetljivih zapovedi, ki mu erotični vzgibi vzbujajo strah, kot denimo pri svetnici, ki se z grozo odvrača od sladostrastnika, ne da bi vedela, da so njegove strasti enake njenim.

Za razliko od dosedanjih izkušenj sem imel pri Šelestenju naslov že takrat, ko sem izbral igralce, čeprav še sploh nisem vedel, kakšna bo zgodba. 
Ne vem, zakaj, zgodilo se mi je pač, da se mi je beseda zazdela zanimiva, postala mi je všeč in potem smo začeli z vajami za film, čeprav Šelestenja še nikjer ni bilo! 
Šelestenje v povezavi z brezami je prišlo kasneje, čeprav smo to, da bomo film snemali v Beli Krajini, vedeli že dovolj zgodaj. 
Šelesti pa lahko marsikaj, tudi duša.

Pravzaprav bi lahko, čeprav smo delali z nenehno mislijo na film. 
Kakšno stvar bi bilo najbrž treba obrniti in intimno zgodbo bi bilo mogoče lepo uprizoriti, čeprav daje belokranjska pokrajina filmu nekaj, česar v gledališču ni mogoče pokazati. 
Vendar me zdaj gledališče ne zanima, več lahko povem s filmom, čeprav sem že delal v gledališču, kjer pa sem imel kar nekaj problemov. 
Mene namreč navdušuje filmski rez, ki te v hipu prestavi drugam, na odru pa imaš prihode, odhode itn. 
Morda bi tekst zaupal Tomiju Janežiču ...

Na snemanje ste prišli s scenarijem?

Na snemanju smo imeli pred seboj zapisan scenarij, ne pa tudi snemalne knjige. 
Nekaj detajlov je kasneje sicer odpadlo, vendar noben prizor, šlo je bolj za privatne zadeve, ki so zavirale filmsko pripoved.

Najprej plasma tega filma, nato počitnice, ki se mi že kar prikazujejo, potem pa bo treba zbrati pogum ter upravičiti uspeh na Obali. 
To je prijetna odgovornost, ki pa zahteva svoje, in drugi film vselej nastaja pod težo prvega. 
Ampak če bom zbral okrog sebe take ljudi, kot sem jih imel pri Šelestenju, se ne bojim. 
Ponosen sem na ekipo, ki ostaja skromna. 
Drugi film? 
Kažejo se že možnosti koprodukcij, ki naj bi zagotavljale korektne pogoje, upam pa, da bo to najkasneje jeseni naslednjega leta. 
Film bo obravnaval medsebojna razmerja, to že vem, vprašanje sicer, če na isti način, zagotovo pa vsaj tako intenzivno. 
V primeru, da bi dobil kakšen dober scenarij, bi delal tudi prej; če bi bilo po moje, bi delal po film na leto.

Bržčas je malo verjetno, čeprav obramba ne izključuje te možnosti, da bi se Drašler oklepal svojega prepričanja zgolj zato, ker je bil v času, ko je izdelal izvedeniško mnenje, v službi organov pregona, in ti so na podlagi njegovih izsledkov Kamenika aretirali. 
Nič manjši škandal ne bi bil, če bi Margot in Champod do onemoglosti zagovarjala svoje mnenje, kot je dopustilo tožilstvo, ker bi priznanje, da sta Drašler in Puc omajala njune argumente, načelo njuno strokovno kredibilnost. 
Še veliko manj verjetno je, da poskušata Švicarja, ki sta brez pomislekov sprejela novo izvedeniško delo, s katerim naj bi ugotovila, ali so zaseženi copati pustili sledi na dokumentih, najdenih na kraju zločina, zgolj dobro zaslužiti. 
Če potemtakem poskušamo ugotoviti, v katerem grmu tiči zajec, se ni mogoče izogniti vtisu, da gre za povsem načelne razloge. 
Margot in Champod sta znastvenika, ki imata s prakso le še malo stika, Drašler, Puc, Novak in Udovič pa so terenci, ki vsak dan hodijo po krvi.

Nedolžna prometna nesreča naj bi sprožila grožnje Marka Miniča z izvijačem in pištolo - Ga je poskusil tudi povoziti?

Ptuj - Neprevidnost je botrovala nesreči, ki se je pripetila v soboto zvečer v Stopercah pri Ptuju. 
Sedemintridesetletni J. S. je na domačem dvorišču obračal traktor, pri tem pa je zaradi razmočenega zemljišča vozilo zdrsnilo po strmini. 
Traktor se je večkrat prevrnil, pri tem pa je voznik padel iz kabine in se po strmini kotalil še kakšnih 80 metrov. 
Hudo ranjenega so prepeljali v ptujsko bolnišnico. 
P. R.

Padel z viličarja

Ukradel moped

1843 Rodil se je ameriški pisatelj Henry James (umrl leta 1916). 
Njegova najboljša dela so: Ambasadorji, Portret neke gospe, Dedinja.

Ljubljana - Po daljšem sušnem obdobju so padavine v minulem tednu omogočile prve izbruhe zimskih spor jablanovega škrlupa iz plodišč na starem listju. 
Ob nadaljevanju deževnega vremena lahko pričakujemo stopnjevanje izbruhov in močnejše okužbe jablanin hrušk s škrlupom. 
Sadjarjem zato svetujemo redna preventivna škropljenja z enim od dotikalnih fungicidov, kot so dithane M 45, antracol, ceptan 50 WP, delan SC 750, pencozeb 75 DW, polyram DF, mazeb, merpan 80 WDG, mythos ali podobni.

Sadjarje tudi opozarjamo, da je zaradi nevarnosti pomora čebel v obdobju cvetenja dreves in podrasti prepovedana uporaba večine insekticidov.

Odnesejo vse, kar ni močno pritrjeno

Štiri dni po medijsko razvpitem izginotju Ladislava Trohe je v Večeru izšel intervju, v katerem je »pojoči major« novinarju Blažu Zgagi povedal, da so pripadniki specialne brigade Moris 1993. leta pod avto Zmaga Jelinčiča podstavili bombo. 
Na vprašanje, »kdo je ukazal pripadnikom Morisa, da podtaknejo eksploziv pod Jelinčičev avto? 
Poveljnik Krkovič ali kdo drug?« je Troha odgovoril: »Prav v tem je bistvo! 
Krkovič mi je iskreno povedal, da je akcijo naročil obrambni minister Janez Janša. 
Vsi trije udeleženci - Suhadolnik, Njavro in Osolnik - ter Janša in Krkovič so se na sestanku v pisarni zmenili, kaj bodo naredili. 
Se pravi, da je Janša neposredno dal naloge vojakom, kaj naj naredijo.« 
Na nadaljnje novinarjevo vprašanje, ali se je peterica dobila v ministrovi pisarni, je odvrnil: »Ne vem natančno, kje. 
Ampak Krkovič je povedal, da je izvedbo akcije neposredno ukazal Janez Janša.«

Žarko Hojnik

Internet in računalniške tehnologije so v zadnjem desetletju izjemno močno zaznamovale globalno kulturo. 
Le kdo si še zna predstavljati komunikacijo brez računalnika, mobilnega telefona, prenos filmov, glasbe in programov brez naprednih tehnologij? 
Po drugi plati pa - kdo zna vse te tehnologije, digitalne igrače, orodja in vso novodobno šaro tudi pravilno imenovati?

V tem kontekstu lahko zgolj naštejemo nekaj vprašanj, na katere lahko odgovore najdete v leksikonu. 
Ali torej veste, kaj so kvorumska sredstva, predelčniki, kaj pomeni PRS, RAD, OTOH ali MARS, kaj je Lempel-Ziv, katera merska enota se imenuje pica, kdo je Bill Gates in kaj je plankalkül ?

Mejá med obveščanjem, oglaševanjem in zastraševanjem ni lahko začrtati. 
Čeprav je BSA do kršiteljev, »katerih početje je najbolj nemoralno; to so pirati, ki kradejo tujo intelektualno lastnino in jo nato z lepim zaslužkom prodajajo«, upravičeno strožja in je R. H. po njihovem mnenju »doslej največji odkriti slovenski pirat«, lahko vseeno podvomimo, da cilji, četudi se zdijo svetli, vedno opravičujejo sredstva. 
Podobno bi lahko ministrstvo za zdravstvo v protikadilskih kampanjah navajalo poučne primere Štefanov Štefanovičev iz Štefanovcev, ki se zdravijo za pljučnim rakom, davčna služba pa bi objavljala sezname največjih obsojenih davčnih prestopnikov iz preteklega leta, a tega (za zdaj) ne počneta. 
Verjetno ne le zato, ker bi jima to preprečevali zakoni o varstvu osebnih podatkov.

Na primer: pravici javnosti je zadoščeno v sodnih postopkih, a le takrat, če sodišče ne odloči drugače. 
Še posebno pa je zaradi pomembnosti narave pravic varovanje najstrožje določeno ravno pri kazenskih postopkih, saj se tu najmočneje posega v najbolj eksplicitne pravice posameznikov. 
Zato je vsem z ustavo, kakor je zapisano v 21. členu tega najvišjega slovenskega akta, še posebej naloženo varstvo človekove osebnosti in dostojanstva kot eno izmed zelo pomembnih človekovih pravic. 
Tudi zato so na primer posamezniki v vseh sodbah, ki so na voljo javnosti, označeni kot tožniki ali toženci, včasih z velikimi začetnicami imena in priimka, nikakor pa ne s polnim imenom.

Iz Microsofta so pretekli teden sporočili, da obsežen in pogumno zasnovan projekt hailstorm (nevihta) - bil naj bi temelj strategije .net - več kot leto dni po rojstvu ni zaživel in ga zato ne nameravajo več razvijati. 
Microsoftu namreč ni uspelo prepričati niti enega samega podjetja, ki bi bilo pripravljeno zaupati občutljive podatke računalniškemu gigantu in tako svojim strankam storitve ponuditi prek tehnologije hailstorm.

Blaž Kovšca

Pred tednom dni je v prilogi IT prišlo do napake, ko smo k intervjuju z Jurijem Kebetom, vodjo sektorja za računalniško kriminaliteto in kriminalistično analitiko v upravi kriminalistične policije (na fotografiji Voranca Vogla) objavili napačno fotografijo Antona Končnika, predsednika uprave zavarovlanice Slovenica. 
Vsem vpletenim se opravičujemo. 
Uredništvo

Intelov načrt za izhod v sili

Med sprehodom skozi sejemski del prireditve Teleinfos (prireditev se je dogajala pretekli teden v Ljubljani) sem nehote dobil občutek: v Sloveniji imamo močno konkurenco med mobilnimi operaterji, a le enega dobavitelja opreme. 
V internet sicer radi dostopamo, a kaj, ko nam to omogoča en sam ponudnik. 
Seveda imamo tudi fiksnega operaterja, radiotelevizijo in precej znanja pri mladih na univerzi in srednjih šolah. 
Majhen trg, torej, ki se je zaprl vase in v državo ne spusti nikogar, razen določenih podjetij?

Koncerta je konec

Zapisovanje z 32-kratno hitrostjo

Varnost računalnikov in podatkov vse bolj pomembna

Katja Kolpič

Johan Museeuw, šampion klasičnih dirk

Museeuwu 30.000 evrov

V Liegu le Štangelj

Turnirja WTA in ATP v Estorilu s precejšnjimi presenečenji, med katerimi sta največji Nemka Barna in Finec Nieminen

Nemoč BMW-Williamsa, da bi se v Imoli postavil po robu Ferrariju, je še bolj boleča, kot je to videti na prvi pogled v rezultatih. 
Sredi prejšnjega tedna, ko so se začele priprave na dirko, je glavni inženir modro-belega moštva Sam Michael dejal, da bi bila zmaga v Imoli strateškega pomena. 
»Na naslednji treh ali štirih dirkališčih bržkone ne bomo tako blizu Ferrariju in če bodo tam začeli nizati zmage, se bodo naše možnosti za končni uspeh v tem prvenstvu bistveno zmanjšale,« je dejal. 
Sobotne kvalifikacije so se za BMW-Williams začele kar obetavno, saj je nekaj časa vodil Ralf Schumacher, toda potem sta vajeti prevzela voznika obeh ferrarijev, od katerih je Michael Schumacher šele v zadnji minuti za pičlih 65 tisočink sekunde prevzel kvalifikacijsko zmago Rubensu Barrichellu. 
Že tedaj se je zdelo, da modro-belemu moštvu primankuje nekaj drobcev v primerjavi s tekmeci, toda Ralf Schumacher, ki si je z Montoyo delil drugo štartno vrsto, je bil še vedno optimističen, češ da bo med dirko mogoče marsikaj nadoknaditi z ustrezno taktiko.

Tiger Woods pokazal kremplje

Ljubljana - Od Minnesote do Louisiane. 
Od izvira do delte. 
Od komaj nekaj decimetrov globoke vode v prvih etapah, kjer se po besedah domačinov niti ne da pošteno zaplavati, pa do strašanskih globin. 
In vse do konca. 
Do zaključka 3797 kilometrov dolgega toka Mississippija, kjer naj bi bili, bolj od redkih plavalcev, v dokaj umazani vodi domači aligatorji, bo 4. julija, torej na dan rojstnega dneva ZDA, zaplaval slovenski ultramaratonski plavalec Martin Strel. 
Svojo pot naj bi 47-letni Dolenjec v spremstvu dveh kanuistov izpeljal do 7. septembra in tako le nekaj dni pred obletnico terorističnih napadov na New York simbolično sklenil svoj podvig.

Vreme v Minnesoti, prvi postaji Strelove poletne »odisejade«, je bilo v letošnji zimi dokaj blago. 
Po podatkih domačih vremenoslovcev v tej zvezni državi tako mile pošiljke snega ne pomnijo že dobro stoletje. 
Če gre po zimi soditi poletje, lahko »water Dolenjska« mirno pričakuje vroče ameriške dneve.

Matej Avanzo

Najbolj množični razred - tekmovalci z motorji do 125 ccm - ni prinesel večjih presenečenj, saj je lanski prvak Jaka Može obakrat premočno zmagal in dokazal, da trenutno na domačih progah nima pravega tekmeca, še največji boj za njim sta uprizorila Aljoša Jelovšek in lanski državni prvak v razredu do 85 ccm Uroš Nastran, slednji je letos iz MK Fortuna prestopil k ekipi Sitar Dunlop in dokazal da je kljub šestnajstim letom iz pravega testa. 
Spretno je ubranil vse Jelovškove napade in na koncu skozi cilj obeh voženj privozil pred tekmecem. 
Tako je že na svoji drugi dirki v tem razredu okusil stopničke.

Rezultati - 85 ccm: 1. Cajzek (GIC P. T.) 35 točk, 2. Bekanovič (Sitar Dunlop PT) 30, 3. Rovan (Fun Sport) 24, 4. Tadič (Husky MP) 24, 3. Rok Avbelj (MK Fortuna) 24; skupno: 1. Cajzek 67 točk, 2. Rovan 56, 3. Bekanovič 48, 4. Koritnik 46, 5. Tadič 44; 125 ccm: 1. Može (Kampuš MD) 40 točk, 2. Nastran (Dutar Dunlop) 32, 3. Jelovšek (Slov. Konjice) 28, 4. Kurnik (AMD Lenart) 24, 5. Špindler (Sitar Dunlop) 20; skupno: 1. Može 80 točk, 2. Nastran, 3. Jelovšek oba 56, 4. Kurnik, 5. Špindler oba 39; razred Open: 1. Kragelj (Orehova vas) 40 točk, 2. Štrajhar (Feroda) 32, 3. Erik Slavec (MK Fortuna) 30, 4. Gajser (Team) 26, 5. Sitar (Sitar Dunlop) 24; skupno: 1. Kragelj 80 točk, 2. Gajser 60, 3. Sitar 54, 4. Slavec 54, 5. Štrajhard, 53.

Gostiteljem ekipni uspeh na premieri

Jože Kreft

Wels - Odprtega prvenstva Avstrije v polmaratonu se je udeležilo 1200 atletov, s progo v Welsu pa je najhitreje opravil Slovenec Roman Kejžar. 
S časom 1:05:02 je za dobro minuto premagal Avstrijca Romana Wegerja, še 36 sekund večji zaostanek pa je imel drugi domači tekač Bernhard Spiess.

Marion Bertrand ugnala Sonjo Nef

V derbiju 1. kola nadaljevanja državnega prvenstva so zmagali gostitelji, ki so po vodstvu tekmecev do polovice tekme pozneje le zasukali izid v svoj prid, in sicer po golu Avdiča, ko je ta streljal prek vsega igrišča. 
Mariborčanom je uspelo v tretjem delu izkoristiti prednost igralca več - izenačili so na 5:5 - odtlej pa so gostitelji nenehno ohranjali prednost, ki sicer nikdar ni bila večja od dveh golov.

Jože Marinček

Naslednje kasaške dirke bodo prihodnjo nedeljo na hipodromu v Šentjerneju na Dolenjskem.

Maribor - Že 41. mednarodno tekmovanje za Baumgartnerjev pas v judu, ki ga je ob pomoči JZ Slovenije v mariborski dvorani Tabor pripravil JK Branik Broker, je privabilo 90 judoistov iz šestih držav.

Mešana dvojica bo spet naš prvi adut

Na EP v badmintonu imata največ možnosti za uvrstitev med 16 naveza Maja-Andrej Pohar

Edina evropska zmaga pri mladinkah Francozinji Durand Slovencev najviše mladinki Škabar, Tomazini v ekipnem delu

V polfinalu so nogometaši premagali smučarje s 5:1, košarkarji pa rokometaše s 4:2. 
V dvoboju za 1. mesto so bili nogometaši uspešni proti košarkarjem s 5:1, 3. mesto pa so si priigrali rokometaši proti smučarjem. 
Vsaka ekipa je sicer dosegla po 3 zmage, a so rokometaši osvojili več iger (42:40). 
Kot posameznika sta blestela nogometaša Oblak (premagal je Janca in Polanca) ter Dimitrijevič (dobil je proti Križaju in Verbiču), za nepremagljivo nogometaško dvojico pa sta se izkazala Vili Ameršek - Golec, ki jima nista bila kot ne smučarska naveza Vogrinec-Kalan, ne košarkarska Fišer -Weibl. 
Sicer pa so - v imenitnem razpoloženju - mnogo teniškega znanja pokazali še številni drugi, med njimi rokometaš Telič, smučarja Cerkovnik in Kavčič itd., vsi pa so obljubili, da se bodo prihodnje leto znova radi odzvali vabilu. 
E. B.

Svetovni rekord na londonskem maratonu

Primc najbolje letos

Bojan Cerar

Gostje, pri katerih je simultanko uprizoril Uroš Ivanovič (24 točk v 29 minutah), za razpoložene Ljubljančane niso našli recepta in so v 13. minuti zaostajali že za 23 točk (18:41). 
Domači strateg Zmago Sagadin je nato premešal postavo in v igro poslal mlajše igralce. 
Najbolje je ponujeno priložnost izkoristil Vujadin Subotić, ki se je minulo sezono kalil prav v Zagorju. 
A do nekdanjih soigralcev ni pokazal niti kančka usmiljenja, saj je z zavzeto igro in dvema zaporednima trojkama Union Olimpijo v 31. minuti popeljal do najvišjega vodstva na tekmi - 84:51.

Nowitzki nared za Raša?

Rusija

Konjsko zdravljenje za Beckhama

Ljubljana - Ronaldo je včeraj na štadionu Giuseppe Meazza poskrbel, da so tudi nasprotni navijači potočili solze. 
Inter, vodilno moštvo italijanskega prvenstva, je bil še drugič zapored na robu poloma. 
Brescia je pičlih 15 minut pred koncem Cuperjevo zasedbo mojstrov in milijonarjev držala v matu, potem ko je z bele točke zadel Peppi Guardiola. 
Toda napočil je trenutek za Ronalda. 
V pičlih treh minutah (v 79. in 82. minuti) je nekdanji prvi nogometaš sveta zrežiral zmagovit preobrat, ki je Inter obdržal na vrhu Serie A.

Slaba »jugo« kopija

Slovenska liga po ravni nikakor ne dosega kakovosti nekdanje jugoslovanske prve (prav tako ne niti druge ali celo tretje - medrepubliške - lige). 
Toda jugoslovanska liga je bila ob solidni kakovosti obremenjena s celo vrsto slabosti, zaradi katerih je bila v primerjavi z ligami po Evropi tako rekoč drugorazredna: kalkulantska igra, skromen ritem, odločilna vloga zakulisja, korupcija... 
Jugoslovansko ligo so - v času, ko so bili v modi samoupravni sporazumi - poimenovali tudi kot dogovorno ligo. 
Za glavne akterje je bila zadeva povsem čista, igrali so skladno z interesi, ki pa pogosto niso imeli prave zveze s športom in viteštvom. 
Javnost tem prevaram v seštevku ni nasedla, štadioni so bili tu in tam polni zaradi nacionalističnih in šovinističnih pobud, nezaupanje ljudi pa je tej igri odvzelo realne perspektive.

Zmaga za naslov Ovacije Cipotu

Pretepaški podvigi navijačev so bili s tem onemogočeni. 
Ostal jim je le boj za prekmurskega Štajerca Fabijana Cipota. 
»Fabi, Fabi, ti si naš!« so menili gostje. 
Domača množica se seveda ni strinjala. 
V pičlih dveh mesecih branilske kariere si je visokorasli ljubitelj jazza v Ljudskem vrtu pridobil status, o kakršnem lahko nekateri staroselci le sanjajo. 
Ob pozdravih nekdanjih someščanov v soboto ni niti trznil: z Damirjem Pekičem in Tomažem Murkom je zrežiral novo, za razplet prvenstva bržkone odločilno zmago Maribora.

Na veselje gostiteljev je senco metala le novica, da je Ermin Rakovič zaradi poškodbe izgubljen do konca sezone. 
Smiljan Kreže - njegova ideja, z izbranimi hiti zapolniti tudi vse prekinitve tekem, še ni zaživela - je hitro našel zdravilo. 
Pesem We are the champions, rezervirana za zmagovalce, je prepričala celo Milana Koblencerja. 
Na tiskovni konferenci sta z Bojanom Prašnikarjem najprej kot strastna kvartopirca na mizo zmetala imena manjkajočih igralcev, nato pa je strateg Mure kar dvakrat izrekel besede, za privržence vijolične barve vredne pečenega vola: »Mislim, da je Maribor že prvak!«

Boston - Natanko 30 let je minilo od zadnjega zmagoslavja Boston Bruins v NHL, zdi se pa, da so se Kosmatinci zbudili iz dolgega spanca in da bodo v naslednjih tednih še zelo glasni. 
Po 11 letih namreč ta ekipa vstopa v končnico prav z vrha vzhodne konference. 
Optimisti pa so te dni doma tudi v Torontu: v novi »ofenzivi bitke za Ontario« so gladko ugnali Ottawo.

Kamnik - Dvorana OŠF. 
Albrehta, gledalcev 1000, sodnika Indest (Mb) in Gril (Pek).

Ruslan se je moral dostojanstveno odpovedati nastopu, čeprav ga je hudo vleklo tudi iz športnega razloga. 
Na prvem turnirju za veliko nagrado FIDE v Dubaiju je zaradi podcenjevanja ostal brez uvrstitve, potem ko je v uvodnem kolu izgubil s svetovno prvakinjo Žu Čenovo, igralko, ki ima za 200 točk slabši rating.

Terglav: lepe tekme z okusom NHL

Ljubljana - Na razburljivo končnico državnega prvenstva so morali najboljši slovenski hokejisti hitro pozabiti. 
Kajti pred vrati je že zgodovinski štart naše reprezentance v skupini A, zato ni čudnega, da je bilo že v uvodnih dneh reprezentančnih priprav zaznati obilo resnega dela. 
Dobro voljo sta skalili le poškodbi vratarja Klemna Mohoriča in napadalca Iva Jana, a za slednjega upajo, da bo le branil barve Slovenije na SP. 
Pred odhodom na Švedsko, 24. t. m. (prva tekma bo 26. t.m. z Rusijo), se bodo Slovenci še dvakrat pomerili z Italijani.

»Vsakega gola sem vesela. 
Vsak je zgodba zase, zasluge zanje pa imajo seveda tudi soigralke. 
A se je že večkrat zgodilo, da sem preigrala vseh pet tekmic in nato še vratarko. 
Vijuganje med tekmicami mi je pravi užitek, gol pa le še pika na 'i'. 
Pri hokejistih je težje zadevati, kajti igrajo bolj trdo. 
Všeč mi Ivo Jan, ki zna dobro preigravati in tudi natančno zadevati.«

Uspeh Moserjeve

Moskva - Začelo se je prvenstvo Moskve, na katerem nastopa 32 udeležencev, ki se merijo po izločilnem sistemu. 
Nastopa 17 velemojstrov, najvišje ratinge pa imajo Malahov (2647), Šipov (2630), Rustemov (2607), Glek (2601). 
Zelo zanimiv bo tudi nastop svetovne podprvakinje Aleksandre Kostenjuk in najboljše ameriške šahistke Irine Krush.

Pojkovo - Na turnirju v tem sibirijskem mestu bo nastopilo devet vrhunskih velemojstrov Drejev, Vaganjan, Rublevski, Aleksandrov, Balogan, I. Sokolov, Zvjagincev, Oniščuk (prvič pod ameriško zastavo), Vescovi in domači mednarodni mojster Obodčuk. 
Turnir bo kar 16. kategorije FIDE.

V Varni 53 velemojstric

Zaradi odstopa člana KA in načelnika podkomisije za alpinistično smučanje, Grege Ažmana, ter Tomaža Jakofčiča komisija za alpinizem razpisuje dve mesti; mesto načelnika PZAS ter mesto člana KA. 
Razpisani sta tudi dve dodatni mesti za člana PZAS. 
Alpinistični klubi naj oddajo predloge do 10. maja na Planinsko zvezo Slovenije (za KA), Dvoržakova 9, Ljubljana.

Eno naših najbolj priljubljenih plezališč Črni Kal je pred kratkim obogatelo za lepo število novih smeri. 
Avtorica večine je ta hip ena najbolj dejavnih slovenskih opremljevalk novih smeri Betka Galičič (PK Škofja Loka). 
Smeri so v desnem delu skalne pregrade nad vasjo Črni Kal. 
V novem sektorju Sidarta se nahaja 20 smeri s težavami med 5c in 7a/a+, v sektorju Peskovnik malo naprej pa 18 smeri med 6a+ in 7b+. 
Vse smeri so lepo opremljene in dolge do 33 metrov, kar je pri nas precej redko za smeri teh težav.

Jelovica: Rajšič, Đurovič, Valič, Fic 1, Klavž, Jamnik, Fireder 1, Kobal, Wertl 6, Cerar 8, Pleško 6, Kalan 1, Murko 4, Breznik 2.

Vrstni red:

Škofije - Športna dvorana Burja, gledalcev 150, sodnika Okleščen (Nm) in Svoljšak (Škofja Loka).

Gorenje : Sevnica 30:24 (13:9)

Sevnica: Marcola, Požek 4, Ošlovnik, Močivnik 1, Grizolt 3, Kozlina 3, Štuhec 6, Holjak, Brečko 2, Teraš 1, Simončič 1, Povše 3, Čopič.

Po vodstvu gostiteljev z 12:10 so gostje s petimi zaporednimi goli prešli v vodstvo s 15:12. 
Toda domači so se le zbrali in odšli na odmor z golom prednosti. 
Nadaljevanje je postavilo stvari na pravo mesto: Prošt je nadaljeval s serijo dobrih obramb, po dveh hitrih zadetkih in zapravljeni sedemmetrovki Izolana Žegerja se je tehtnica hitro nagnila na Rudarjevo stran. 
J. P.

Gorenje 19 12 0 6 524 : 468 26

»Drži, to so bili časi, ko so Čehi morda dobili eno tekmo od desetih z Rusi,« pogosto omenja legendarni jeseniški hokejist Albin Felc, spominjajoč se, kako je konec šestdesetih in v sedemdesetih letih občudoval ruske hokejske mojstre. 
Toda razmerja moči na ledenih ploskvah so se spremenila in če so nekoč Čehi leta in leta čakali na kakšen občasen skalp velikega tekmeca, je zdaj drugače. 
Zdaj se velika Rusija ozira za Češko in celo v svoje prvenstvo vabi okrepitve iz dežele svetovnih prvakov zadnjih treh let ...

Moji nasledniki brez jajc

Sem v položaju, ko lahko to od ekipe zahtevam. 
V skupnih akcijah naju bo bržkone moč videti na Giru ali Touru. 
Klemenčič je še vedno naš najbolj 'krvoločni' in najmočnejši šprinter, ki bi moral to sezono slaviti prvo etapno zmago na veliki dirki. 
Z veseljem bom del njegovega šprinterskega 'vlaka'.

Bisera minulega tedna:

Drugi otrok, ki ga pričakujeta Victoria in David Beckham, je najbolj znani otoški par naravnost prisilil k nakupu nove hiše, bolje rečeno - graščine. 
Na skrivni lokaciji v raju za milijonarje na severu Anglije sta za novo prebivališče odštela 2,3 milijona funtov, kar bi moralo zagotavljati dovolj prostora, da se bo imel mali Beckham kje kobacati. 
Dosedanje dvosobno stanovanje, ki ga prodajata za 500.000 funtov, bi bilo za štiričlansko družino, vajeno velikega razkošja, pač pretesno. 
Ekstravagantna zakonca sta seveda še vedno tudi ponosna lastnika Beckhingamske palače na jugu Anglije, ki pa je preveč oddaljena od Davidovega delovnega mesta, da bi tam živela kar vsak dan.

Aleksander Volkov, Andrej Česnokov in Andrej Čerkasov so bili konec osemdesetih in v začetku devetdesetih let edini omembe vredni Rusi na teniški turneji, med ženskami pa so se le še nostalgično spominjali leta 1974, ko je Olga Morozova pod zastavo s srpom in kladivom igrala v wimbledonskem finalu. 
Za ruski tenis so se začeli lepši časi po razpadu SZ. 
Predsednik Boris Jelcin je bil pravi teniški navdušenec, ki je Šamila Tarpiševa, predsednika ruske teniške zveze, angažiral za svojega osebnega trenerja in ga celo zaposlil v svojem kabinetu. 
Tako se je Rusija v desetih letih razvila v pravo teniško velesilo.

Posvetilo podjetju in himna delu

V zgodbi o koscu nepreglednega žitnega polja, mimo katerega ob pooblačenem nebu oddivjajo vojske z vsemi mogočimi insignijami in orožji, od srednjeveških do sodobnih, od bajonetov do kalašnikov, medtem ko on nepremično kljubuje vsem vihram in vztraja pri žetju, je mogoče najti tudi politične konotacije: opredelitev proti vojnam (ki sta jo prejšnji dve generaciji Barille občutili na lastni koži), spoštovanje narave, spoštovanje dela in delavcev, etične vrednote. 
Vrednote Barille, največjega svetovnega predelovalca žita, torej. 
Slogan: »Delo se nadaljuje. 
Od 1877.«

Izdelava spota je bila zastavljena širokopotezno: produkcijska hiša BRW je na lokaciji v Južni Afriki koordinirala 60 statistov, 70 konjev, arzenal 50 različnih orožij in 13 ur snemanja dnevno. 
Produkcija spota je pobrala šestino akciji namenjenih oglaševalskih sredstev: milijon evrov. 
Preostalih pet milijonov evrov, kar je približno 6-7 odstotkov Barillinih letošnjih oglaševalskih sredstev, bo namenjenih oglaševanju na vseh večjih tv-postajah s 60-sekundnim spotom in v kinodvoranah z epskim 90-sekundnim spotom. 
Spot bo predvidoma predvajan tudi v drugih evropskih državah in v ZDA.

Barillin tihi krik torej, ki ga žal kljub močni frekvenčni podpori zaradi predvajanja v klasičnih oglaševalskih blokih preglasijo običajne, bolj glasno kričeči oglasi. 
Morda bi ob kršitvi vseh oglaševalskih pravil kazalo razmisliti tudi o drugačnem načrtovanju medijev?

Trženje televizije

Če ste kdaj v zanosu kričali pred televizorjem, medtem ko se je vaše moštvo na igrišču borilo za zmago, potem poznate moč športa. 
In če se poleg tega ukvarjate s trženjem, potem poznate tudi njegov oglaševalski potencial. 
Tudi letošnje leto, tj. leto zimskih olimpijskih iger in svetovnega nogometnega prvenstva, obeta milijonom televizijskih gledalcev z vsega sveta bogato paleto športnih užitkov, tržnikom pa široko ponudbo marketinških priložnosti.

V okviru agencije deluje tudi medijski oddelek Publicisovega hčerinskega podjetja Optimedie, specializiranega za strateško medijsko načrtovanje.

Triglav, simbol slovenskega nogometa

Uradni Rim je pojasnil, da si je prav lahko privoščil objavo novice prvi in tudi malo pred časom, saj je bila zamisel italijanska, pa tudi k uresničevanju je veliko pripomogel italijanski zunanji minister Silvio Berlusconi, ki je hkrati predsednik vlade. 
Berlusconi se je o rimskem srečanju kot premier v petek po telefonu pogovarjal s predsednikoma Georgeom Bushem in Vladimirjem Putinom in z generalnim sekretarjem Nata Georgeom Robertsonom, šele potem je na improvizirani tiskovni konferenci sporočil javnosti, da mu je uspel veliki met in da Rusija postaja dvajseta članica Nata. 
Berlinski zid čisto zares pada šele zdaj, železne zavese dokončno ne bo več, hladna vojna se za zmeraj končuje zahvaljujoč italijanski diplomaciji, so komentirali nekateri tukajšnji časniki.

Evropska centralna banka

Verona - Med 4000 razstavljalci iz skupno 26 držav, ki so sodelovale na letošnjem Vinitaly, enem najpomembnejših specializiranih vinskih sejmov v Evropi in vse bolj tudi v svetu, je bila tudi peščica slovenskih vinarjev. 
Poleg skromne, a vendarle opazne predstavitve, ki jo je organizirala Poslovna skupnost za vinogradništvo in vinarstvo Slovenije z udeležbo Vinakopra, Vinske kleti Goriška Brda in posredno še kleti Radgonske gorice, so se več kot 120.000 obiskovalcem predstavili še najbolj podjetni zasebni pridelovalci vin iz Brd, katerih vina cenijo in jih po svetu prodajajo tuji trgovci. 
Poslovna skupnost za vinogradništvo in vinarstvo je tokrat zakupila 28 kvadratnih metrov razstavnega prostora. 
Prisotnost na veronskem sejmu - na njem zlasti primorski vinarji skupaj s poslovno skupnostjo sodelujejo zadnjih deset let - je pomembna že zaradi pripravljanja naših vinarjev na vstop v EU. 
Sodelovanje na Vinitaly je pomembno za slovenske vinarje, četudi je sejem tik pred domačo sejemsko prireditvijo v Ljubljani, ki se začenja danes. 
Ocenjevanje vinskih vzorcev je bilo še posebej strogo, saj so v konkurenci 3600 vzorcev nagradili le 3 odstotke vin. 
Zato je srebrna medalja za sauvignon baqueri, letnik 2001, za zadružno klet v Brdih, pravijo, zlata vredna. 
M. Š.

Odtlej se Belafonte obsedeno ukvarja s svojim najljubšim projektom: Dolgo potjo v svobodo . 
Z njo hoče Ameriko opomniti na tiste, ki so kot ujetniki prišli iz Afrike. 
Tudi Marek se je takoj navdušil za ta projekt. 
Bil je dunajski Žid, ki je leta 1920 prišel v ZDA in je vedel, kaj je zatiranje. 
Dal mu je denar in zeleno luč. 
A šefi, ki so sledili Mareku, so izločali vse pesmi, ki se jim niso zdele komercialne.

Oskarji mu gredo na živce: »Tam sedimo in ploskamo svojim šefom, ko smo vendar mi sami šefi. 
Brez nas ne bi bilo nič. 
Kaj bi bilo, če bi družno rekli, da te korupcije ne bomo več podpirali in da drugo leto ne pridemo.« 
Letos se je govorilo o prodoru črnskih umetnikov. 
»Ceremonial ni nič manj rasističen kot nekoč. 
Sidney Poitier, Denzel Washington in Halle Berry so kratko in malo veliki igralci.« 
Film o suženjstvu, na primer Spielbergov Amistad (1997), je bil slabo sprejet, kajti Američani ne vidijo radi, da jih opominjajo na tisto, kar so hudega naredili drugim. 
»Imamo se za bolj velikodušne in boljše od drugih. 
Za čisto ljudstvo, varuhe demokracije. 
Za pravičnike, ki jih ima Boga najraje. 
Tistega, kar se s to podobo ne sklada, ne maramo. 
Ne maramo, da nas kdo opominja, od kod izviramo in da delamo napake. 
Ne maramo prevzeti odgovornosti za pokole Indijancev in zasužnjevanje Afričanov. 
Manjka nam čuta za odgovornosti, ker imamo za vse eno samo merilo, denar. 
Veljaš, kolikor imaš na računu. 
Pa naj bo to v znanosti ali kulturi.«

Za teden dni prestolnica pohištva

