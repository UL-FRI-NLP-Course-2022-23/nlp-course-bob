Vremenski vpliv bo obremenilen, veliko ljudi bo imelo značilne vremensko pogojene težave, moteno bo spanje v noči na nedeljo.

Rekviem na Stalinovo glasbo

Himna, ki jo je uzakonila duma (potrditi jo mora še svet federacije, v katerem ne gre pričakovati zapletov), je prvič uradno zadonela na novoletno noč leta 1944, zadnjič pa ob razpadu SZ leta 1991. 
Od leta 1956 do leta 1977 je bila brez besedila (zaradi destalinizacije takratne partije in države, Stalina so v besedilu potem zamenjali z Leninom), brez stihov pa jo bodo vsaj še kakšen mesec igrali tudi v novi Rusiji. 
Drugega besedila uradno namreč še ni, po neuradnih različicah pa naj bi se to pot v njej po Stalinu in Leninu pojavil še - Bog. 
Dnevnik Sevodnja, ki je objavil te še ne potrjene stihe, se vprašuje, kdo bo v himni čez čas zamenjal Boga. 
Vladimir Putin?

Rim - Rim bomo spremenili v Seattle, obljubljajo mladi iz socialnih centrov in pripadniki številnih političnih strank, ne samo levičarskih, skrajni desničarji pa so koroškemu deželnemu glavarju v pozdrav že poslikali judovske trgovine s kljukastimi križi. 
Vatikanski državni sekretar Angelo Sodano je ogorčen, ker Italijani nimajo smisla za gostoljubje. 
Jörga Haiderja so povabili na Trg svetega Petra, pa tudi papež ga bo sprejel, saj je Haider vendar koroški deželni glavar, Vatikanu pa je vseeno, od kod kdo prihaja. 
Med drugo svetovno vojno nismo imeli diplomatskih stikov z ZDA in Japonsko, a so njihovi predstavniki stalno prihajali, naša vrata pa so jim bila vedno odprta, je Italijane poučil državni sekretar sosednje države in pojasnil, da so oni »druga oblast«.

Tone Hočevar

Kakor pravi sindikalni voditelj Delimir Kuba, od vlade ne zahtevajo nič več, kakor da spoštuje kolektivno pogodbo in zviša plače. 
Po mnenju sindikata se je vlada odrekla predvolilnim obljubam, da ne bi dovolila zaostajanja plač učiteljev, zdravnikov, znanstvenikov, kulturnikov, socialnih delavcev ... 
Sindikat javnih uslužbencev pravi, da so se samo letos njihove plače, v primerjavi z zaposlenimi v državnih podjetjih, znižale za 8,5 odstotka. 
Ker je vlada napovedala, da se bodo januarja dodatno znižale za deset odstotkov, sindikalisti ob koncu leta 2001 pričakujejo zaostajanje svojih plač za okoli 30 odstotkov.

