Prva naloga je torej priprava »deklaracije iz Laekna«, ki jo bodo sprejeli sredi decembra, na zadnjem vrhunskem srečanju pod predsedstvom Belgije. 
V njej naj bi določili dnevni red, koledar in metodo dogovarjanja o širši institucionalni reformi Unije. 
Čeravno »babic« ne manjka, kajti v minulih mesecih v petnajsterici skoraj ni bilo šefa vlade ali države, ki ne bi v javnost navrgel vsaj nekaj idej, si je premier Guy Verhofstadt omislil posebno ekipo svetovalcev za pomoč pri sestavi deklaracije, ki bo v zgodovino zapisala ime kraljeve palače na obrobju Bruslja. 
Imenovanje »laekenske skupine«, v kateri so nekdanji predsednik evropske komisije Jacques Delors, nekdanja premiera Belgije in Italije Jean-Luc Dehaene in Giuliano Amato ter bivši šef poljske diplomacije Bronislaw Geremek ter mladi britanski poslanec David Miliban, ki velja za sivo eminenco Tonyja Blaira, je povzročilo neprikriti gnev Berlina, ker so v Bruslju obšli največjo članico skupnosti.

Tvegana igra predsednika Koštunice, da s pomočjo črnogorskih socialistov iz bodočega vladnega kabineta izloči demokrata Đinđića

Bogenšperk - V Valvasorjevem gradu na Bogenšperku so se ob koncu šolskega leta v Zlato knjigo vpisali vsi tisti učenci litijskih osnovnih šol, ki so vseh osem razredov izdelali z odličnim uspehom. 
Tokrat je bilo odličnjakov 43, in sicer iz osnovne šole Gradec in Litija ter iz osnovne šole Šmartno pri Litiji po 11 učencev, štirje iz osnovne šole Gabrovka in podružnične šole Dole pri Litiji, trije iz glasbene šole Litija ter po ena učenka iz glasbene šole Zagorje in osnovne šole Dol pri Ljubljani. 
V Knjigo dosežkov pa so se vpisali tisti učenci, ki so dosegli pomembne rezultate na regijskih in državnih tekmovanjih, in sicer na kulturnem, tehničnem, poljudnoznanstvenem in drugih področjih. 
Vpisalo se je 45 posameznikov in devet skupin. 
Ob tej priložnosti jim je litijski župan Mirko Kaplja podelil priznanja in knjižne nagrade. 
Vpis učencev v Zlato knjigo in v Knjigo dosežkov je tokrat potekalo že enaindvajseto leto. 
B. R.

Bo Slovenija že 2005. del schengenskega območja? 
- Dragocena pomoč sklada Phare - Potrebovali bomo več kot 1800 novih policistov na naših mejah

Znana opozorila iz Luksemburga . 
Slovenija je med najbolj pripravljenimi kandidatkami za EU, je bila na pridružitvenem svetu (najvišji skupni organ EU in Slovenije) zadovoljna predsedujoča ministrskemu svetu EU Švedinja Anna Lindh (od 1. julija je to mesto prevzela Belgija) . 
Slovenka delegacija, ki jo je vodil Dimitrij Rupel, je morala tudi tokrat poslušati znana opozorila: prepočasna denacionalizacija, zamuda pri privatizaciji bank, zavarovalnic in telekomunikacij, pospešiti bo morala reformo javne uprave in zmanjšati sodne zaostanke. 
Veliko razočaranje za EU je, ker prostocarinska prodaja na cestnih mejnih prehodih ni bila ukinjena s 1. junijem, kot se je Slovenija zavezala že v tretje.

Vlada. 
Na več kot 400 straneh je vlada pripravila poročilo o napredku Slovenije pri vključevanju v EU, ki ga bo te dni poslala v Bruselj, dopolnila pa ga bo lahko še septembra. 
Evropska komisija bo letos 13. novembra pripravila že četrto poročilo o kandidatkah za EU.

Sobota, 30. junija

Empirično dejstvo pa je, da so ženske bolj pogosto žrtev telesnega nasilja ali slabega ravnanja in da same bolj pogosto ostanejo z otroki in morajo za njih skrbeti. 
»Očitati jim povrhu vsega, da si zaradi svoje pasivnosti zaslužijo grdo ravnanje - je neetično. 
Upoštevali naj bi še, da je ženska lastnost, da o tem berejo v medijih, da se za to bolj zanimajo kot moški, in da torej sledijo mnenjem in navodilom.«

Jelena Gaćeša

Konec minulega tedna je Gospodarska zbornica Slovenije (GZS) organizirala okroglo mizo o trgovini z ZDA v času Busheve administracije, na kateri je bil glavni govornik mož z washingtonskega inštituta za mednarodno gospodarstvo, Howard Rosen, za katerega je bila Ljubljana ena od postaj na poti po Evropi. 
Med udeleženci so bili predstavniki petih domačih podjetij; pričakovali so zlasti koristne napotke o tem, kako do ameriških kupcev, a so odšli dolgih nosov. 
Enako torej kot z drugih dosedanjih posvetov z ameriškimi gosti, ki so predvsem osebne promocije slednjih in bolj sušen vir za gostitelje koristnih informacij. 
In kako približati največji trg na svetu našemu gospodarstvu, ki proda tja za četrt milijarde dolarjev, a bi izvoz lahko vsaj podvojilo?

Vsekakor od tega ne bomo odstopili. 
Menimo, da so tu možnosti skoraj neizčrpne. 
Narava se je učila milijone let, da je razvila procese čiščenja, ki so zelo učinkoviti in zelo enostavni, jih pa je težko razumeti. 
Ko pa jih razumeš, jih lahko razvijaš še naprej in s tem dosežeš presnetljivo dobre učinke.

Kaj vas je pred leti prepričalo, da ste svoje projekte zaupali prav Eureki in ne kateremu drugemu evropskemu programu?

Kaj naj torej napišemo za rojstni dan kitajske partije, da bo čestitka pravična do tistih, ki jim je bila mati, pa tudi do vseh tistih, s katerimi je ravnala kot hudobna mačeha? 
Je dovolj, če ugotovimo, da je Kitajski omogočila, da se spreminja, da pa v svojem bistvu ostane to, kar je sicer bila dolga tisočletja - velika centralistična država s kmečko miselnostjo in birokratskim obnašanjem? 
Ji je treba izreči še več priznanj za to, da je s svojo novo politiko ustvarila sedanji Šanghaj, katerega 12-milijonsko prebivalstvo ima povprečno 3500 dolarjev domačega družbenega proizvoda na posameznika, ali pa bi jo morali obtožiti, ker je hkrati s to svojo politiko pustila nekaj sto milijonov kmetov na ravni komaj nekaj sto dolarjev letnega prihodka?

Tako kot ji je uspelo v tem stoletju pod svojim dežnikom zbrati evropsko opero, športne igre, marksistično propagando in cesarsko tradicijo, tako je uspelo kitajski komunistični partiji v svoj življenjepis vpisati tudi protifašistični boj, politične pregone zaradi popolne družbene in ideološke uravnilovke, izstradanje prebivalstva z velikim skokom naprej, strmoglavljenje cesarske tradicije z veliko kulturno revolucijo, vzpostavitev novega socializma kitajskih barv, streljanje v prodemokratične študente, rojstvo novega razreda rdečih kapitalistov in novega postkomunističnega proletariata brez socialnega varstva, brez premoženja in vse pogosteje tudi brez zaposlitve. 
V tej mešanici dobrega in slabega je vseh njenih 80 let spremljala ena beseda - »yundong«. 
Zanimivo je, da ima ta beseda v kitajskem jeziku dvojni pomen - »gibanje« in »šport«.

Skupščina beguncev, sestavljena iz predstavnikov več kot stotisočglave skupnosti beguncev, ki so svoje zatočišče našli v Franciji - vodila sta jo predsednik francoskega parlamenta Raymond Forni in visoki komisar Združenih narodov za begunce Ruud Lubbers - se je končala s posebnim pozivom državam, naj načel ženevske konvencije ne uporabljajo restriktivno, ker bo razvoj mednarodnega prava le tako lahko upošteval in obravnaval tudi aktualne probleme begunstva, in z nagovorom vse svetovne javnosti, naj ob dramatičnih podobah eksodusa, v katerega so pognani ljudje zdaj s tega, zdaj z onega konca sveta, ne ostane ravnodušna samo zato, ker mu ni videti konca, ker je postal tako rekoč že vsakdanji dogodek.

In nazadnje je res, da vse, kar prihaja iz slovenstva, ni zmeraj dobro. 
Iz njega lahko raste tudi slabo. 
To se zgodi, kadar poskušajo Slovenci preseči svojo mero z voljo do nečesa najbolj radikalnega, absolutnega, univerzalnega; z voljo do moči, ki je neslovenska ali nadslovenska in pelje v zanikanje slovenstva.

Ideja o kustosu umetniku je plod tistih, ki niso bili sposobni sprejeti nove logike, nove racionalnosti, v katero je vstopila umetnost v 70. letih. 
Najprej je treba odgovoriti na vprašanje, kdo je danes umetnik. 
Nisem velika ljubiteljica tega koncepta. 
Ne vem, kaj pomeni biti umetnik danes.

Dražbe na udaru goljufov

Avtomobile naj bi kradli

»Ugotovili smo, da je združba, katere člani so bili 29-letni samostojni podjetnik A. P. iz Maribora, 32-letni M. K. iz Pesnice, 41-letni F. H. iz Slovenske Bistrice in 44-letni V. B. iz Pesnice, vsi trije so brezposelni, poleg njih pa še 29-letni predhodno priprti državljan Hrvaške Š. H. ter 30-letni Hrvat A. Đ., ki naj bi bil trenutno v tujini, v času od maja 1998 do novembra 2000 izvršila najmanj šest tatvin osebnih avtomobilov in tatvino enega tovornega vozila,« je povedal Beno Topolnik, načelnik urada kriminalistične policije. 
Poleg tega sta člana združbe M. K. in V. B. osumljena, da sta tihotapila prebežnike, pri čemer naj bi v začetku marca na državni meji s Hrvaško prevzela 20 ilegalcev iz Turčije, ki sta jih poskušala spraviti v Italijo, a so voznika A. D. skupaj z njimi prijeli na območju Nove Gorice.

Topolnik je tudi pojasnil, da so vsi štirje člani združbe, ki so jih prijeli, stari znanci policije, in so bili v preteklosti že večkrat ovadeni, dva pa sta bila tudi pravnomočno obsojena. 
Med hišno preiskavo so pri osumljenem F. H. našli in zasegli 601 naboj, dva dušilca zvoka za strelno orožje, sedem zavojev semen konopje, zavojčke z indikatorji, dva avtomatska merilca, videokaseto in druge predmete, namenjene za proizvodnjo marihuane, ter ga za vse to še dodatno ovadili.

Nemški skladatelj Christoph Willibald Gluck se je rodil 2. julija 1714

Tričlanski kazenski senat ljubljanskega okrožnega sodišča je Ferhatovićevo pet let mlajšo ženo PavloFerhatović obsodil na zaporno kazen enega leta, 25-letnega Nedeljka Žuno pa na 5 let zapora. 
Štiriindvajsetletni Nazim Bunjaku, še ne 46-letni Mihael Wajc, 36-letni Miroslav Horvat in 54-letni Rudolf Paštebar se bodo v zaporniški kuhinji hranili tri leta, 41-letni Zlatko Horvat pa pol leta več. 
Štiriintridesetletni Andreji Novak in 32-letnemu Janezu Armeniju so sodniki prisodili po leto dni zapora, še ne 39-letni Brigiti Gostinčar poldrugo leto, medtem ko je 22-letna Nataša Mitrović s sodišča odkorakala s pogojno obsodbo v žepu (leto dni zapora pogojno na 4 leta). 
Ker so se obtoženci s prepovedano dejavnostjo ukvarjali iz koristoljubja, jim je sodišče poleg zapornih kazni v skladu z 38. členom kazenskega zakonika izreklo stranske denarne kazni. 
Prvoobtoženemu Fadilu Ferhatoviću so določili milijon tolarjev kazni, Žuni, Pavli Ferhatović, Bunjakuju (izrekli so mu tudi kazen izgona tujca iz države za deset let, kar je najdaljša možna doba), M. Horvatu, Wajcu, Gostinčarjevi, Paštebarju in Z. Horvatu pa po 200 tisočakov. 
Fadil Ferhatović, Žuna in Bunjaku bodo morali na pravnomočnost sodbe počakati v priporu.

Čehe odneslo s ceste

Jesenice - Jeseniški policisti bodo dopolnili ovadbo zoper 35-letnega F. P. z Jesenic zaradi povzročitve hude telesne poškodbe. 
V četrtek opoldne je osumljeni F. P. vstopil v hišo, kjer skupaj z oškodovancem stanujeta. 
Brez razloga je pristopil do njega in ga večkrat z rokama udaril po obrazu. 
Dvignil ga je s postelje in ga vrgel v radiator. 
Hudo ranjeni sostanovalec se zdravi v jeseniški bolnišnici. 
Ma. 
R.

Avto ukradel iz garaže

Američani se jezijo nad zakonom, ki so ga prejšnji teden sprejeli v zvezni državi New York. 
Guverner George Pataki je namreč podpisal sklep, da lahko v avtomobilu telefonirajo samo tisti, ki imajo vgrajen sistem za prostoročno telefoniranje oziroma uporabljajo slušalke. 
Voznikom, ki ne bodo upoštevali novega zakona, bodo policisti zaračunali 25.000 tolarjev kazni. 
Zdaj se razburjeni Američani, ki jih že dolgo ni nič tako razjezilo, kot ravno prepoved sočasnega opravljanja dveh najbolj priljubljenih opravil (telefoniranja in vožnje), sprašujejo: ali mobilni telefon res ovira varno vožnjo? 
Mar ni enako nevaren, kot je iskanje radijskih postaj ali uravnavanje klimatske naprave? 
Pataki je prepričan, da bodo vozniki bolj pozorni na cestišče, če ne bodo v roki držali telefona. 
Ameriške ceste bodo varnejše in na njih bo ugasnilo manj življenj. 
Zagovorniki zakona, ki ga bodo menda sprejeli tudi v drugih ameriških zveznih državah, poudarjajo, da so podobne odločitve sprejeli tudi v drugih državah, na primer v Veliki Britaniji in na Japonskem. 
Dodajajo, da je študija, ki je bila objavljena v reviji New England Journal of Medicine, pokazala, da so telefonisti enako nevarni kot pijani vozniki. 
Toda prepričanje številnih Američanov ostaja neomajano: pravijo, da je samo en odstotek nesreč posledica telefoniranja med vožnjo in da se na Japonskem število nesreč po sprejetju prepovedi ni zmanjšalo. 
Predstavnik ameriške avtomobilistične zveze je celo dejal, da se prava nevarnost skriva v pogovoru, ne pa v držanju aparata in da zato telefoniranja ne priporočajo motoristom. 
Avtomobilisti pa bi se morali po njegovem mnenju v celoti seznaniti s pravili varne vožnje. 
Do takrat pa lahko še naprej telefonirajo in, kot je znano, počnejo še druge stvari, si umivajo zobe in šminkajo. 
DPA

Dedka so motili mulci

Assen - Britanci skoraj ne pomnijo, kdaj je kateri njihovih rojakov zmagal na dirki svetovnega prvenstva v cestno-hitrostnem motociklizmu: kot zadnjega je v arhivih najti Iana McConnachieja, ki je bil leta 1986 najhitrejši v razredu do 80 ccm. 
Na VN Nizozemske pa so v nemogočih razmerah, črni oblaki so sicer najbolj krojili razplet v kraljevskem razredu, dobili novega junaka. 
Jeremy McWilliams je bil z zmagoslavjem v razredu do 250 ccm, v katerem so favoriti doživeli pravi polom, prava osvežitev. 
In to na kar malce ironičen način. 
V morju precej mlajših tekmecev, si je prvi uspeh v karieri zagotovil pri, reci in piši, 37 letih.

Košarka zares ne pozna meja

Kukoč je super trener

Tempu, ki ga je pri moških takoj po štartu narekovala celotna francoska reprezentanca, je do prvega vzpona sledil tudi najboljši Slovenec Boštjan Novak. 
Takrat pa je spoznal, da se je tako kot številni drugi uštel pri izbiri obutve. 
»Pred štartom sem si ogledal le nekaj prvih sto metrov proge, kjer o blatu ni bilo ne duha ne sluha, ko pa se je začela steza vzpenjati, se mi je začelo krepko vdirati,« je potarnal Novak, ki pa je bil z 22. mestom zadovoljen, saj je to njegova najboljša uvrstitev v teku navkreber doslej.

Enako »taktiko« je ubrala tudi najboljša slovenska predstavnica Tina Hižar, ki je končala na zanjo solidnem 23. mestu, saj je imela vse leto težave s poškodbo kolena, poleg tega pa je boljša v disciplini gor-dol. 
»Zadnji klanec je bil zelo zahteven. 
Če je zelo strmo, je pametneje hoditi in delati dolge korake, kot pa teči zelo počasi. 
Sicer pa je bila proga tako razmočena, da sem se kar bala, da bom ostala brez športnih copat,« se je v cilju pritoževala Tina Hižar.

Rezultati VN Francije : 1. 
M. Schumacher (Nem, ferrari) 1;33:35,636 (povprečna hitrost: 196,093 km/h), 2. 
R. Schumacher (Nem, williams-BMW) + 10,399 sekunde, 3. Barrichello (Bra, ferrari) + 16,381, 4. Coulthard (VB, mclaren-mercedes) + 17,106, 5. Trulli (Ita, jordan-honda) + 1:08,285, 6. Heidfeld (Nem, sauber-petronas) krog zaostanka;

vrstni red SP - vozniki : 1. 
M. Schumacher 78, 2. Coulthard 47, 3. 
R. Schumacher 31, 4. Barrichello 30, 5. Montoya 12, 6. Trulli, Heidfeld in Häkkinen po 9 itd;

Štiri odličja naših padalcev na SP

Obetavno izhodišče

»Kot sem napovedal, sem na dopoldanskih dveh dirkah nekoliko taktiziral, sedaj pa bom bolj pritisnil na plin,« je obljubil Miha Rihtar, ki je kljub vsemu že dopoldne prehitel Mitjo Klemenčiča za skoraj tri sekunde in Dagmarja Šustra za slabih 10 sekund ter tako po Planini dosegel drugo zaporedno zmago na gorskih preizkušnjah v diviziji III. 
Čeprav se je izjava Ljubljančana zdela malce pretirana, pa še zdaleč ni bilo tako, saj si je tretjo zmago zagotovil že v prvi od treh voženj. 
Klemenčiča in Šustra je namreč prehitel za 6 in 7 sekund. 
»Moram pa priznati, da so gume prijele zares sijajno,« je še dodal Rihtar. 
Nekaj smole je imel Klemenčič. 
Nove italijanske gume so bile pretrde in so mu nudile premalo opore, zato se je moral zadovoljiti le s tem, da je prehitel včeraj podpovprečnega Šustra in krepko zaostal za odličnim Rihtarjem.

Najhitrejši čas je dosegel Vladimir Stankovič (1:52,825). 
Martinu Črtaliču (lucchini) je med tretjim sobotnim treningom počila polos na njegovem prototipu, tako da včeraj ni štartal. 
Rezultati na 12. strani.

Cvet z novim rekordom

Hrastnik - Domači tekmovalec Miran Cvet je ponovil lanski uspeh in s časom 21:51 dobil 4. kolesarsko dirko v počastitev Dneva državnosti. 
Hkrati je za 9 sekund izboljšal svoj rekord 12 km dolge proge (525 m višinske razlike) s štartom pred OŠHeroja Rajka v Hrastniku in ciljem pred Planinskim domom na 749 m visokih Gorah nad Hrastnikom. 
Dirka je štela tudi za slovenski pokal. 
Najboljši kolesar brez licence je bil prav tako domači tekmovalec Marko Osonkar, med ženskami pa Ljubljančanka Sabina Retar na 47. mestu. 
J. P.

Tržič - Letošnjo regato za daljše jadrnice Tržič-Umag-Tržič, na kateri je tekmovalo 57 jadrnic pod hrvaškimi, italijanskimi, avstrijskimi in slovenskimi zastavami, je po zanesljivi zmagi v obeh etapah dobil Esimit, katerega krmilo je bilo tokrat v rokah koprskega krmarja Petra Podunavca. 
Za Esimitom je bil v obeh etapah drugi v cilju Avtomarketov Pozejdon s posadko krmarja Bruna Antonaca. 
F. S.

Novomeščan Igor Primc, ki je bil v metu diska najboljši na petkovem mitingu rudarjev v Velenju (58,45 m), je bil na Madžarskem peti, z 61,80 m pa ni izpolnil norme B za nastop na svetovnem prvenstvu avgusta v Edmontonu, kar velja tudi za druge slovenske atlete.

Koper - Na prvenstvu Slovenije za mlajše mladinke in mladince je nastopilo preko 400 atletov in atletinj iz 28 klubov. 
Teka na 300 m sta bila najboljša tako pri dekletih, kjer je s 40,05 zmagala Petra Stošič (Kronos), kot pri fantih, kjer je bil najboljši Darjan Murko iz AD Poljane Maribor (34,75). 
Prvič na DP pa so tekla dekleta na 1000 m z zaprekami. 
Med rekorderke se je vpisala Velenjčanka Lidija Tamše s 3:16,44. 
Pri dekletih velja pohvaliti še troskok, kjer je slavila Nina Šimunič iz Novolesa (12,08) in tek na 80 m z ovirami, kjer je Tina Levičnik (ŽAK Mass) z 11,48 za las zgrešila državni rekord (11,35). 
Zanimivost prvenstva je, da je kolajne osvojilo kar 20 klubov.

Pri tej računici mora Terdič v zakup vzeti vsaj dve dejstvi. 
Ker je bil po rezultatih spomladanskih izbirnih tekem šele peti v kajakaški konkurenci, mu do konca svetovnega pokala ostaja le še nastop na četrti tekmi sezone v Augsburgu. 
Pri tem sta Kuder in Kodelja v prednosti, saj bosta za tem nastopila še v Pragi. 
Za povrh ima tudi nekoliko drugačen ritem priprav kot drugi reprezentanti, ki so si po tekmi svetovnega pokala v Tacnu privoščili sproščujoč teden in so sedaj sredi pospešenih treningov, zaradi česar njihovi tokratni nastopi niso bili brez napak. 
»V začetku sezone nisem mogel trenirati na enak način, saj sem se resno lotil študija gradbeništva v Celju in so mi vsakodnevne vožnje precej motile ritem. 
Ta zmaga je posledica tega, da sem zadnje tedne spet zagrizel v treninge,« pravi Terdič.

Naša najuspešnejša plavalka zadnjih let, olimpijka Nataša Kejžar, je ob domačem bazenu končala sijajno športno kariero

Radovljica - Nataša Kejžar, šampionka in rekorderka, prava vrhunska zvezdnica, velika vzornica mladih v vseh ozirih, ki se je vselej, ob veseljih in razočaranjih, popolnoma obvladala, v soboto popoldne ob domačem radovljiškem bazenu ni mogla več skriti čustev. 
Kot da bi se drget, jok in solze nabirali v njej vseh dolgih 17 plavalnih let, so ob slovesu bruhnili iz nje. 
Prijeten občutek, da jo ljudje občudujejo in so ji zares hvaležni, jo je upravičeno povsem preplavil.

Zato smo ob tem, ko se je v soboto z modrega neba nad Radovljico spuščala s padalom proti igrišču in bazenu, razmišljali o simboliki tega konca velike kariere. 
»Pa je ni, simbolike, kajne,« se je zvečer že bolj sproščena zasmejala. 
Pa je! 
Dve različici smo zapisali v NeDelu: ali jo je poslalo nebo, da nas je 17 let navduševala in razveseljevala ter zdaj še ostala med nami, ali pa da je po dolgem in visokem letu zdaj pristala na trdnih (ne trdih) tleh. 
»Bolj všeč mi je seveda prva, bolj pa drži druga,« je priznala Nataša, ki sicer nikdar ni posebej rada poslušala hvale na svoj račun. 
»Če bi se še enkrat odločala o tem, kaj bom počela, bi se, ker zdaj pač vem, kakšna je bila moja kariera, morda odločila za kaj drugega, a ne verjamem, da bi bila enako uspešna kot v kombinaciji plavanja in študija.« 
Tudi vprašanja o prvem prelomu v karieri, ko je po dveh tretjinah že hotela nehati, a jo je na prigovarjanje trenerja Globočnika nadaljevala predvsem zaradi podpore mlajši sestri Alenki, je ne vznemirjajo več, čeprav je sama prav po tem prodrla v vrh, Alenka pa je malce zastala. 
»Vsak športnik zaide v krizo, tudi Alenka je, sama pa ne razmišljam o kakšnem posebnem žrtvovanju. 
Navsezadnje je moje nadaljevanje koristilo obema. 
Jaz sem uresničila načrte, Alenka pa je zdaj tudi spet vse boljša in jo nedvomno čakajo novi uspehi.«

To res ne, ve pa se, da bo Nataša Kejžar ostala v trajnem spominu, v zavesti slovenske športne javnosti kot velika vzornica in le želimo si lahko, da bi jo posnemalo čimveč mladih ljudi.

Mariborov »odpad« zanimiv za vse

Turnišče - Ob praznovanju 60-letnice NK Turnišče so pripravili Dan nogometa s celodnevnim programom, na katerem so nastopile vse selekcije od dečkov do članov. 
Osrednji dogodek dneva je bila prijateljska tekma z državnim prvakom Mariborom Pivovarno Laško. 
Ciril Pucko, predsednik kluba, ki je največje uspehe žel od leta 1992 do 1995 z nastopi v 2. 
SNL, je petnajstim najzaslužnejšim posameznikom podelil priznanja. 
F. M.

Na hipodromu v Kamnici je bil z 1:18,7 najhitrejši Condren na vajetih Z. Vidica

Prihodnje dirke bodo v nedeljo, 8. t.m., v Ljutomeru. 
Rezultati v semaforju.

»Vsi kandidati so kvalificirani in sposobni ljudje za opravljanje funkcije predsednika MOK. 
Ne glede na to, kdo bo izvoljen, bo zagotovo upošteval največjo specifično težo, ki jo ima Evropa v mednarodnem olimpijskem gibanju,« je na konferenci za novinarje odgovoril na vprašanje, kolikšen pomen pripisuje izvolitvi evropskega kandidata.

Semafor rezultatov

DP za mlajše člane, 1. dan: moški - 100 m: 1. Šušteršič 10,28, 2. 
J. Žumer 10,37, 3. Orel (vsi ŽAK) 10,41; 400 m: 1. Vrtačič (Nm) 47,33, 2. Planinšec (KAK) 48,77, 3. Polimac (Kl) 49,04; 1500 m: 1. Gorenc (Portovald) 4:04,71, 2. Špes (Mb98) 4:05,90, 3. Divjak-Zalokar (Port) 4:06,88; 4x100 m: 1. Kladivar (Voglar, Kučukovič, Jelen, Polimac) 42,21, 2. Krka Telekom 43,36, 3. Kronos 44,19; 110 m ovire: 1. Voglar (Kl) 14,64, 2. Sitar (M98) 15,28, 3. Špan (Kl) 15,95; daljava: 1. Fridrih (Sl. Bistrica) 753, 2. 
J. Žumer 720, 3. Pocajt (Vel) 685; palica: J. Batagelj (Go) 480, 2. Rogel (Ol) 465, 3. 
G. Predanič (ŽAK) 440; krogla: 1. Grilanc (Go) 15,43, 2. Milutinovič (ŽAK) 14,45, 3. Žbogar (Go) 13,20; kopje: Vrhovec (Kro) 65,45, 2. Čamernik (Sev) 62,34, 3. Kocjan (PMb) 57,93); ženske - 100 m: 1. Nose (Štj) 12,04, 2. Vauče (KAK) 12,53, 3. Hostnik (Dom) 12,70; 400 m: 1. Prelovšek (Kro) 56,46, 2. Đumič (Kl) 58,04, 3. Gortnar (Go) 58,36; 1500 m: 1. Hozjan (Vel) 4:56,93, 2. Horvat (Pom) 4:58,98, 3. Arzenšek (Vel) 5:01,69; 100 m ovire: 1. Tomič (Kl) 14,15, 2. Vojska (Dom) 14,69, 3. Šober (ŽAK) 15,09; 4 x 100 m: 1. Kladivar (Klemen, Đumič, Koštomaj, Tomič) 48,70, 2. Domžale 50,53, 3. 
ŽAK Mass 50,85; troskok: 1. Voršič (Tr) 12,22, 2. Praznik (Nov) 11,74, 3. Sedej (Tr) 11,52; višina: 1. Šušteršič (ŽAK) 172, 2. Marinc (Kl) 166, 3. Vodišek (ŽAK) 163; krogla: 1. Črnigoj (Go) 43,62, 2. Ovniček (Tr) 28,84.

DP za ml. mladince in mladinke v Kopru, 1. dan: mladinci - 300 m: 1. Murko (Pol) 34,75, 2. Kralj (Šen) 35,51, 3. Zajc (Vel) 36,03; 2000 m: 1. Berus (Nm) 5:40,74, 2. Kolman (Fit) 5:41,43, 3. Kosmač (Žir) 5:42,86; 110 m ovire: 1. Ozimič, 2. Šauperl (oba SlB), 3. Ferenčak (Kro); 1500 m zapreke: 1. Cimperšek (Kl) 4:36,45, 2. Rovšček (PSČ) 4:38,38, 3. Laura (Pt) 4:42,88; 4 x 100 m: 1. Kronos 43,97, 2. 
Sl. Bistrica 44,83, 3. Kladivar 45,15; palica: 1. Poljanec (Ol) 465, 2. Orlčnik (Kl) 430, 3. Majkić (Fit) 370; daljava: 1. Pompe (Vel) 666, 2. Celar (Tri) 661, 3. Korošec (Ol) 657; krogla: 1. Lenarčič (Pom) 14,73, 2. Dečman (Kl) 14,23, 3. Nikolič (Kro) 13,05; kopje: 1. Kranjc (ŽAK) 65,99, 2. Žitnik (Nm) 47,80, 3. Karnel (Ol) 47,32; ml. mladinke - 300 m: 1. Stošič (Kro) 40,05, 2. Benko (Go) 41,19, 3. Orešnik (Kro) 41,35; 1000 m: 1. Ferjan (Ol) 2:58,54, 2. Naraks (Kl) 2:58,62, 3. Bučar (Šen) 2:59,31; 80 m ovire: 1. Levičnik (ŽAK) 11,48, 2. Gačner (Kl) 11,84, 3. Šumi (ŽAK) 12,01; 1000 m zapreke: 1. Tamše (Vel) 3:16,44, 2. Golenač (Kl) 3:19,52, 3. Koren (Kp) 3:23,73; 4 x 100 m: 1. Kronos 49,37, 2. 
ŽAK Mass 49,38, 3. Triglav 50,01; troskok: 1. Šimunič (Nov) 12,08, 2. Kovač 11,31, 3. Kalan (obe Tri) 11,27; višina: 1. Murko (Nov) 165, 2. Kobe (Ol) 165, 3. Budna (Fit) 165; kladivo: 1. Jazbinšek (Kl) 51,03, 2. Morano (Kro) 47,00, 3. Novak (Kl) 45,70; disk: 1. Majcen 41,12, 2. Novak 37,41, 3. Jazbinšek (vse Kl) 34,53.

Prvenstvo Nemčije: ženske

Gorskohitrostna dirka Gorjanci Petrol 2001, 1. dirka - divizija I:

Skala Casino K Bar : Lokateks Trata 12:12, Jesenice : Huje 20:4, Mlinar Padna : Sloga 15:9, Milje TELA : Jadran Pakirka 12:12; vrstni red: Mlinar Padna 33, Lokateks Trata 26, Skala Casino K Bar 23, Jadran Pakirka 20, Sloga in Milje TELA po 15, Huje 10, Jesenice 9.

1. 
Čopi-Margon (JC Portorož) 9 (1, 1, 1, 2, 5, 1, 4), 2. Antonaz-Petrič 16 (PMS, 5, 3, 4, 2, 2, 6), 3. Hmeljak-Lisjak (vsi Jadro) 22,75 (3, 6, 7, 3, 6, 4,1), 4. 
V. Dekleva-Maučec (JC Portorož) 31 (5, DNF, 9, 5, 4, 6, 2) - prvi med ženskami, 5. 
J.-A. Orel (Jadro) 31,5 (7, 10, 10, 1, 1, 3, 14).

Cvet (Hrastnik) 21:51, Alič (Sokol Tivoli) 22:43, Cerkvenik (Izvir Vipava) 22:48; ženske: Retar (Uniteam) 27:45, Kržišnik (Sokol) 30:17, Kališnik (Mengeš) 30:26; Mtb (nastopili so le moški): Škoberne (Rogla) 25:31, Ivanc 26:03, Halzer (oba Hrastnik) 28:26; moški - masters: Zajc (Hrast Dob); masters A: Borec (Pro a team); masters B: Car (Sokol); masters D: Zajc (Hrast Dob); masters E: Repec (Izvir); masters F: Kekec (Energija Vel). 
J. P.

I. VN Jakoba Aljaža: kronometer (Sp. Prniče - Smlednik in nazaj) za DP podjetnikov, politikov in novinarjev - ženske: podjetnice - nad 45 let: Seršen (POster); do 45 let: Petkovšek (Semenarna); moški: podjetniki - do 45: Kalan (AH Real); 46-55: Varga (Vital); 55-69: Zajc (IMP); nad 65: Blažun (Podravka); novinarji - do 45: Močnik (Dnev); 46-55: Žitko (Delo); nad 55: Fornezzi (Dnev); politiki - do 45: Regina (SDSS); 46-55: Žagar (Ob. Medvode); nad 55: Alfirev (LDS).

Kasaške dirke v Kamnici - 1. dirka (avtoštart na 1600 m)

Motociklizem

Plavanje

Na Vidmarjevih memorialih se je številnim udeležencem izpolnil življenjski sen, postali so velemojstri. 
Toda na tem turnirju, ki v svetu uživa vrhunski ugled ne le zaradi dobre organizacije, marveč tudi velikega športnega duha, jih nismo nikoli »fabricirali«. 
Kako živ je še spomin na leto 1993, na 2. del v Rogaški Slatini, ko sta si v zadnjem kolu nasproti sedla naš Dražen Sermek in Nemec Christian Gabriel. 
Naključje je hotelo, da sta oba za naslov velemojstra potrebovalo zmago. 
Bojevala sta se dobesedno do zadnjega diha. 
Oba sta zmagala in bila hkrati poražena. 
Partija se je končala remi.

Po hudem nalivu se je na razmočenem terenu včeraj pozno popoldne končala druga pokalna tekma tudi v članski konkurenci. 
Zahtevnega osnovnega parkurja kategorije Mb ni nihče opravil brez napake, najboljši pa je bil Maks Riossa z žrebcem Impulsom pred Francem Slavičem (Biring Capiapo), tretji je bil Hrvat Ante Šimleša (Loretta), četrti pa Andrej Kučer z Gipsy. 
V pokalu vodi Slavič s 60 točkami pred Sandijem Smolnikarjem 53 in Kučerjem, ki jih ima 51.

Iz Maribora v živo

Zanimivo je, seveda tudi razveseljivo, opazovati, koliko prostora, in to celo na svojem prvem programu, odstopa nacionalna televizija poletnemu festivalu na Lentu, če to primerjamo s prostorom, ki si ga priborijo druge prireditve. 
Tudi zelo kakovostne, pa vendar ne dobijo priložnosti za lasten festivalski studio, kaj šele, da bi iz večera v večer lahko v neposrednih prenosih komunicirale z ustvarjalci na eni strani in s potencialnimi obiskovalci svojih prireditev na drugi.

V tednu, ko so na dražbi pri Sothebyu za milijonske zneske prodajali slike Clauda Moneta, se v angleški prestolnici precej govori o substitutih, ponaredkih in originalih. 
Potezo Daily Mirrorja številni navijači primerjajo z neuspešnimi poskusi ponarejevalca umetnin: »Svetli lasje so edina podobnost med Ano in njeno namestnico,« je kritičen Ray Campbell, sicer goreč oboževalec glamurozne Rusinje. 
Petindvajsetletna igralka iz Innsbrucka se pač ne more primerjati z na Floridi odraslo divo iz Moskve. 
Ana Kurnikova je pri dvajsetih letih vedno zaželena gostja mednarodne visoke družbe. 
Kljub pomanjkanju športnih rezultatov je ena tržno najbolj zanimivih športnic na sploh. 
Njene sponzorske pogodbe pa dosegajo milijonske zneske. 
'Babsi' pa je, kljub temu da ima v svoji vitrini že tri turnirske lovorike in da je bila na lestvici WTA najviše na 7. mestu (mesto višje kot Ana Kurnikova), samo povprečna Tirolka. 
Razlika med Ano in »Babsi« je bila dobro vidna na januarskem Australian Openu, kjer sta skupaj nastopali v konkurenci ženskih dvojic. 
Medtem ko so navijači Rusinji iz vseh strani pošiljali poljubčke, je Avstrijka neopaženo sedela v njeni senci.

Tekma 25. julija v Ljudskem vrtu bo uvod v dolgo sezono, ki jo bo Rangers nadaljeval že tri dni kasneje s prvim nastopom v domačem prvenstvu proti Aberdeenu. 
Liga prvakov je za Caniggio še poseben izziv. 
Silno si želi igrati v največjem evropskem klubskem tekmovanju, vendar ostaja previden: »Najprej moramo preskočiti prvo oviro, ki se imenuje Maribor in ta bo vse prej kot lahka«.

Ponedeljkov pogovor: Janko Kosmina

Vito Diva

Šport zasebno

Na največji kolesarki dirki v ospredju dvoboj Armstrong - Ullrich

Lance Armstrong, dvakratni šampion dirke Tour de France, je priprave na največjo kolesarko prireditev, končal z zmago na prestižni dirki Po Švici in vzponom na 1. mesto na lestvici UCI. 
Armstrong je pred 3462 km dolgo dirko trdno odločen, da po številu zmag dohiti slovitega rojaka Grega LeMonda, ki je kraljeval konec osemdesetih let

Konkurenca letos zagotovo ne bo tako močna, kot je bila pretekla leta. 
Pavla Tonkova, Alexa Zülleja, Marca Pantanija in Gilberta Simonija ne bo. 
Armstrong pravi, da so nevarni osmoljenec Gira Francesco Casagrande (Fassa Bortolo), prvak Katalonije in lani tretji Joseba Beloki (Once) ter čedalje boljši kronometrist Christophe Moreau (Festina), ki je letos napredoval tudi v hribovskih preizkušnjah. 
Edini pravi tekmec pa mu bo po v vseh napovedih Ullrich, zmagovalec iz leta 1997 in lani drugi. 
Rudy Pevenage, strateg nemškega Telekoma, ki je vso ekipo podredil enemu človeku (Ullrichu), meni, da Jan ni največji tekmec le na papirju. 
Na Giru je izpilil formo, psihično in telesno pa je boljši kot zadnja leta. 
Tudi teža mu je zdaj idealna. 
Pevenage meni, da taktiziranja in filozofiranja zagotovo ne bo veliko. 
»Ullrich je 200-odstotno motiviran. 
Američan ima nekaj več možnosti v prvi polovici dirke, ker je pač dirkal po Švici. 
Jan bo v prvih etapah zviševal formo in pazil na Lancea ter poskušal izkoristiti vsako njegovo napako.« 
Pevenage upa, da se bo ponovil olimpijski razplet cestne dirke, ko je njegov varovanec ugnal dobro pripravljenega in tudi vrhunsko motiviranega tekmeca.

Ob 80-letnici kitajske partije

Zorana Baković

Trimble odstopil kot ulsterski premier

Pariz - Zmerni protestant in vodja ulstrskih unionistov David Trimble je danes uradno potrdil odstop s položaja severnoirskega premiera, ker se Irska republikanska armada (IRA) doslej ni začela razoroževati. 
Trimble je obenem izrazil pripravljenost, da ponovno nastopi položaj, vendar »le, če se na Severnem Irskem ne bo več uporabljalo orožje«. 
Svojo odločitev je še pojasnil z »zaskrbljenostjo glede možnosti popolne uresničitve mirovnega sporazuma iz leta 1998, ki predvideva razorožitev tako protestantskih kot katoliških milic v pokrajini«. 
Trimble je v začetku maja zagrozil, da bo odstopil, če se IRA do 1. julija v skladu z velikonočnim mirovnim sporazumom ne bo začela razoroževati. 
Obžalovanje zaradi njegove odločitve je že izrazil britanski premier Tony Blair, saj je bil »dober premier«. 
Obenem pa je še dodal, da sicer razume razloge, zaradi katerih je odstopil. 
Tudi Trimblov namestnik Seamus Mallon iz zmerne republikanske socialdemokratske in liberalne stranke je ocenil, da je Trimblov odstop poslabšal politični položaj v pokrajini. 
Trimble se je v nedeljo v francoskem Thiepvalu udeležil slovesnosti v spomin na bitko ob reki Somme med prvo svetovno vojno, v kateri so sodelovali tudi ulstrski borci. 
V prvih 48 urah bitke je na poljih ob reki Somme padlo prek 5.000 severnoirskih vojakov. 
STA, AFP

Konec tedna je prinesel obnovitev spopadov v Makedoniji - Še več nesoglasij med makedonskimi politiki - V Skopje je prispel ameriški odposlanec Pardew

Vojaki mirovniki so goljufali

Češka bo iz vojske odpustila 44 častnikov in podčastnikov - Kot mirovniki na Hrvaškem in v BiH so več let ponarejali potne naloge in hotelske račune

