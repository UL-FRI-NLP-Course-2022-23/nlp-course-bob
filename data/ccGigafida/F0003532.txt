Vincenc Filipčič, tajnik komisije za učbenike pri strokovnem svetu za splošno izobraževanje, poudarja, da so »alternativna« učna gradiva enakovredna sicer predpisanim učbenikom, učitelji pa se samostojno odločajo, katerega bodo pri poučevanju uporabljali. 
Učbeniki se potrjujejo za največ pet let, izjema so učna gradiva za devetletno osnovno šolo, ki se potrjujejo za največ tri leta. 
»Predvsem zato, ker so v poskusni devetletki novi programi, ki se bodo morda še spreminjali. 
Nekateri založniki pa želijo, da se novi učbeniki za devetletko potrdijo le za eno ali dve leti.«

Ni se še zgodilo, tako Filipčič, da bi komisija za učbenike zaradi pritiska stroke, učiteljev ali staršev odločala o ukinitvi kakšne izmed šolskih knjig. 
»Uradno komisija še ni posredovala. 
Slišali pa smo za pripombe posameznikov, tudi učiteljev, ki so se največkrat pritoževali nad prezahtevnimi vsebinami. 
A o tem odločajo recenzenti.« 
Šolarjem naj bi učitelji že pred koncem šolskega leta razdelili spisek knjig, ki jih potrebujejo za novi razred ali letnik. 
Šole predpisane sezname učbenikov upoštevajo tudi v učbeniških skladih.

Ob tem je pomenljivo predvsem dejstvo, da večina Avstrijcev - če gre seveda verjeti zadnjim javnomnenjskim raziskavam - vsaj delno podpira velikopotezne proračunske načrte finančnega ministra. 
Ti namreč vsebujejo tudi populistično obarvani predlog, po katerem naj bi se dohodnina za vse tiste avstrijske državljane, katerih letni dohodki so enaki oziroma višji od 700.000 šilingov, povišala z zdajšnjih 50 na 53 odstotkov. 
»Grasser si očitno želi, da bi ga ljudstvo ohranilo v spominu kot avstrijskega Robina Hooda, ki jemlje bogatim in daje revnim,« je predlagano zvišanje dohodnine za najpremožnejše za tednik Profil pokomentiral dr. Helmut Kramer, direktor dunajskega Inštituta za gospodarske raziskave. 
Kramer je prepričan, da bo nadaljne obdavčevanje menedžersko-podjetniškega sloja zmanjšalo obseg notranjih investicij in sprožilo »beg sposobnih in podjetnih v tuje davčne oaze«.

