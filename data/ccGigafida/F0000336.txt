Merjenje človekovega napredka

Zanimivi so demografski trendi. 
Študija navaja, da bo imela Slovenija, kjer sta leta 1998 živela dva milijona prebivalcev, leta 2015 le še 1,9 milijona ljudi. 
Za primerjavo: prebivalstvo Italije naj bi se s 57,4 milijona zmanjšalo na 54,4 milijona. 
Podobno velja za Madžarsko.

Moskva - Putin je deloval kot dobro naoljen stroj vse dotlej, dokler ni njegov zakon o reformah zgornjega doma parlamenta prispel v - zgornji dom parlamenta. 
Tam se je njegovo doslej nemoteno utrjevanje »oblastne vertikale«, kot se Putinovim reformam pravi v tukajšnjem političnem besednjaku, ustavilo. 
Svet federacije, kot se uradno imenuje zgornji dom, je namreč gladko zavrnil ponujeni zakon (ki ga je duma sicer že sprejela). 
Člani sveta so to storili, kot pravijo, zgolj zato, da bi Putina rešili pred slabimi svetovalci, Rusijo pa pred vse pogostejšimi napakami Kremlja ...

Vladimir Putin je že v prvih dneh po majski inavguraciji oznanil, da v zgornjem domu po novem ne bodo več sedeli predsedniki republik, guvernerji in predsedniki regionalnih dum, kot je (zdaj še) v veljavi, ampak posebni predstavniki regij, guvernerji pa naj bi se posvetili predvsem delu v regijah. 
Toda predsednik Čuvašije Nikolaj Fjodorov je, denimo, opozoril, da bo ta reforma porodila zgolj kakih tisoč novih birokratov. 
»Dolžni smo spoštovati in podpirati predsednika. 
Toda podpirati v tem primeru pomeni - varovati ga pred napakami!« je svoj nastop zabelil Fjodorov.

