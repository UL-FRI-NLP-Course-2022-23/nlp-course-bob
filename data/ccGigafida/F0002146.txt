Delo je človeška dejavnost, v katero so (bile) usmerjena intenzivna utopična pričakovanja, predvsem filozofska zamisel, da je delo lahko (oziroma: naj bi bilo ali naj bi postalo) osrednji medij človekove svobode - nekako v duhu zloveščega nacističnega gesla Arbeit macht frei -, samoizražanja, samorealizacije, osebnostnega razvoja, avtonomije in ustvarjalnosti. 
Nekateri trdijo, da je delo že danes takoTovrstne teze so v očitnem protislovju z nič manj očitnimi strahovi, da ljudje ne bi bili - heteronomno! 
- motivirani za delo. 
Od tod izvira nenehna skrb, da "socialna država" ne bi bila preveč darežljiva do nezaposlenih, saj bi ti sicer raje prejemali podporo, kakor delali v zameno za mezdo ali plačo. 
Če bi bilo delo zares tako blagodejno za človekovo zdravje, svobodo in samorealizacijo, bi bili vsi ti strahovi odveč. 
V tej zvezi nekateri častilci - dozdevnih - kreposti heteronomnega dela poudarjajo, da je človek pač že "po naravi" leno bitje, zato vselej in povsod "potrebuje" gospodarja, da ga s palico nažene delat. 
To je vsekakor ena izmed najbolj podlih laži, ki si jih je izmislila vladajoča ideologija v vsej človeški zgodovini. 
Človek je po svoji naravi nesporno zmožen marsičesa, v nobenem primeru pa ni len. 
Lenoba namreč ne obstaja (so živali lene?). 
To je zgolj moralistična fatamorgana, ki se prikazuje gospodi, vajeni komandirati drugim in udobno živeti od dela svojih sužnjev, podložnikov in proletarcev. 
"Lenoba" je obskurtanistična beseda, pravzaprav poniževalna psovka, ki jo gospodarji in oblastniki (na različnih nivojih družbene hierarhije) naslavljajo na njim podrejene osebe, ki so pač zadržani do - njim osebno - nezanimivega, dolgočasnega, zoprnega ali napornega dela. 
Je v tem kaj čudnega? 
Naj si gospoda, ki jo motijo "lenuhi", kar sama zaviha rokave, razrahlja kravate, za hip odloži mobitele (ali palice za golf) in se - pojoč udarniške pesmi in sijočih obrazov - zavihti na delo. 
Zgledi (menda) vlečejo. 
Še zlasti tisti, ki osvobajajo. ali da vsaj postaja tako: da se spreminja v smeri, ki obljublja skorajšnjo "osvoboditev v delu". 
Takšne trditve ali napovedi stojijo na trhlih temeljih. 
Najpogosteje so zazrte v - pretežno intelektualna - dela, pri katerih je delavec razmeroma avtonomen (podvržen ohlapnemu formalnemu in neformalnemu nadzoru), kreativen in izobražen. 
Takšna dela so v manjšini. 
Kaj reči o drugih delih, pravzaprav o večini aktualnih plačanih del? 
Teh prav gotovo ni mogoče opisati z oznakami, kakršne so na primer: "delo zase", "praxis" (Oskar Negt), "samo-realizacija", "vitalna aktivnost", "osvobojeno delo...
Delo se norčuje iz svobode... 
Liberalci in konservativci ter libertarci, ki se pritožujejo nad totalitarizmom, se sprenevedajo in so hinavci. 
V vsaki zmerno destalinizirani diktaturi je več svobode kot pa na običajnem ameriškem delovnem mestu. 
V pisarni ali tovarni najdete isti tip discipline in hierarhije kakor v zaporu ali samostanu. 
Kot so pokazali Foucault in še nekateri drugi, so zapori in tovarne nastali v istem času, njihovi upravljalci pa so si tehnike nadzora sposojali drug od drugega. 
Delavec je honorarni suženj... 
Ponižujoči sistem gospodovanja, ki sem ga opisal, vlada desetletja nad polovico budnih ur večine žensk in velike večine moških skoz večino njihovega življenja. 
V nekaterih primerih sicer ni preveč zavajajoče, če naš sistem poimenujemo demokracija ali kapitalizem - ali še bolje - industrializem, njegovi pravi imeni pa sta tovarniški fašizem in pisarniška oligarhija. 
Kdor pravi, da so ti ljudje 'svobodni', je lažnivec ali neumnež" (Black 1987:138). "proizvajanje neodtujenih objektov", "svobodna dejavnost", "avtonomna aktivnost", "preoblikovanje in prilaščanje snovi", "pozunanjanje človekovega bistva", "poiesis" ...

180

184

Tovrstne zamisli so morda za marsikoga mikavne, vendar - na žalost - neuresničljive (vsaj v okvirih funkcionalno fragmentirane družbe s kompleksno delitvijo socializiranega dela). 
Nujno delo ostaja heteronomno in potemtakem tudi ireduktibilno odtujeno (čeprav je seveda mogoče - in zaželeno - ukreniti marsikaj, da bi ga kar najbolj "počlovečili"). 
To niti ni problem. 
Problem je, če takšno delo okupira prevelik del posameznikovega življenja. 
Problem je, če abstraktne dejavnosti (abstraktno delo in učenje spretnosti, ki so potrebne za njegovo izvrševanje) prevladajo nad konkretnimi dejavnostmi. 
Te imajo (ravno tako kakor abstraktne) dve temeljni razsežnosti: (1) razvoj zmožnosti za konkretne - ustvarjalne in samodoločene - dejavnosti ("razširjena reprodukcija zmožnosti" ali "osebnostna rast"); (2) uporaba zmožnosti za konkretne dejavnosti ("samorealizacija"). 
Osebnostni (psiho-fizični in socialni) razvoj se zaustavi, okosteni, zakrni ali stagnira, ko "razširjena reprodukcija zmožnosti" zgubi svojo privlačnost - ko posameznikova motivacija opeša, na primer zaradi prevlade abstraktnih dejavnosti, ki omejijo samodoločeno (avtonomno) delovanje. 
Navidezno objektivni diskurz o psiholoških (in/ ali vedenjskih) problemih, kakršni so depresija, tesnoba, apatija, nasilje v družini ali alkoholizem, praviloma zamegli družbene vzroke (organizacijo produkcijskega procesa in delitev družbenega dohodka) omenjenih "individualnih" pojavov.

Heteronomno delo je danes močno precenjena vrednota. 
Morali bi ga "razčarati" (Méda), izstopiti iz utesnjujoče kletke, v katero nas zapira, razkleniti verige, s katerimi nas veže nase. 
Nobenega omembe vrednega razloga ni, da bi ga častili, se mu klanjali"Čudna norost je obsedla delovne razrede narodov, kjer vlada kapitalistična civilizacija. 
Ta norost povzroča osebno in družbeno bedo, ki dve stoletji trpinči klavrno človeštvo. 
Ta norost je ljubezen do dela, smrtonosna strast do dela, ki izčrpuje življenjske sile posameznika in njegovega potomstva. 
Duhovniki, ekonomisti in moralisti pa so posvetili delo, namesto da bi se uprli tej duševni zablodi" (Lafargue 1985:50). in vanj projicirali eshatološke energije (ali pričakovanja). 
Heteronomno delo človeka ne osvobaja, ampak ga kvečjemu zasužnji, degradira in onemogoči, predvsem seveda v primeru, ko prevzame pretežni del njegovega časa.

Edwards, P.
K.: Conflict at Work: A Materialist Analysis of Workplace Relations. 
Basil Blackwell, Oxford 1986.

Russell, B.: Brezdelju v čast. 
V: T. Kuzmanić et al. (ur.), Boj proti delu. 
KRT, Ljubljana 1985, str. 93-108.

Weber, M.: Protestantska etika in duh kapitalizma. 
Studia Humanitatis, Ljubljana 1988.

