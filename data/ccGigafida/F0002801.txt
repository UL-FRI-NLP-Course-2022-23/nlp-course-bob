Podpis:

Dežurni poročajo

PELJAL PO LEVI POLOVICI VOZIŠČA - 28. junija ob 12.20 je 20-letni A. K. iz Novega mesta vozil tovorni avtomobil iz Šmarjeških Toplic proti Kronovemu. 
Ko je pripeljal pred naselje po levi polovici vozišča, je iz nasprotne smeri pripeljal z osebnim avtom 28-letni I. G. iz Gorenje vasi pri Šmarjeti. 
Ta se je sicer umikal, a sta vozili vseeno trčili. 
V nesreči se je hudo poškodovala sopotnica v avtu I. G. iz Gorenje vasi in se zdravi v novomeški bolnišnici, na vozilih pa je škode za 400.000 tolarjev. 

BREŽICE - 1. julija je 38-letni Franc S. iz Brežic ometaval vhodni prostor v svoji stanovanjski hiši. 
Po končanem delu je pri pranju elektirčnega mešalca z golo roko prijel za fazo električnega vodnika in tok je stekel skozi Francevo telo. 
Odpeljali so ga v brežiško bolnišnico, kjer so ga poskušali oživiti, vendar so bile poškodbe prehude in je umrl.

