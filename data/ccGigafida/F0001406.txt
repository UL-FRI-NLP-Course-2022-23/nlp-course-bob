Brane Piano

Z včerajšnjo skromno slovesnostjo so v Tomosu proslavili dokončanje največje naložbe, ki ima tudi ekonomski pomen. 
Z novo čistilno napravo, pri kateri je uporabljena tehnologija reverzne osmoze, bodo namreč kar za tri četrtine zmanjšali porabo vode in s tem obremenjevanje kanalizacijskega omrežja. 
Z naložbo, vredno 207 milijonov tolarjev, zanjo so dobili skoraj 150 milijonov tolarjev posojila ekološko-razvojnega sklada RS, bodo na leto prihranili kar 50 milijonov tolarjev. 
Sicer pa so v »novem« Tomosu leta 1997 izpeljali prvo večjo ekološko naložbo, ko so za 63 milijonov tolarjev prešli s sistema ogrevanja z mazutom na plinsko ogrevanje. 
Za prihodnje leto pa načrtujejo še posodobitve v lakirnici. 
Vse aktivnosti so take, da bodo v prihodnosti lahko pridobili t. i. ekološki certifikat ISO 14.000, saj se zavedajo, da z velikimi svetovnimi družbami, s katerimi sodelujejo že zdaj, v prihodnje ne bo moč poslovati, če podjetje ne bo imelo certifikata, ki dokazuje visoko stopnjo varovanja okolja.

Tri četrt vode spet v proizvodnjo

Foto Bojan Rajšek

V soboto, ko bo pravzaprav prvi tekmovalni dan, se bodo vozila odpravila ob deveti uri iz Preddvora in se usmerila proti Kranju. 
Tam čaka tekmovalce prva spretnostna vožnja. 
Kolona starodobnikov se bo nato odpeljala skozi Železnike, Cerkno in Spodnjo Idrijo, kjer bo časovna kontrola in konec prve etape. 
Medtem ko si bodo vozniki in sopotniki nabirali novih moči v eni izmed tamkajšnjih gostiln, bodo motorji starodobnikov počivali, popoldne pa jih čaka vožnja proti Notranjski, natančneje Logatcu, Planini, Predjamskemu gradu in Postojni, kjer se bo končal drugi tekmovalni dan.

Krško - Dve stotniji Moldavcev, ki naj bi pri zasebnem podjetju Tron Krško v Vrbini pod Brežicami pomagali pri obiranju jagod, se po bojkotu zadnjih štirinajst dni ni podalo v nasade. 
Delodajalec jim je kljub temu ves čas zagotavljal bivanje in prehrano, včeraj opoldne pa zaprl vodo in odklopil elektriko. 
Kot je na novinarski konferenci povedal direktor Trona Peter Jankovič, so dan poprej dosegli dogovor o vrnitvi v Romunijo, a ga delavci včeraj spet niso spoštovali.

