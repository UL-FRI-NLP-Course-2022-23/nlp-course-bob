Gordimerjeva, ugledna pisateljica s kupom nagrad, med drugim Nobelovo (1991) in Bookerjevo, je bila ena redkih belcev, ki je opozarjala na rasno razlikovanje in postala »vest Južne Afrike«. 
Odkrito je podprla Afriški narodni kongres in postala trn v peti bele vlade. 
Skoraj vse njene knjige so bile prepovedane, njo pa je to le še bolj podžgalo k zavzetemu književnemu snovanju. 
Piše že od otroških let, politika je igrala v njenem življenju pomembno vlogo, vendar se nima za politično pisateljico.

Tudi največji ne morejo brez Dela

Ne želimo se ponavljati, toda pričujoča fotografija ni fotomontaža, res ne. 
Posnel jo je eden naših bralcev nedaleč od El Pasa v ameriški zvezni državi Teksas. 
Ne vemo sicer, kaj Chevronu, eni največjih svetovnih naftnih družb, pri oglaševanju pomeni logotip našega časopisa, vsekakor pa za Delo drži pričujoče geslo s plakata: Z Delom v rokah imate vsak dan gotovo več kot le »eno skrb manj«.

Napoved za Slovenijo

Napoved za sosednje pokrajine

V nedeljo in ponedeljek bo pretežno oblačno. 
Na Primorskem bo večinoma suho vreme, pihala bo zmerna do močna burja. 
Drugod bo občasno snežilo.

Koroljov - Dvajset ton težko Zarjo je ponesla v vesolje ruska nosilna raketa Proton-K (na fotografiji). 
Njeni motorji so v Bajkonuru zagrmeli natanko ob 9.40 po moskovskem času, slabih petnajst minut pozneje pa je Zarja na višini okrog 300 kilometrov že razprla sončne baterije in antene ter se povezala s kontrolnim središčem v Koroljovu pri Moskvi. 
V naslednjih petih dneh se bo z lastnimi motorji pognala 380 kilometrov visoko in se tako precej približala Miru. 
V Koroljovu so se za tak načrt odločili, da bi lahko hkrati nadzorovali obe vesoljski plovili. 
B. S.

Moskva - Z uspešno izstrelitvijo Zarje, prvega modula mednarodne vesoljske postaje Alfa, se je v petek tudi uradno začelo novo obdobje v raziskovanju vesolja. 
Postaja Alfa, ki naj bi nadomestila dotrajani Mir, je namreč največji vesoljski projekt doslej, pri njem pa sodeluje 16 najrazvitejših držav sveta. 
Poleg Rusije in ZDA soustvarjajo in financirajo novo vesoljsko postajo še članice Evropske vesoljske agencije, Japonska in Kanada. 
Alfa, ki bo dolga kar 120 metrov, bo končana leta 2004, na njej pa bo lahko hkrati bivalo do trinajst vesoljcev.

Azija povzroča Clintonu sive lase

Jeruzalem, Jenin - Prave priložnosti za slavje ni, toda vzrokov za zadovoljstvo je vendarle dovolj, je mogoče povzeti odmeve na palestinski strani. 
Izrael je v petek dopoldne začel uresničevati sklep o prvi etapi umika z Zahodnega brega oziroma izročitvi prvega dela od dogovorjenih 13 odstotkov ozemlja, ki naj bi postopoma prešli v upravljanje palestinskih oblasti. 
Toda Palestinci glasno negodujejo, ker menijo, da jih Izraelci znova poskušajo pretentati: po dogovoru naj bi namreč včeraj izpustili tudi 250 zaprtih Palestincev, a tega so se lotili po svoje.

Četrtkov sklep izraelske vlade o začetku umika z Zahodnega brega še naprej odseva veliko razcepljenost ob tem vprašanju: zanj je bilo namreč le sedem članov vlade, proti pet, vzdržali pa so se trije ministri.

Pol milijona študentov na ulicah

Beograd - Srbska oblast še vedno trdi, da se razmere na Kosovu umirjajo. 
V zadnjih dveh pa sta bila pri vasi Prilep (blizu Đakovice) včeraj zjutraj v spopadu z OVK ubita dva srbska policista, trije so bili huje ranjeni. 
Kako uro pred tem so bili na istem območju huje ranjeni trije srbski policisti, enega pa pogrešajo, hkrati pa so neznanci ugrabili Albanca, za katerega se ve, da je zvest režimu v Beogradu. 
Še večja uganka pa je umor uglednega zdravnika dr. Nuredina Zejmulahuja iz Peći. 
Umor so potrdili tako srbski kot albanski viri. 
Prvi trdijo, da so ga na dvorišču njegove družinske hiše ubili »albanski razbojniki«, albanski informativni center, ki se sklicuje na izjave zdravnikovega sina in drugih očividcev, pa je sporočil, da so zdravnika ubili trije zakrinkani moški, ki so govorili srbsko. 
B. J.

