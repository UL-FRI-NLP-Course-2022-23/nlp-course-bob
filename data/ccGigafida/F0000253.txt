Način igre, ki ga otočani gojijo, ni povšeči skoraj nobenemu uglednejših evropskih rokometnih moštev. 
Hitrost in eksplozivnost krasita vselej borbene igralce Ka Akureyrija. 
Ne slovijo kot »bombarderji«, kar je bilo jasno že pred gostovanjem CPL na Islandiji. 
Vsi z izjemo Alžirca Karima Yale (desni zunanji) prodirajo na osnovno črto, iz protinapadov pa so domala neulovljivi. 
In še nekaj, kar je sicer vrlina naših - do potankosti preučijo igro nasprotnikov, kar so na prvi tekmi najbolj občutili Iztok Puc, Uroš Šerbec, Roman Pungartnik in vratar Dejan Perič - skratka, skoraj vsi.

Para 5. kroga v skupini A: CPL-Akureyri, Badel Zagreb-Generali.

