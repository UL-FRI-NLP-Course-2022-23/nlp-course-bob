Melanie Reizes se je rodila 30. marca 1882 na Dunaju. 
Pri biografskih podatkih in nekaterih drugih podrobnostih se opiramo na izčrpno delo Phyllis Grosskurth (1989). 
Mati Libussa, rojena na Slovaškem v družini Deutsch, se je kot mlado dekle poročila s štiriindvajset let starejšim, že ločenim zdravnikom Morizom Reizesom iz Lvova. 
O njenih izvirih je večkrat rečeno, da so “obskurni”; sama ni hotela veliko govoriti o njih. 
Imela sta štiri otroke: Emilie, Emanuela, Sidonie in Melanie; Sidonie je umrla pri osmih, Emanuel pri petindvajsetih, oba od jetike. 
Družina se je pogosto selila, v glavnem zaradi antisemitskih izbruhov v Avstro-Ogrski. 
Enkrat je moral oče kje sprejeti drugorazredno službo, drugič so kratko malo bežali. 
Glavno besedo v družini je imela mati. 
Nadarjena in ambiciozna Melanie si je močno želela postati zdravnica, psihiatrinja, vendar je končala le gimnazijo. 
Ko je imela osemnajst let, je umrl oče. 
Pri enaindvajsetih se je v Rosenbergu (Ružomberok) poročila s kemijskim inženirjem Arthurjem Stevanom Kleinom. 
Po sedmih letih sta se z otrokoma Melitto in Hansom preselila v Budimpešto. 
Med vojno je bil Arthur vpoklican in ranjen. 
Leta 1919, po zlomu režima Béla Kuna, ko so bili judovski intelektualci množično odstranjeni z vodilnih položajev (med njimi Géza Róheim in Sandor Ferenczi), je sprejel službo na Švedskem. 
Odtlej sta živela ločeno, sploh pa se že dolgo nista dobro razumela. 
Melanie Klein se je pri devetintridesetih odselila v Berlin, pet let pozneje pa v London; tedaj se je tudi dokončno razvezala od Arthurja. 
Tudi v Britaniji se je pozneje, ko se je začela vojna, še selila, a se je leta 1941 vrnila v London in ustalila.

Toda medtem ko se za Freuda infantilni delni objekti v drugi dobi poenotijo v celi objekt, vzporedno s poenotenjem “predgenitalnih” delnih gonov v “genitalno organizacijo” odraslega človeka (dvodobni nastop seksualnosti), govori Melanie Klein o objektih in gonih (delnih in celih), ki se šele bodo (ali ne bodo) poenotili v “normalna razmerja”. 
Karkoli si že mislimo o normalnosti, zgodnji položaji pri M. K. prav gotovo niso kriterij zanjo, temveč so prototip psihoz, še več, so “po naravi psihotični” 
“Nekateri teoretski sklepi o čustvenem življenju otroka” v pričujočem izboru.; shizofrenija na paranoidno-shizoidnem položaju, manično-depresivna psihoza na depresivnem. 

Toda neka realnost je vsekakor na delu tudi pri oblikovanju objektnih razmerij. 
Iz tega smo izpeljali objekt, ki ga je treba dodati teoretski zgradbi M. K., da bi vzdržala kritiko s stališča družbene reprodukcije. 
Družbena razmerja so nekaj, kar mora otrok, če naj bo njegov razvoj “normalen”, prej ali slej “obvladati”, enako kakor mora “obvladati” jezik, kar ne pomeni nič drugega, kakor da se mora podrediti obstoječi simbolni strukturi Ȕ tj., priti mora na “položaj”, ki mu je že vnaprej določen. 
Znamenje te vnaprejšnje določenosti subjektovega položaja je ravno simbol, ki po svojem konceptu zahteva konstantnost razmerja med reprezentacijo in reprezentiranim, to se pravi, ki ni le neodvisen od subjektovega trenutnega “položaja”, temveč tega vedno že določa. 
Cf. Laplanche, Pontalis, 1967, 476 sqq. 
Tako smemo reči, da M. K. s svojo “revizijo Freuda” dokazuje vsaj to, da pri konstituiranju subjekta res vedno obstaja neki predhodni (“zgodnejši”) korak, ki ga je mogoče analizirati, in taka analiza seveda vedno vrže nekoliko drugačno luč na subjektovo konstitucijo. 
Težava je le v tem, da se M. K. pripenja na “točko 0” V. Lešnik, op. cit., str. 40, op. 103, in passim.; zanjo je izvir vseh otrokovih “teženj”, “vzgibov” itn. v njem samem, kolikor to mesto določa interakcija med “notranjo” in “zunanjo” realnostjo, zato ne more konceptualizirati tretje realnosti, ki jo reprezentira jezik Ȕ posredovanosti vsakega “izvira” v njegovem “izidu”, tj. v naknadnih učinkih pomena.

