Dogodki na današnji dan:

Salif Keita: Papa

Salif Keita spet napada. 
Mnoge afriške pop zvezde 80. letih iščejo svoje ritmične glasbene korenine, 50-letni »nebeški glas«, kot mu pravi Carlos Santana, pa udari z močnim, funkovskim, vendar čisto malijskim zvokom, ki ga poganja ameriška ritem sekcija bobnov in basov. 
Keita se spet samocitira, ponareja svoj lastni stari zvok - moderni zvok, ki podpira njegov izjemno močni glas, vendar je na novi plošči Papa mehkejši in manj odvisen od programov in sintetizatorjev. 
Vse se strese ob njegovem razbolelem glasu v komadu Jutri (Sadio), ki ga ženeta gladka elektronika in odsekani glasovi tradicionalne kore. 
Včasih preseneti. 
Komad Zabava se začenja (Tolon Willie), na katerem mu pri glasovih odlično pomaga Grace Jones, padla črna zvezda, bi bil lahko trivialna žurerska »plešem-v-sandalcih-in-pisanih-hlačah-in-mam-rada-Križanke-juhu« pesmica, ki redno smetijo afriški pop.

»Včasih je bilo vse preprosto; tralala in doowop, zdaj pa je bolj stvar skrajnosti, 'polizal te bom od peta do glave' ali pa 'eno ti bom primazal'.« 
Tako pravi Macy Gray z glaskom, ki se ga je v otroštvu tako sramovala, saj govori kot Miki Miška pod vplivom helija, čeprav je mati treh otrok. 
Zdaj stvari res niso več preproste, vendar ima njen dober, a surov glas zasluge za velik uspeh njenega debitantskega albuma On How Love Is in proti apatičnosti nastrojenega komada Do Something. 
»Najpomembneje je, da ljudje nekaj začutijo, ko slišijo moj glas«. 
Vsekakor.

Zdaj lahko čakamo le še na moške predstavnike, ki se ne bodo izražali le v nekakšnih getoiziranih vzorcih, ki omejujejo glasbo temnopoltih.

