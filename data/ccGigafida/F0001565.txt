Parlament. 
Po novem zakonu o podpori gospodarskim družbam pri razvoju novih tehnologij med letoma 2000 in 2003 (sprejet je bil s 55 glasovi za, brez glasu proti) bo v državnem proračunu za ta namen na voljo do štiri milijarde tolarjev na leto. 
Slovensko gospodarstvo namreč tehnološko zaostaja za drugimi v Evropi, kar zmanjšuje njegovo konkurenčnost.

Ministrstvo ni bilo obveščeno o takšnih protestih. 
Res pa je, da so se v posameznih upravnih postopkih za izdajo dovoljenja za prvo prebivanje pojavile določene nejasnosti med upravnimi enotami in našimi diplomatsko-konzularnimi predstavništvi. 
Te smo odpravili ter zadeve poenotili in uskladili.

Gradniku z ljubeznijo

Pobudo za postavitev spomenika Alojzu Gradniku je briški občini pred dobrima dvema letoma dal dr. Vasko Simoniti, po rodu tudi Bric (sin skladatelja Rada Simonitija). 
Sicer pa so se že pred več kot tremi desetletji v Brdih želeli oddolžiti spominu na pesnika, ki se je rodil v Medani in je v svojem ustvarjalnem opusu opeval tudi lepote rodne pokrajine, hrepenenja in preizkušnje briškega človeka. 
Vendar jim takrat ni uspelo; za politična razmišljanja takratnega časa je bil Alojz Gradnik pač neprimerna osebnost.

Gradnik stoji v Dobrovi - Trideset let po prvih prizadevanjih, da bi Brici svojemu poetu Alojzu Gradniku postavili dostojen pomnik, zdaj pred gradom Dobrovo končno stoji delo akademskega kiparja Jakova Brdarja.

