In nič na svetu ne more biti tako angleško, da ne bi moglo biti tudi slovensko.

Zaradi takšnih sprememb in nihanj lahko v tem priročniku - ob tem ko osvetliva nekatere znanstvene izraze - osebi, ki si prizadeva biti snob, ponudiva zgolj praktične in ta hip veljavne nasvete. 
Če bo priročnik sprejet po zasluženju in ga bo javnost podprla, bova pozneje pripravljala vsakoletne, še pozneje pa kar polletne izdaje. 
Kajti tisto, kar je letos "šik", je lahko prihodnje leto že "šok". 
Kar je januarja "za nas", je lahko julija že "zanič". 
Morda si bodo ljudje tretje leto po izidu priročnika na ves glas nazdravljali s "škol". 
Podobno kot bodo odromali na poulični odpad (se pravi v kroge nobenodnasov) izrazi, ki so danes še modni, kakor se je na primer zgodilo pred nekaj leti z izrazom "cool" (kul).

PRVI DEL: TEORIJA

Britanija, se mi zdi, se ne bo nikoli spremenila v pravo demokracijo, pa tudi nobene druge dežele na zemeljskem obličju ne poznam, ki bi bila zmožna tega. 
Lahko pa se sprevrže v pravo snobokracijo - v demokratično snobokracijo, kar bi bil seveda velik napredek. 
Vsi bi bili lahko Jonesi. 
Vsi bi lahko vihali nos nad sosedi. 
Vsi bi lahko bili bogati. 
Vsi bi lahko bili lordi. 
Vsi bi lahko zlahka živeli brez ribjih nožev. 
Vsi bi lahko prezirali drug drugega.

Kako imenitna razlaga. 
Gre za dve reči, ki si ju je treba zapomniti:

2. 
V svojem delu Umetnost ustvarjanja Arthur Koestler analizira estetiko snobizma in govori o neki prijateljici, ki je od nekod dobila v last Picassovo risbo. 
Mislila je, da gre za reprodukcijo, in jo je obesila na steno ob stopnišču. 
Ko je ugotovila, da je risba slikarjevo originalno delo, je sliko snela in jo obesila na častno mesto nad ognjiščem. 
Koestler jo je vprašal, zakaj je to storila. 
Navsezadnje, je menil Koestler, se slika ni prav nič spremenila, zakaj naj bi se torej selila iz zakotja na častno in najbolj vidno mesto? 
Seveda Koestler nima prav: slika se je spremenila, in sicer ne samo simbolično, pa tudi ne samo metaforično. 
K temu, da je velevredno umetniško delo preselila s stopnišča nad ognjišče v dnevni sobi, lastnice tudi ni vodila samo preprosta zdrava pamet - spoštovanje pred rečjo, ki veliko stane. 
Slika se je prav res spremenila tudi fizično. 
Kakor hitro se je namreč izkazalo, da gre za izvirnik, je lastnica (pa seveda tudi vsi njeni obiskovalci), odkrila v njej dotlej skrito veličino. 
Slika je zasijala, zažarela in navdušila vse, ki so še nekaj trenutkov predtem neprizadeto hodili mimo nje. 
In s tem pridemo do drugega velikega načela snobovskega sveta: ker šteje samo navideznost, ne pa realnost, se navideznost spremeni v realnost. 
Hipokrizija, hinavščina, je bistvo snobizma. 
Podobno je tudi s politiki, ki hodijo na tuje in se delajo, da imajo pomembne državniške pogovore, v resnici pa jim je samo do tega, da jih televizija snema, ko se rokujejo z državniki, ki so še pomembnejši in večji od njih.

1 funt + 1000000 funtov

Privilegij vseh slojev

V Britaniji je, če bi se hoteli ukvarjati s tem, 623 različnih slojev. 
Na primer: spodnjevišjesrednji sloj, višjespodnjevišji delavski sloj, srednjevišjesrednjevišji razred itn. 
Vse to so zelo jasne opredelitve, ki jih vsakdo prav dobro razume. 
Ampak razred gor ali dol, snobizem prevladuje v vseh.

Če že odprete dvorec javnosti in je vse skupaj polomija, je to sprejemljivo. 
Na razumevanje naleti vaša razlaga tudi v primeru, če lordskim kolegom ali pa celo pripadnikom ljudskih množic pojasnite, da ste se k temu skrajnemu dejanju zatekli zato, ker ste brez beliča v žepu. 
Navsezadnje vam ne more usodno škoditi, če ljudje hodijo po razmajanem parketu vašega dvorca in si ogledujejo črvivo pohištvo. 
Če pa vam vse skupaj udari v glavo in si začnete domišljati, da so dvorec in parki zares nekaj lepega in občudovanja vrednega - in zato tudi predmet kupčevanja z vstopnino - potem ste izdajalec snobokracije. 
Prodajati nekaj za denar se morda še kar spodobi trgovcu in drugim bitjem iz nižjih slojev. 
Z vojvodskim nazivom pa to nikakor ni združljivo. 
Če spodbujate ljudi, naj v vašem dvorcu uživajo, spreminjate kraj v zabaviščni park, v cirkus. 
Sami pa postanete cirkusant. 
Če ste vrh vsega še podjeten in uspešen cirkusant, se lahko poslovite od pravega snobovstva.

Moram priznati, da sem tudi sam malce nagnjen k poslovnemu nastopaštvu. 
Rojen seveda nisem bil tak, a zdaj kar uživam v tem, in zato me snobokracija seveda ne mara. 
Zaradi tega je večina tistih, s katerimi se srečujem, v zelo težavnem položaju. 
Znajdejo se med - če seveda imajo klasično izobrazbo - Scilo in Karibdo. 
Ne morejo si dopustiti, da bi občevali s človekom, ki je odprl jedilnico svojega dvorca javnosti (za jedilnico sem odredil dodatno vstopnino 20 penijev, ki jo je treba doplačati k petdesetim penijem) in plebsu razstavil Canalettove mojstrovine. 
Po drugi strani je trinajsti vojvoda vendarle trinajsti vojvoda, pa če ga obrneš tako ali drugače. 
Kar samo kaže, kako zapleteno je lahko življenje.

Toda brez denarja ali le z malo denarja se raje ne poskušajte v snobizmu. 
Možnosti so skoraj enake ničli. 
Če lahko pripravite dober lovski izlet na Škotsko, si boste v hipu pridobili veliko znanih prijateljev, ki se vam bodo - na vaš račun seveda - kaj radi pridružili na izletu. 
Če imate jahto, in res mislim jahto, ne pa kake barkače, in povabite ljudi na križarjenje po Karibih, se možnosti, da bodo med tistimi, ki bi se vam radi pridružili, tudi znana in slovita imena, neverjetno povečajo. 
Najboljšo udeležbo si zagotovite, če gre vse na vaš strošek. 
Če nimate jahte, lahko tiste povabite tudi na izlet z letalom. 
Vendar nikarte banalno mahati z letalskimi vozovnicami (seveda obvezno za poslovni razred). 
Bodite iznajdljivi in na vabilo napišite, da bi radi v prijetni družbi preizkusili prednosti novega letala ali nove letalske družbe. 
Odličnim povabljencem nikakor ne smete vzbuditi vtisa, da ste jim nekaj plačali. 
To bi bilo neodpustljivo. 
Pravih snobov ne skušajte kupovati tako, da bodo čutili - ali pa da bi bilo videti - da jih kupujete. 
S tem pridemo do kategorizacije snobov. 
So takšni, ki sodijo v peresno lahko in v bantamsko kategorijo. 
Takšni me ne zanimajo. 
Moji nasveti so namenjeni težki kategoriji, ki sega samo po največjih lovorikah. 
Oziroma, če uporabim prispodobo: obstaja svet mikrosnobovščine, svet pritlikavih snobov, svet skromnih ambicij, petelinjenja na kurjih dvorih, bahanja in zmagic v dolinah šentflorjanskih. 
To ni svet mojih učencev. 
Moji izbranci pripadajo svetu mikrosnobizma in nikamor drugam.

Ne morete biti, na primer, med drugo in četrto uro popoldne akademik, preostanek dneva pa snob. 
Snob morate biti štiriindvajset ur na dan, v budnosti in v spanju. 
Nikakor tudi ni priporočljivo, da imate radikalne nazore ali pa da ste antirojalist. 
Če imate o teh rečeh zelo močno prepričanje, poiščite radikalno ali republikansko stranko, od snobizma pa se poslovite. 
Ob takšnih nazorih se namreč ne morete vzpenjati po družabni lestvici. 
Ste ekscentrik? 
Tudi to ni dobro za uspešnega snoba. 
Izgubljali bi čas, če bi se poskušali v snobizmu. 
Če mislite, da so ljudje, ki občudujejo plemiške naslove, se potikajo po družabnih salonih in nosijo cilindre, če mislite, da so ti ljudje bebasti, potem niste iz pravega testa za snoba. 
Imeti morate vero. 
Verjeti morate v vse. 
Zlasti pa morate v sebi slišati klic, ki vas kot vzgon rine v snobovske višave.

Po vsej verjetnosti imate ime, še preden se začnete vzpenjati po družabni lestvici. 
S tem seveda ne mislim reči, da je to ime slavno. 
Samo ugotavljam, da imate ime in priimek: John Smith, na primer, ali pa Mervyn Pilkington-Jones. 
Človek ima ime in priimek, če zaradi drugega ne, pa vsaj zato, da se lahko podpiše na ček. 
To podpisovanje boste v snobistični karieri zelo potrebovali, če boste hoteli napredovati.

Svojim otrokom ne dajajte preveč imen. 
In tudi sami jih ne uporabljajte preveč. 
Dve sta sprejemljivi: skrajna meja so tri. 

Če prihaja mati iz dobre in ugledne družine, ne bo nič odveč, če njen priimek dodate priimku, ki ga imate po očetu. 
Prav nič narobe tudi ni, če zavoljo sorodstvenih vezi, ki jih imate v tujini, dodate priimku tujega ali celo židovskega. 
Mislim, da je snobokracija zadnja leta postala bolj kozmopolitska in semitofilna od delavskega in spodnjega srednjega razreda. 
Toda, če nameravate priimek sestaviti, poskrbite, da se bosta oba dela dobro dopolnjevala. 
Goldblatt in Schlesinger sta povsem v redu priimka in ju lahko sestavite. 
Prav tako sta sprejemljiva priimka Fitzgerald in Macdonald. 
Toda dobro premislite, preden se preimenujete v Fitzgerald-Goldblatt in Schlesinger-Macdonald.

O tikanju

Oxfordski naglas v visoki družbi ni kaj prida upoštevan. 
To je intelektualni naglas, intelektualni dosežki pa v teh krogih niso preveč čislani. 
V vsakem primeru bi naredili napako, če bi ga skušali posnemati. 
Naglas je že brez tega zadosti nenavaden, celo takrat, ko je na dlani, da je naraven. 
Kadar je naraven, zveni naravno. 
Kadar pa je ponarejen, je naravnost smešen. 
Če se, in tudi to se zgodi, med oxfordsko zategle samoglasnike in končnice vtihotapi še podton koknija, je tak naglas posmeh zdravi pameti, skratka zaušnica. 
Če je še kaj slabšega od poštenega koknijevca, je to zagotovo nepošten koknijevec.

Zavedam se tudi zmotnega prepričanja, da je znamenje visokega rodu glasno govorjenje. 
Ne vem, od kod se je prikradla ta izmišljotina. 
Nobenega dvoma sicer ni, da je tudi v višjih razredih kak glasen razgrajač, toda dobro vzgojeni ljudje prezirajo hrupno govorjenje. 
Pozorno opazujte koga izmed naših. 
Govori tako, da ustnic skoraj ne premika. 
Tujci takšne govorice seveda ne razumejo, a to je pač njihov problem.

Tudi preveč vljudni ne bodite. 
Prevelika vljudnost razkriva človeka, ki ni docela gentleman, človeka, ki se pomenkuje s služinčadjo. 
(Več o tem kasneje.) 
Bodite vljudni, to vsekakor. 
Toda izrazi kot "a bi bili tako prijazni" in "grozno bi vam bil hvaležen" itn. 
Niso potrebni oziroma jih uporabljajte v skrajni sili (na primer, če ste komu zares grozno hvaležni). 
Ukazovanje in revsanje je prav tako slabo, če ne celo slabše. 
Skromna besedica "prosim", še bolj pa vljuden (vendar skop) nasmešek povsem zadošča v večini primerov. 
Tudi nikar ne govorite ves čas "dober tek" ali "stokrat vam hvala". 
To ni potrebno. 
Namesto "ni za kaj" pa bo običajno najboljše, če samo rahlo prikimate in rečete "mhm".

Nekoč so bile nekatere reči v pogovoru pravi tabu. 
Še ne dolgo tega se v družbi o denarju in služabnikih ni govorilo. 
Toda časi se spreminjajo in danes ljudje največ govore prav o tem dvojem. 
O denarju zato, ker ga je v obilju. 
O služabnikih zato, ker so postali tako redki kot Rembrandtove slike.

Zgodbico lahko poveste enkrat, kvečjemu dvakrat. 
Če bi jo lajnali mesec za mesecem, bi bilo to seveda slabše od tistega: "Za tega Rembrandta sem moral odriniti kar..."

Obleka naj bo narejena po meri. 
Tega, upam, mi ni treba ponavljati. 
S konfekcijsko obleko se ne prikažite v snobokratskem svetu. 
Enako velja za plašče. 
Dežni plašči, ki jim pravimo makintoši, so dobri za podeželje, pripadnik snobokracije pa takšnega plašča že zavoljo načelnosti ne bi smel nositi. 
Pravi pripadnik snobokracije - človek z denarjem in družabnimi ambicijami - se dežju sploh nikoli ne izpostavlja, zato tudi ne potrebuje dežnega plašča. 
Odločno odsvetujem rjave in rjavkaste plašče. 
Izjema so plašči iz kamelje dlake. 
Plašč iz kašmirja je tudi dovoljen. 
Glede plaščev iz ovčjega krzna si ne bi upal izreči dokončne ocene. 
Človek nikoli ne ve, kdaj so v modi in kdaj ne. 
Ker pa sem širokosrčen človek, bi rekel, v redu, nosite jih.

Zdaj so v modi tudi močna ličila, a osebno menim, da nobena stvar, ki je je preveč, ni dobra. 
Pričeska naj bo skrbno urejena, vendar preprosta. 
Bogata pričeska - ubogi možgani.

Naj pri tem omenim še nekaj, česar sam ne razumem, a tako pač je: badminton ni igra za enodnase, kar pozabite ga. 
Zato pa je čisto dovoljen skvoš, ta ameriška igra, pri kateri se v zaprtem prostoru do onemoglosti mečeš za žogo. 
Zakaj? 
Ne vem. 
No, ta igra je vsekakor priporočljiva.

Verovati v lov na lisice je ena izmed desetih zapovedi snobokracije. 
Pri tem ne gre samo za to, ali lisico loviti ali ne. 
Gre za izbiro med prilagajanjem in uporom, med podrejanjem in preživetjem. 
Lov je način življenja. 
In če je življenje sveto, je lov prav tak.

Če niste član lovske druščine, ampak samo gost, ne smete nositi rožnatega jopiča, ampak črn terenski suknjič. 
Pokrivalo je prav tako pomembno. 
Nekatere druščine so naklonjene melonam, druge cilindrom. 
Lovski gumbi so sila pomembna reč. 
Pojdite v izposojevalnico - v Londonu so to Moss Brothers in si izposodite opremo pri strokovnjakih. 
Ti že vedo. 
Obleki se ne sme videti, da je preveč nova. 
Če ste prvikrat na lovu, ne smete zbujati vtisa, kot da ste res popoln novinec. 
K črnemu suknjiču nosite črne škornje, k rožnatemu prav tako. 
V izposojevalnici to dobro vedo. 
Ko začnete nositi rožnat suknjič, pa sploh že sami veste vse.

"Križarjenje" je zahtevna reč. 
Zadnje čase vsi govorijo, da imajo "Barko", da gredo "na barko"... 
Vse to kaže, da se prostaške množice tihotapijo tudi na to področje. 
Tako že vsakemu čolnu ali barki pravijo jahta. 
Zato poskrbite, da boste imeli res veliko jahto s pravo posadko. 
Samo to še nekaj pomeni v krogih enodnasov. 
Takšna jahta naj bo po možnosti vaša last, lahko pa jo najamete ali pa si jo izposodite od prijatelja. 
Vse to je dovoljeno. 
"Obale in plaže so tako obupno natrpane, zato raje odjadram na kak samoten kraj," poveste v družbi in s tem zadosti jasno poveste, da imate jahto.

Na podeželju

Dobili ste prvo povabilo, da preživite konec tedna na podeželskem posestvu. 
Se pravi, dobili ste prvo povabilo na zaresni makrosnobovski konec tedna. 
Kaj vzeti s seboj? 
Kako se obleči? 
Kako se vesti?

Zadnje čase se zelo razširja podeželski snobizem. 
O tem pričajo snobovske tablice na avtomobilih, ki hočejo po vsej sili vsemu svetu dopovedati, iz katere grofije prihaja lastnik avtomobila. 
Svojim učencem to reč odsvetujem. 
Izražati pripadnost grofiji, to je približno tako, kot če bi izražal pripadnost množicam. 
Na nekaterih tablicah zasledimo celo kljubovalni napis LONDON. 
No, mogoče je Londončanom to všeč. 
In mogoče je biti Londončan še kar v redu. 
Kaj izrednega pa prav gotovo ni.

1. 
Nikar ne pripovedujte zgodbic - smešnih ali kakršnihkoli. 
Zgodbo ali anekdoto smete uporabiti kvečjemu za ponazoritev nečesa, kar pripovedujete v pogovoru. 
Nikdar pa ne začenjajte: "A ste že slišali tisto?"

In še nekaj nasvetov:

Manjše (ali večje) darilo za gostitelja in njegovo ženo je dobrodošlo. 
Karkoli pač, toliko da pokažete pozornost. 
Angleži na to običajno pozabijo, so pa vsakega darila zelo veseli.

Služabniki so, če so dobri, vredni vsega spoštovanja. 
Če rečem spoštovanja, to tudi res mislim. 
Seveda nočem s tem reči, da se sedemkrat priklonim vsakič, ko služkinja stopi v sobo. 
Toda tudi ob srečanju s canterburyjskim škofom se ne klanjam. 
Do služabnika sem spoštljiv ravno toliko kot do vsakega drugega človeka.

1. 
Predvsem: služabnike morate imeti. 
Če ste nadebuden snob, imejte toliko služabnikov, kolikor jih le zmorete imeti, pa še kakšnega čez. 
Le redkokatera druga stvar bo dvignila vaš ugled v očeh snobokracije bolj kot dejstvo, da imate številno služinčad. 
Če drugače ne gre, jih najemite pri londonskih zaposlovalnih agencijah. 
Toda služabnike, takšne ali drugačne, vsekakor morate imeti.

Mislim, da prijatelj nima prav. 
Čeprav zna morda še tako dobro opazovati življenje na Angleškem, je pač tujec. 
Enkrat tujec, vedno tujec. 
Spolno življenje pravzaprav ni kontinentalni izum. 
Kontinentalci se lahko morda hvalijo, da so izumili radosti skupnega evropskega trga, nikakor pa ne tudi užitkov spolnega življenja. 
Res je samo to, da z velikim pompom delajo reklamo za svoj seks, se hvalijo z njim in govorijo noč in dan samo o njem. 
Mi pa te reči držimo zase. 
Mar ne kaže to na njihovo negotovost in našo superiornost?

Angleži se takšnim šalam seveda ne smejemo. 
Ne vidimo, v čem naj bi bila poanta. 
Šala nima zveze z našo realnostjo, zato ne vžge. 
Vaše posteljne zadeve - če ste snob v vzponu, naj bodo torej samo vaše. 
Če imate razmerje s kakšno znano lady, je to dopustno, dokler za to ne ve nihče. 
Seveda pa to pomeni, da vam razmerje ne bo v pomoč pri vzpenjanju. 
Če pa se razve, vam dejstvo, da ste bili tako indiskretni, nikakor ne bo pomagalo. 
V tem primeru bo škoda prevagala nad slovesom.

Toda potem se je pojavila fotografija in to njeno odkritje je spremenilo namen slikanja in slikarjev. 
Zdaj, ko je lahko vsakdo ovekovečil svoj vulgarni obraz na fotografiji, si je umetnost portretiranja poiskala nov razlog za svoj obstoj. 
Kar je bilo zelo lahko: slikarjem ni bilo več treba slikati ljudi takšnih, kakršni so, ampak so upodabljali takšne, kakršni niso. 
Če bi jih slikali takšne, kakršni so, bi bila to "navadna fotografija", ne pa umetnost.

O športu in igrah

O ljubezni in spolnosti

