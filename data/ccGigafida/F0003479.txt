Prav bi bilo, če bi parlament čim prej spregovoril o glavnih vsebinskih vprašanjih srednjeročne razvojne strategije Slovenije do leta 2005, zdaj prvič poimenovane tudi Slovenija v EU. 
Zato, da bi volilci videli, koliko so se v politiki sploh sposobni poenotiti o glavnih razvojnih ciljih ter vsaj tu preseči besne medstrankarske spopade, ozke strankarske interese in pritlehne račune. 
Ti preraščajo iz oblike prek nepisanega pravila v samo vsebino dela slovenskega parlamenta oziroma, kot bi dejal Friedrich A. Hayek, kar se sprva zdi opis, se neopazno spremeni v predpis. 
Prav zato je tudi strategija razvoja Slovenije za lani končano petletko (19962000) lepo obležala v miznicah uglednih kabinetov, namesto nje pa so ravnanje oblastnikov tako rekoč iz rok v usta vodili bedni izkupički koalicijskih mešetarjenj. 
Oziroma je bila edina strateška izjema načelno medstrankarsko soglasje, da se hočemo vključiti v bruseljski klub sedanje evropske petnajsterice.

Ali je res, da je človekov najboljši prijatelj pripravljen ubiti otroka svojega gospodarja? 
Pretresljiva besedila o pobesnelem psu, ki je razmrcvaril dojenčka, žal niso več črnokroniške redkosti. 
Pred kratkim je to storil ljubljenček neke družine v Budimpešti, ne tako davno se je enaka tragedija zgodila v vasi Loparje na Štajerskem.

Plačnik testov še ni znan

Z junijem na cestnih mejnih prehodih proti severu in zahodu ne bo več poceni duty freejev

Državni zbor je včeraj opravil drugo branje novel zakona o socialnem varstvu. 
Če bo ostalo pri včeraj sprejetih dopolnilih tudi v tretji obravnavi, potem se bo socialna pomoč z zdajšnjih 23.000 zvišala na skoraj 38.000 tolarjev. 
Po nekaterih podatkih to denarno socialno pomoč dobiva okrog 30.000 ljudi. 
Socialdemokrati so predlagali, da bi te novele začele veljati z julijem, toda obveljal je predlog vlade, da bi to bilo oktobra, kajti pripraviti je treba niz novih pravilnikov, na primer pravilnik o ugotavljanju dohodka, predvsem katastrskega, in za izvajanje zakona usposobiti delavce v centrih za socialno delo. 
Po krajši razpravi je državni zbor tudi sklenil, da je besedilo novega zakona o pranju denarja primerna podlaga za drugo branje. 
V novem zakonu naj bi predvsem razširili krog sumljivih, ki jih je treba preveriti, omogočili bolj usklajeno delovanje urada za preprečevanje pranja denarja, policije in državnega tožilstva, podaljšali zastaralne roke ter vzpostavili dodatne baze podatkov pri uradu. 
Potrdili so tudi dopolnitev seznama podjetij v (so)lasti poslancev in drugih državnih funkcionarjev, ki poslej ne smejo poslovati z državnimi organi in podjetji. 
To so Aviation Sevice iz Medvod, Farmin-F&D iz Velenja, Diafan-Kavtičnik Jože in partner tudi iz Velenja, Agencija Kremžar iz Miklavža na Dravskem polju, 3MMM s Ptuja in Presto, prevozništvo in storitve z Sladkega Vrha. 
Zvečer je poslancem preostalo še ravno toliko časa, da so potrdili predlog Andreja Vizjaka (SDS), da se v poslovnik zapiše obveznost predsednika vlade, da pri točki poslanska vprašanja osebno odgovori na prva tri vprašanja poslancev opozicije.

Dogovorjeni ukrepi za urejanje pereče problematike zaposlenih v trgovini

LJUBLJANA, 1. Predstavniki zavoda za poživitev civilne družbe so včeraj na novinarski konferenci predstavili drugo delno raziskovalno poročilo o projektu Problematizacija javnomnenjskih anket. 
Kot je znano, je projekt naročil še v času Bajukove vlade vladni urad za informiranje, zanj pa namenil iz proračunskih sredstev 4,2 milijona tolarjev.

Po mnenju vodje resorne pogajalske skupine dr. Lucije Čok so včerajšnji več kot dveurni pogovori privedli do napredka in se utegnejo končati že prihodnjo sredo. 
Zaključuje se namreč oblikovanje proračuna za letošnje leto, zato je vlada zainteresirana za čimprejšnji dogovor, je povedala dr. Čokova. 
Po mnenju vodje sindikalne strani, glavnega tajnika Sviza Branimirja Štruklja, pa skorajšnjega konca pogajanj še ni na vidiku, potrdil je le to, da so bili pogovori vsebinski. 
Pogajanj se je udeležil tudi minister Vlado Dimovski, vendar jih je zapustil predčasno, zato ga sindikati, kot je povedal Štrukelj, niso utegnili seznaniti s svojimi argumenti.

Sicer pa poslanci SDS in NSi dr. Robertu Golobu očitajo domnevne nepravilnosti, ki naj bi jih kot državni sekretar storil v prejšnjem mandatu. 
Zato vladi predlagajo, da ga razreši z mesta državnega podsekretarja, Vitoslava Türka pa takoj spet imenuje na mesto direktorja Elesa. 
Poklicali smo tudi na ministrstvo za gospodarske dejavnosti, vendar so nam v kabinetu zagotovili, da zahteve omenjenih poslancev niso dobili in je torej ne morejo komentirati. 
(sr)

V kolumni na začetku letošnjega leta sem pisal o dveh rečeh. 
O tem, da moraš, če hočeš uporabiti javno stranišče na ljubljanski avtobusni postaji, na blagajni, kjer sicer prodajajo avtobusne vozovnice, kupiti poseben žeton, s katerim lahko odpreš vrata stranišča. 
In o tem, da so našemu tujemu poslovnemu partnerju med njegovim zadnjih obiskom v Ljubljani v hotelu Lev Intercontinental zaračunali zajtrk, ki mu ga doslej še nikoli niso.

V Sloveniji je veliko ljudi, ki imajo te lastnosti. 
Zaznamo pa lahko, da je v primerjavi z drugimi narodi med nami morda več takih, ki bi z velikim veseljem pomendrali uspešne in dobronamerne. 
Prav zato je treba še toliko bolj izpostaviti tiste, ki so uspešni, ki so v življenju veliko ustvarili, v svoje in obče dobro. 
Poglejmo v Luko Koper in v Trst. 
V teh dveh mestih se jim je posrečilo nekaj, kar je bilo pred časom videti povsem neverjetno. 
Podjetje TICT, v katerem ima Luka Koper 49-odstotni delež, prevzema upravljanje sedmega pomola v Trstu. 
Mauriziu Maresci, prvemu človeku tržaškega pristanišča, in Brunu Koreliču, predsedniku uprave Luke Koper, in vsem tistim, ki so pripomogli k uresničitvi te poslovne zamisli, je treba zaploskati. 
Ni bistveno samo to, da bo sodelovanje pristanišč lahko prineslo gmotne koristi tako Slovencem kot Italijanom. 
Morda je še pomembnejše to, da so Koprčani in Tržačani s tem poslovnim dejanjem pripomogli k premagovanju zgodovinskih in političnih razlik, nesoglasij, šovinizmov in spopadov. 
Trst potrebuje slovensko zaledje, Slovenci pa smo vselej bili tesno povezano s tem mestom, ki je pomemben del naše zgodovine, sedanjosti in, upam, tudi prihodnosti. 
Dober posel ljudi združuje.

Strateška pomembnost sodelovanja med Trstom in Koprom, ki tako dejansko postaja del Evropske unije, je za Slovenijo povsem razvidna. 
Prav tako strateško pomembno je sodelovanje Slovencev z narodi, s katerimi smo nekoč prebivali v isti državi. 
V teh dneh se v Beogradu, Sarajevu in drugih mestih dobesedno tare slovenskih poslovnežev, ki prodajajo svoje blago, iščejo partnerje, obnavljajo nikoli povsem zamrle vezi in kupujejo tamkajšnja podjetja. 
Tako rekoč nihče nima nič proti temu, vsi pozdravljamo renesanso slovenskega nastopa na južnih trgih. 
Ob tem pa se ne morem izogniti strahu. 
Če mi kupujemo podjetja na jugu, potem lahko pričakujemo tudi to, da bodo nekdanji bratje kupili katero slovensko podjetje. 
Smo pripravljeni na to? 
Ali pa se bomo temu upirali, saj smo Slovenci več vredni od južnjakov? 
To, da katero slovensko podjetje kupijo (več vredni) Avstrijci ali Francozi, to še prenesemo, čeprav nekateri malo stiskajo zobe. 
Kaj pa če bi na primer katero srbsko podjetje kdaj v prihodnje kupilo katerega slovenskega paradnega konja? 
Si predstavljate vik in krik, če bi na primer pristanišče iz črnogorskega Bara upravljalo del koprskega? 
Bi mi bili kaj manjši šovinisti od tržaških, ki so na vse pretege hoteli preprečiti, da bi Koprčani prišli v Trst?

Po vroči razpravi, v kateri so občine predstavile svoje težave pri financiranju vrtcev in pokrivanju razlik med dejansko ceno in ceno, ki jo plačajo starši, so na pobudo Toneta Peršaka, podpredsednika SOS, sprejeli nekaj sklepov. 
Tako zahtevajo takojšen sestanek z ministrstvom; za to so oblikovali posebno skupino. 
Opozorili so, da bi se moralo ministrstvo, ko je oblikovalo sporni pravilnik, po določilih ustave pogovoriti tudi z lokalnimi skupnostmi, vendar se ni. 
Od ministrstva zahtevajo, naj zadrži objavo pravilnika, dokler se ne dogovorijo o potrebnih spremembah, in pripravi ustrezne spremembe zakona o vrtcih. 
Poleg tega zahtevajo natančnejša merila o tem, kako pri razporejanju staršev v plačilne razrede upoštevati njihovo premoženje. 
Ministrstvo bodo pozvali tudi, naj razmisli o tem, da bi zagotavljanje plač za zaposlene v vrtcih čez čas prenesli na državo, medtem ko bi občine plačevale materialne stroške. 
Predstavniki SOS namreč menijo, da bi morala država vrtce obravnavati enako kot šole in dijaške domove.

MAJA ČEPIN

Pogajanja z železniškima sindikatoma o stavkovnih zahtevah še tik pred zdajci

Nezadovoljstvo po reorganizaciji Slovenskih železnic zaradi kršitve kolektivne pogodbe

Alenka Škafar Božič, svetovalka direktorja za statistiko storitvenih dejavnosti, je predstavila rezultate ankete o turističnih potovanjih domačega prebivalstva. 
Lani je bilo v Sloveniji skupno število turistov v primerjavi z letom prej večje za 12 odstotkov, k čemur so prispevali samo tuji turisti. 
V primerjavi rezultatov ankete v prvih treh četrtletjih lanskega leta se kaže, da so se Slovenci največkrat odpravili na potovanje v tretjem četrtletju. 
Kar 49,5 odstotka jih je odpotovalo na daljše ali krajše potovanje. 
Od teh jih je 85 odstotkov odpotovalo na 902.600 daljših potovanj, med katerimi so najmanj štirikrat zaporedno prenočili. 
Turisti so v 71 odstotkih počitnic odpotovali v tujino (v 83 odstotkih počitnic v tujini je bila cilj Hrvaška), drugi so počitnice preživeli v Sloveniji. 
V lanskem letu kar 58 odstotkov prebivalcev ni odšlo na počitnice, med katerimi bi vsaj štirikrat prenočili, za 40 odstotkov teh ljudi je bil glavni razlog za to finančne narave.

Stanje vrednostnih papirjev bank in BS v rokah nebančnih sektorjev se je povečalo za 15 milijard tolarjev, stanje deviznih vlog proračuna pri BS pa za 12 milijard tolarjev. 
Za 94 milijard tolarjev so porasla neto druga imetja domačih nebančnih sektorjev (neto ostala pasiva bančnega sistema), kar vključuje predvsem porast kapitala in rezerv bank in BS. 
Na rast denarnega agregata M3 je v letu 2000 najbolj vplivala rast agregata deviznih vlog pri bankah. 
Ta agregat je porasel med zadnjima četrtletjema 1999 in 2000 za 32,1 odstotka. 
Vezane tolarske vloge pri bankah in BS (agregat M2-M1) so porasle za 130,3 milijarde tolarjev oziroma za 12,4 odstotka, vpogledne tolarske vloge pa za 20,3 milijarde tolarjev oziroma 7,4 odstotka.

Podjetja premalo pripravljena na novo valuto

Raziskava je zajela 154 velikih, srednjih in majhnih podjetjih ter potrdila domnevo, da so naša podjetja pri uporabi evra preveč pasivna in da ga ne jemljejo kot izziv, ki prinaša nižje stroške transakcij in tečajnih tveganj pri poslovanju z različnimi tujimi trgi. 
Avtorica je poudarila, da se kar 73 odstotkov podjetij odloča za poslovanje z evrom zgolj na pobudo ali zahtevo partnerjev iz tujine, sicer pa jih večina meni, da se stroški in tveganja z uvedbo evra sploh ne spreminjajo (kar je v nasprotju z ugotovitvami evropskih podjetij). 
Le 7 odstotkov anketiranih podjetij ocenjuje uvedbo evra kot priložnost za prihranitev pri nabavi in povečanje izvoza.

Dr. Andrej Kumar je ugotovitve raziskave o svojevrstni brezbrižnosti naših podjetij do evra označil za ne ravno optimistične. 
Opozarja, da se za razliko od sedanjih članic ne bomo mogli odločati, ali sploh vstopiti v Evropsko monetarno unijo ali ne, saj bo to za nove članice obvezno, čeprav šele po vsaj dveletnem preizkusnem obdobju. 
Ker je prepričan, da bo članstvo v EMU Sloveniji zelo koristilo, v ukinitvi izbire ne vidi težav, bolj ga skrbi, da se na neizogibno uvedbo evra niso začela resno pripravljati niti naša podjetja niti naše državne ustanove. 
Predvidoma naj bi bili na vstop v EMU pripravljeni do leta 2005, ki je ob predpostavljenem vstopu v EU leta 2003 najbolj optimističen (a ne najbolj verjeten) datum, vendar pa nas pred tem čaka izvedba velikega števila nujnih reform, ki bi omogočile izpolnitev pogojev za uvedbo evra. 
Muditi pa bi se moralo zlasti podjetjem. 
Načrtno, sistematično prevzemanje in uvajanje evra v poslovne transakcije že pred vstopom v EU bo prineslo predvsem prednosti in koristi. 
Podjetja, ki zdaj večinoma uporabljajo nemško marko, lahko zdaj pri istem tečajnem tveganju raziščejo prednosti veliko večjega trga, ki ga omogoča evro, in se izognejo transakcijskim stroškom pri menjanju mark v šilinge ali lire in podobno. 
Podjetja, ki ne bodo pripravljena in sposobna izkoristi prednosti evra, bodo imela previsoke stroške in jih bo domača ali tuja konkurenca lažje zrinila s trga, je na nujnost pravočasne priprave na evro opozoril Kumar. 
(b)

Francosko-nemški dvojec se vrača za krmilo

BRATISLAVA Ruski zunanji minister Igor Ivanov je prepričan, da Natova širitev na vzhod ne bo povečala evropske varnosti. 
O tem je govoril med enodnevnim obiskom na Slovaškem. 
Slovaškemu predsedniku Eduardu Kukanu je zatrdil, da Rusiji nihče ne bo ukazoval, kako naj poskrbi za svojo varnost. 
Njegov slovaški sogovornik pa je menil, da morebitno slovaško članstvo v atlantskem zavezništvu ne bo prekinilo njenega sodelovanja z Rusijo.

Odločila bo Unija

Presiti in lačni

Po uradnih statistikah OZN živi v sedanjem svetu 1,2 milijarde ljudi z manj kot enim (1) dolarjem dohodka na dan. 
Pri tem se tudi mednarodne organizacije zavedajo, da s takim stanjem tudi razviti svet ne more biti zadovoljen. 
V reševanje tega problema se je z milijardnimi vsotami vključila tudi Svetovna banka. 
Ta največ vlaga v več kot tristo različnih hidrocentral, ki naj bi razvoju manj razvitih pomagale z brezpogojno energijo. 
Pri tem gre za nekatere grandiozne objekte, ki pa ustvarjajo tudi nove probleme. 
Povzročajo obsežne preselitve ljudi, velike ekološke spremembe, predvsem pa probleme zaposlovanja preseljenih, saj so to bili večinoma ribiči ali primitivni kmetovalci, ki zdaj največkrat napolnjujejo že tako prenapolnjena revna mestna naselja. 
Posebna ekspertna komisija je ugotovila, da je prizadetih več kot 2,16 milijona ljudi. 
Ugotavljajo tudi, da so preselitve bolj ali manj neuspešne. 
Očitno je, da Svetovna banka s svojo človekoljubno akcijo, kot jo sama imenuje, povzroča tudi negativne socialne in ekološke probleme. 
Pozitivni učinki pa bodo zaznavni šele v daljši prihodnosti.

Za dalajlamo so Tibetanci prepričani, da se je vanj naselila duša Bude. 
Prvi dalajlama je bil leta 1578 Sonam Gyatso, glavni duhovnik samostana budistične ločine dge-lungs-pa. 
Naslov mu je podelil takratni mongolski vladar Altan. 
Sočasno s tem je priznal tudi njegovo posvetno oblast v Tibetu. 
Pred tem so deželi vladali Mongoli. 
Tudi pozneje je Tibet ostal podrejen mongolski vladarski hiši. 
Tako je bilo do leta 1720, od takrat pa do leta 1911 pa je bil podrejen kitajskim vladarjem. 
Med viharnimi revolucionarnimi dogodki na Kitajskem v prvi polovici 20. stoletja je zaživel kot samostojna država. 
Tako je bilo vse do leta 1950, ko so vanj vkorakale kitajske komunistične enote, ki so nekaj pred tem zmagale v kitajski državljanski vojni. 
Leta 1959 se je sedanji dalajlama uprl kitajskim oblastem. 
Upor ni uspel, zato se je moral čez Himalajo umakniti v Indijo, kjer še zdaj živi v pregnanstvu. 
Kitajci so v Tibetu uvedli strogo oblast, vendar jim ni uspelo povsem zlomiti tamkajšnje duhovnike, posodobiti dežele in jo iztrgati iz rok njenega verskega vodstva.

Umik Momira Bulatovića

Kot se je odločil glavni strankin odbor, bo do kongresa dolžnost predsednika opravljal podpredsednik stranke Predrag Bulatović. 
Mnogi so prepričani, da ga bodo na kongresu potrdili tudi za pravega predsednika stranke. 
Momir Bulatović pa se zaradi podpore v delu stranke, še zlasti v njenih organizacijah na severu republike, ki so bolj povezane s Srbijo, ne bo kar tako umaknil iz politike. 
Toda kar koli bo naredil, bo šlo na roko tistim v Črni gori, ki so naklonjeni večji samostojnosti svoje države.

MOSKVA, 1. Ruska oboroževalna industrija je znova zacvetela. 
Lani je povečala proizvodnjo kar za četrtino. 
Z izvozom orožja je zaslužila dobre 4 milijarde dolarjev. 
Sicer pa se je Rusija kljub pešanju oboroževalne industrije v minulih desetih letih obdržala med tremi največjimi svetovnimi izvoznicami orožja. 
Pred dvema letoma je obvladovala dobre 4 odstotke svetovnega trga z orožjem, lani že skoraj 7 odstotkov.

Rusija sicer proda največ orožja v Indijo in na Kitajsko. 
Kupci se najbolj zanimajo za njene sisteme protiletalske obrambe, bojne helikopterje in predvsem lovska letala Mig 29. 
Z njimi so opremljena letalstva 22 držav.

A še vedno je vse le na papirju. 
Soline še vedno dolgujejo delavcem kooperantom, ki so v pretekli sezoni sodelovali pri pobiranju soli. 
Tem so obljubili izplačilo drugega dela dolga do 15. januarja, obljube pa ne morejo izpolniti, saj so šele konec meseca uspeli zagotoviti plačilo redno zaposlenim. 
Kako bo s plačami februarja, še ni jasno. 
Še bolj jih skrbi, kako bodo poravnali račune za elektriko, ki jo potrebujejo za črpališča vode iz solinskih bazenov zaradi obilnih padavin.

Peter Deržek vidi le dva izhoda. 
Zaradi nastopa kapitalske neustreznosti družbe, ki po zakonu o finančnem poslovanju vodi v stečaj (to je eden od izhodov), predlaga ustanoviteljici družbe Drogi Portorož povečanje osnovnega kapitala oziroma dokapitalizacijo za 36 milijonov tolarjev, s čimer bi zagotovili kapitalsko ustreznost za prehodno obdobje, dokler se ne zgane država, od katere bi morali zahtevati vračilo stroškov.

Stečaj bi pomenil, da bi ves vložen trud v soline padel v vodo z vsemi projekti Phare programa vred. 
Najkrajšo bi seveda potegnile soline, za katere ne bi nihče skrbel, saj bi voda in erozija naredili svoje. 
Poznejša ponovna obnova bazenov bi pomenila velike stroške, kar bi morda komu celo ustrezalo, je zaskrbljen Peter Deržek.

Nega in hrana v isti sobi

Sindikalist v garderobi

Besedilo in foto:TATJANA TANACKOVIČ

Mladi so si uredili zbirališče

Stavba je bila del nekdanje postojnske porodnišnice, v zadnjih letih pa jo je ministrstvo za delo, družino in socialne zadeve namesto da bi jo porušilo, raje oddalo Klubu študentov občin Postojna in Pivka, Skytower Clubu in Mladinskemu kulturnemu delovnemu centru. 
Društva so do lani zbrala nekaj denarja in se lotila obnove. 
Porabili smo 3,5 milijona tolarjev, ki jih je večinoma prispeval Klub študentov Pivke in Postojne. 
Del denarja je prispevala občina Postojna, del pa smo zbrali na raznih razpisih in z dražbami umetniških del. 
Poleg denarja smo v obnovo vložili ogromno prostovoljnega dela, je povedal Goran Blaško, predsednik društva Skytower Club.

NATAŠA KUHAR

Nimajo kaj izgubiti

169 delavk in delavcev mariborske tekstilne tovarne Pomada je včeraj začelo stavkati, ker niso dobili zadnjih dveh plač (Foto: Tomaž Klipšteter)

Ob predpostavki, da je v interesu Slovenije kar se da majhno in ne kar se da veliko število azilantov, zato čudi, da vladni uradniki pripravljajo sklep, s katerim država pravzaprav pljuva v lastno skledo in si zmanjšuje teoretične možnosti vračanja beguncev na Hrvaško. 
Pristojni za azilantska vprašanja pravijo, da je takšno razumevanje zadeve sicer možno, vendar pa ne osvetljuje vseh plati problema. 
Odločitev prejšnje vlade naj bi bila nestrokovna in v nasprotju z mnenjem Visokega komisariata za begunce.

Tam namreč menijo, da Hrvaška še ne izpolnjuje pogojev, da bi jo oklicali za varno tretjo državo. 
Eden glavnih argumentov za tako slabo mnenje slovenske izpostave Visokega komisariata o Hrvaški je, da naši sosedje še niso sprejeli azilnega zakona (menda je v saborski proceduri) in da v lanskem letu nobeden od 16 prosilcev za azil na Hrvaškem tega ni dobil. 
Kot dodatni pomislek, ki gre v prid temu, da slovenska vlada razveljavi lastni sklep, pa na Visokem komisariatu navajajo tudi, da smo bili Slovenci edini, ki smo Hrvatom podelili tak status. 
V vseh drugih državah namreč še vedno menijo, da si Hrvaška statusa varne tretje države ne zasluži. 
(bm

Inšpektorji naj bi tržnice obiskovali skoraj vsak drugi dan. 
Ta mesec so med drugim uporabili tudi čisto nov pristop k nadzoru nad prodajalci sadja in zelenjave. 
Preverjali so namreč natančnost njihovih tehtnic. 
Na tehtnico smo položili kilogram uteži in ugotavljali, ali je kilogram res kilogram. 
Izkazalo se je, da to večinoma drži, bila so le malenkostna odstopanja, ki pa jih ne gre pripisati goljufiji prodajalcev.

pregled so opravili na oddelku za nujne primere v Kliničnem centru. 
Zdravniki so opravili 36 malih operativnih posegov, nadeli enako število mavcev, štirim poškodovancem pa so morali naravnati ude. 
Na klinike so sprejeli 22 ljudi. 
Pregledali so še štiri predšolske otroke, šest poškodovanih smučarjev in osemnajst udeležencev v prometnih nesrečah. 
Žal pa strokovnjaki niso mogli več pomagati dvema pacientoma, ki sta življenji izgubila.

Hop v pravljico

Pogovori s stripovskimi avtorji

Holding je na svojo roko

Še nikoli do zdaj ni bilo izrečenih toliko znanstvenih in preštudiranih napovedi za prihodnost, kot jih je bilo v pravkar končanem minulem stoletju. 
Nekateri, kot na primer Herman Kahn ali pa korporacija Rand, so si s tem ustvarili celo svetovni sloves in jih je citiral ves svet. 
Ko zdaj pogledamo nazaj, kaj vse so napovedovali in kaj se je v resnici od tega uresničilo, vidimo, da gre skorajda za pravi polom. 
Zares neverjetno, toda takšne bilance nismo pričakovali. 
Strokovnjaki so se zdaj lotili preučitve teh napovedi in tako na prelomu tisočletja naredili tudi to bilanco.

Nazaj k Bellamyju

Oh, to težko rečem. 
Na otoku ne več kot pol ducata, je rekel Finch.

Carol se je podrl svet.

Vse skupaj je bila le predstava, mreža, v katero se je ujela. 
Carol mu je zaupala bolj kot sestri, zdaj pa se je izkazalo, da je Hank Osborne tisti, ki ji želi škodovati.

Kaj naj bo odločilno?

Njegovi stavki so našim gostom ponujali največ virtuoznega odra, skladateljevo pero je s svojimi prikupljivimi in objestnimi parodiranji resnih in manj resnih muzikantskih naporov minulega stoletja pripravilo izvajalcem iskrivo komediografijo, ki so jo kot udeleženci Mednarodnega mojstrskega ciklusa tudi temeljito izkoristili. 
Tu, pri zvokih Francaixa, je bil naš oder torej bolj nebrzdane sorte kot prej pri Franzu Schubertu in potem pri duu za flavto in violo in nato pri Kvartetu za flavto, violino, violo in violončelo Wolfganga Amadeusa Mozarta. 
Pri obeh dunajskih peresih so se najbolj posrečili pojoče igrivi trenutki, nenavadno razvnetost za bežno ustvarjalno priložnost je pokazal ravno Mozart, flavta in violina pa visoko bližino dialoga. 
Glede že kar prezrele muzikalne izbranosti in kultiviranosti je potem le prišel kdo drug kot Claude Debussy s svojo Sonato za flavto, violo in harfo, kjer je vešča trojica še enkrat zaživela svojo posebno predstavo umetniških pobud in odrekanj.

Odkar je animirani film ali bolje animacijska tehnika povsod, se pravi, v filmu na sploh, v vseh njegovih kategorijah in žanrih, samega animiranega filma skoraj več ni. 
Ali bolje: vse manj ga je v tistem smislu, v katerem so v animiranem oziroma njegovi najpopularnejši veji risanem filmu preizkušali najrazličnejše in najizvirnejše avtorske poetike, oblikovne invencije in likovne domislice, narisane like kombinirali z živimi osebami, dokler niso junaki iz risank zaživeli kot filmski igralci ali pa so se ti (npr. Jim Carrey) začeli obnašati tako, kot da nastopajo v risanem filmu. 
Na drugi strani (in hkrati) pa je animiranega filma vse manj zato, ker ga je vse več, zlasti po zaslugi digitalizacije filma oziroma računalniške grafike, ki utegne s svojimi simulacijami, ki so videti bolj realistične od najbolj realistične slike, nadomestiti ves filmski univerzum, seveda vključno z igralci.

Kako sem mogel biti tako slep? 
Nič nisem posumil. 
Toda verjetno je trajalo že dolgo. 
Pred mojimi očmi.

Zavaroval sem se še, ko sem živel s prvo ženo. 
Še ko sem se ločil, nisem naredil nobene spremembe. 
Prva žena in otrok bi dobila zavarovalnino, če bi se mi kaj zgodilo. 
Toda Shirley je vztrajala, da jo spremenim v njeno korist, da v primeru moje smrti ne bi ostala brez vsega.

Maščevanje vseeno pripada meni. 
Vsaj enkrat imam koristi zaradi moje starosti in pozabljivosti...

1901 Rodil se je ameriški filmski igralec Clarc Gable (umrl leta 1960).

Dve od štirih najbolj frekventnih letališč, primernih za airbus, London in Los Angeles, sta imeli, kot poudarja ACI, velike težave z novimi letali. 
Londonski stari terminal bo treba razširiti in opremiti z novimi parkirišči. 
Predvsem Heathrow mora poskrbeti za minimalno razdaljo med dovoljenimi potmi ter med potmi in parkirnimi površinami po predpisih ICAO. 
Zaradi velikega razpona kril bo moral Heathrow prestaviti dovozne poti in zapreti nekatere perone. 
S tem se bo zmanjšala zmogljivost letališča, po sedanjih cenitvah za okoli tri milijone potnikov na leto. 
Šele že načrtovani terminal 5 bo urejen v skladu z zahtevami A-380. 
Odprt pa ne bo prej kot leta 2007, eno leto pozneje torej, ko bodo prva letala A-380 poletela proti Londonu. 
Med prvimi naročniki novega velikana bodo Virgin Atlantic, Emirati, Singapore Airlines in Quantas, stalni gosti na Heatrowu. 
Uprava letališča računa s stroški v višini 150 milijonov funtov.

Na obeh nemških letališčih, kjer bodo ta letala pristajala, v Frankfurtu in Münchnu, razmere niso tako kritične. 
München bo imel za ta letala en hangar ob sedanjem terminalu, na terminalu 2, ki ga prav zdaj gradijo, pa bosta na voljo še dve odstavni mesti. 
Tako v Münchnu kot v Frankfurtu so pristajalne steze dovolj dolge in široke, pri nekaterih dovoznih stezah pa bo treba dodatno asfaltirati notranjo stran krivin, ker bi se drugače letala preveč približala travnatim površinam. 
Poleg tega mora frankfurtska letališka družba terminal 1 predelati tako, da bo na njem dovolj prostora. 
Na terminalu 2 bodo A-380 parkirani na skupno petih položajih.

Gneča v zakonski postelji

Nikoli več pozni

SPET SVOBODNI

V času Zalivske vojne je imel James Hewitt razmerje s princeso Diano. 
Zdaj se konjeniški stotnik zelo boji posledic izstrelkov z osiromašenim uranom.

AVANTARIVO Pripluli so pred Madagaskar, na ladji pa so imeli velik zaklad. 
Potem pa se je piratska ladja potopila.

Potapljači so dvignili na površje tudi porcelan, na katerem je odtis Habsburškega dvojnega orla. 
Ta porcelan je ležal raztresen po morskem dnu. 
V bližini so našli potapljači še drugo ladijsko razbitino, ki je pripadala ladji Ognjeviti zmaj. 
Ta je pripadala Enorokemu banditu, potopila pa se je leta 1721, ko je na ladji izbruhnil ogenj.

MARIBOR, 1. Zaradi kratkega stika na električni napeljavi je zagorelo v kovinskem kontejnerju na gradbišču Zavoda za prestajanje zaporne kazni v Rogozi v odprtem oddelku, ki ga je postavilo podjetje Kupola d.o.o. iz Maribora.

Ugotovili so, da se je ogenj, ki je zagorel v torek ob šestih zjutraj, vnel v kontejnerju, kjer je bil na steno nameščen kovinski radiator z električnim napajanjem. 
Ogenj je uničil notranjost kontejnerja, vso električno inštalacijo, delovna oblačila, razno orodje in stroje. 
Ogenj so pogasili gasilci, škode pa je za okoli 3 milijone. 
(sg)

Skozi rdečo do vozniške

O odkritju primera korupcije v mariborskem izpitnem centru smo že poročali, včeraj pa sta o podrobnostih preiskave, ki še ni v celoti zaključena, na tiskovni konferenci v Celju spregovorila direktor PU Celje Edvard Mlačnik in načelnik celjskega Urada kriminalistične policije Robert Mravljak. 
Čeprav so se nepravilnosti dogajale na mariborskem koncu, so zadevo ob pomoči tamkajšnjih kolegov raziskovali celjski kriminalisti, ker so prvi posumili, da se v omenjeni avtošoli nekaj dogaja.

Začelo se je 15. julija ponoči, ko je R. D. na Poti na Fužine vlomil v renault clio in iz njega vzel lastnikov slovenski potni list. 
Skoraj pol leta pozneje, 11. januarja, ob 14. uri so ga kriminalisti opazili v Koprski ulici. 
Ker so vedeli, da je za R. D. ljubljansko okrožno sodišče razpisalo tiralico, so ga hoteli legitimirati, takrat pa je R. D. začel bežati. 
Tekel je in preskočil več hišnih ograj med Koprsko in Šibeniško ulico, na koncu pa se skril v drvarnico ene od tamkajšnjih hiš. 
Kriminalisti so ga našli in mu vzeli prostost. 
Pri njem so našli ukraden potni list, v katerega je pod zaščitno folijo že vstavil svojo sliko.

Policisti so N. S. osumili še enega ropa, ki naj bi ga izvedel 9. januarja. 
Tistega dne se je okoli 13. ure s passatom pripeljal do reke Save ob Nemški cesti in šel do tam parkiranega avta, v katerem je sedel 29-letni Kamničan. 
N. S. mu je potrkal po steklu ter od njega zahteval denar in dokumente. 
Oškodovani se mu je uprl, zato ga je N. S. z roko udaril v glavo, nato je iz žepa izvlekel pištolo in jo nameril v Kamničana. 
Prestrašeni moški mu je dal denarnico. 
N. S. si je izpisal njegove podatke in mu iz denarnice vzel okoli 20.000 tolarjev. 
Potem ga je še enkrat udaril po glavi in mu zagrozil, da ga ne sme prijaviti na policiji.

Hajranu Osmanoviču zapor, njegovi pajdašici Enisi Šabič pogojna kazen

Prvič sta vlomilca v Jato pobegnila, po drugem klicu na policijo pa so ju prijeli

Že po samem dogodku je bil Makoter, ki je skoraj 10 let uspešno vodil PP Ljutomer, premeščen na urad uniformirane policije na PU Murska Sobota; kot je pojasnil direktor Jevšek, ne zaradi disciplinskega ukrepa, kot so to nekateri razumeli, temveč zaradi neposredne vpletenosti, saj je bila v raketnem napadu zadeta tudi njegova hiša na Cvenu pri Ljutomeru.

Glavna obravnava zaradi ilegalnega vodenja tujcev je preložena

JESENICE, 1. - Tekma državnega prvenstva v hokeju na ledu: HIT Casino Kranjska Gora - Maribor 8:5 (3:1, 3:0, 2:4). 
Dvorana Podmežakla, gledalcev 150, sodniki Tičar (Jesenice), Rogač (Lesce) in Dolinar (Ljubljana). 
Strelci: Žbontar in Bavdaž po 2, Zrnić, Mlakar, Bremc, Pajič za HIT Casino Kranjsko Goro; Rojko, Turk, Angelovski, Kovačič in Lukman za Maribor. 
(dd)

Hokejisti Olimpije so zmagovalci mednarodne lige

Da bo šlo resnično na nož, sta nakazala pred tekmo že Jurij Goličič in Bence Svasznek, ki sta si grozila pred garderobami (Ubil te bom.). 
Prva tretjina ni postregla z grobim, še manj pa kakovostnim hokejem. 
Madžari so igrali klasični bunker in stavili na protinapade. 
V osmi minuti so jim napravili medvedjo uslugo kar domači hokejisti ob asistenci sodnika Dremlja. 
Najprej je namreč z dvema minutama nagradil Goličiča, nato še T. Vnuka. 
Pet proti tri. 
Na Madžarskem se kaj takšnega ob njihovem pristranskem sojenju ne bi moglo zgoditi, je bentil eden od poznavalcev hokeja. 
Prednost je Alba spreobrnila v 1:0. 
Sodnik Dremelj je bil tako zmeden, da je gol pripisal kar Orsu in ne Kangyalu. 
Ob koncu tretjine so Madžari dobili štiri minute kazni, Ljubljančani tega sicer niso izkoristili, a je bila zato druga tretjina sanjska (Ne bojte se, na koncu bo 6:1, je razočaranega navijača Olimpije tolažil novinarski kolega Aleš Varoga). 
Madžari so jo zaključili s kar petardo v svoji mreži. 
Madžarski sistem je popolnoma razpadel in Ljubljančani so slavili visoko zmago.

Zadnje medsebojne tekme

G 3:1, 2:2, 0:0, 0:4

Vse medsebojne tekme

PARIZ, 1. - Izidi osmine finala na svetovnem prvenstvu v rokomet: Francija - Portugalska 23:18 (10:10), Egipt - Alžirija 24:21 (12:8), Jugoslavija - Islandija 31:27 (15:10), Ukrajina - Hrvaška 37:34 po dveh podalških (33:33, 29:29, 15:11), Nemčija - Tunizija 26:24 (15:11).

Predstavljamo vam devet slovenskih biatloncev, ki bodo nastopili na progah na Rudnem polju. 
V moški reprezentanci je prvo ime 28-letni Tomas Globočnik, ki bo sedmič nastopil na svetovnem prvenstvu. 
Nisem obremenjen. 
Letos sem izpolnil že vse cilje, ki sem si jih zastavil pred sezono. 
Najprej sem želel izboljšati šesto mesto, najboljšo uvrstitev v svetovnem pokalu doslej, in uspelo mi je s četrtim mestom že na prvi tekmi v Anterselvi. 
Nato sem želel na stopničke in uspelo mi je v Oberhofu. 
Osebno bolj cenim skupnega zmagovalca svetovnega pokala kot svetovnega prvaka. 
Svetovno prvenstvo je tekma enega dneva in mnogo majhnih dejavnikov vpliva na rezultat. 
V pokalu se skozi sezono pokaže, kdo je najboljši biatlonec. 
Zaradi tega prvenstva ne omalovažujem, le drugače gledam na to. 
Zmagal bo tisti, ki bo življenjsko pripravljen najbolje odreagiral na vse okoliščine tistega dne, pravi Tomas Globočnik.

Slovenski tabor v St. Antonu sta včeraj zapustila Jernej Koblar in Jernej Reberšak ter odšla na trening veleslalomistov v Innerkrems na avstrijsko Koroško. 
Slalomisti so se po kondicijskem treningu v Zrečah zbrali v Hochkaru pri Goestlingu v Spodnji Avstriji.
Tam ima namreč avstrijski smučar Thomas Sykora, ki je še poškodovan, a se tekmovalni poti še ni odrekel, odlično opremljeno smučišče in na njem bodo vadili naši slalomisti, ki pa za uvod niso imeli sreče, ker ga je prekrila gosta megla.

Kafka je zavarovalniški agent, dolgočasen, nezanimiv in malce odsoten. 
Nekega dne njegovega prijatelja najdejo mrtvega. 
Medtem po mestu skrivna organizacija še naprej podtika morilska sredstva. 
Inšpektor Grubach med drugim sumi Kafko, zato se slednji odloči poiskati morilca na lastno pest. 
Pogovarja se z Gabrielo, dekletom umorjenega in svojo sodelavko, in Bizzlebekom. 
Vse sledi vodijo v Grad, monolitni stolp, ki se grozeče dviga nad mestom in v katerem se očitno zbirajo vse oblastniške strukture. 
Z Bizzlebekovo pomočjo najde skrivni podzemni vhod v Grad, kjer bo spoznaval industrijsko zlo in človeka za vsem, doktorja Murnaua.

Zakaj se Leonardo DiCaprio boji fotografov?

Noel ne prenese nove Liamove spremljevalke

Liam in Noel Gallagher sta včasih prijatelja, včasih pa sta kot pes in mačka

10.00Zgodbe iz školjke

16.45Volkovi, čarovnice in velikani, risana nanizanka, 8.del (VPS 16.45)

19.00Kronika # (VPS 19.00)

23.20Bolezni našega časa: Impotenca(VPS 23.20)

2.25Videospotnice, ponovitev

CELJE

GORENJSKA TV

(91,8 MHz)

8.05 Štajerski dogodki - 8.30 Jutro je lahko... 
- 9.30 Vaše mnenje o - 10.00 Kam danes - 10.30 RGL svetuje - 11.30 Uganka RGL - 12.00 BBC novice - 12.30 Šport in rekreacija - 12.50 Odgovori poslušalcem - 12.57 Izbranka tedna - 13.00 Turizem - 14.00 Pasji radio - 14.40 Borzne informacije - 1.500 RGL obvešča in komentira - 15.30 Kulturni utrip - 15.45 Črna kronika - 16.45 Radio pirat - 18.00 Jugonostalgija - 19.00 Izbranka tedna - 19.30 Horoskop - 19.50 Vreme - 20.00 Večerni program

(88,6, 96,4, 1003, 100,6, 104,3, 107,6 MHz)

AVSTRIJA 1

9.00 Turbo, film o avtomobilskih tehnoloških izumih prihodnosti - 9.25 Najnovejša odkritja, film o znanosti - 9.55 Živeti v Evropi, film o divjem življenju in pokrajinah Evrope - 10.50 Razkrita zgodovina, film o antičnem Egiptu - 11.45 Potovanje z vetrom, film o zgodovini jadranja - 12.10 Katastrofa, film o zrušitvi mosta Silver - 12.40 Krila, film o modernih bojnih helikopterjih - 13.30 Onkraj resnice, film o Starem testamentu - 14.25 Znotraj, film o življenju in delu podmorničarjev - 15.15 Skrivnosti čarovništva, film o najstarejših čarovniških trikih - 16.10 Zelena vas, film o ekološki vasi v Škotskem višavju - 16.35 Lesene čarovnije, film o umetnosti tesarstva - 17.05 Turbo, film o avtomobilskih tehnoloških izumih prihodnosti - 17.30 Najnovejša odkritja, film o znanosti - 18.00 Rdeče poglavje, film o komunizmu - 18.30 Rdeče poglavje, film o komunizmu - 19.00 Divji discovery, film o pajkih - 19.30 Divji discovery, film o koralnih grebenih Rdečega morja - 20.00 Coltranov svet letal in avtomobilov, film o zgodovini motorjev - 20.30 Najnovejša odkritja, film o znanosti - 21.00 Sodna medicina, film o vlogi DNA v kriminalnih dejanjih - 21.30 Sodna medicina, film o vlogi DNA v kriminalnih dejanjih - 22.00 FBI dosjeji, film o kriminalnih dejanjih - 23.00 Forenzični detektivi, film o vlogi forenzikov pri reševanju kriminalnih dejanj - 0.01 Meseci vojne, film o 2.svetovni vojni - 0.30 Meseci vojne, film o 2.svetovni vojni - 1.00 Hitlerjev politični privrženec

PRO 7

8.30 Sam svoj mojster - 9.00 Točno ob 9 - 9.30 Dr. Stefan Frank - zdravnik, ki mu ženske zaupajo - 10.30 Operacijska kliče dr. Brucknerja - najboljši nemški zdravniki - 11.30 Družinski dvoboj - 12.00 Točno ob 12 - Opoldanski magazin - 13.00 Show Oliverja Geissena - 14.00 Bärbel Schäfer - 15.00 Hans Meiser - 16.00 Sam svoj mojster - 16.30 Sam svoj mojster - 17.00 Frizer - 17.30 Med nami - 18.00 Dober večer - 18.30 Ekskluzivno - Zvezdniški magazin - 18.45 Poročila - 19.10 Eksplozivno - magazin - 19.40 Dobri časi, slabi časi - 20.15 Alarm za kobro - avtocestna policija - 21.15 Balko - 22.15 Straža - 23.15 House of Love

Večji del Slovenije je včeraj obsijalo sonce, po napovedi sodeč ga bo danes še nekaj več. 
Če imate možnost, izkoristite lep dan za smuko ali pa se odpravite v hribe, saj se bo vreme konec tedna poslabšalo. 
Bolnike s povišanim krvnim tlakom bo današnji dan pestil glavobol. 
Zato naj si privoščijo le jutranjo kavo, vse ostale pa naj raje izpustijo ali jih nadomestijo s čajem ali sadnim sokom. 
Bolniki na črevesju in želodcu se bodo morali držati še posebej stroge diete. 
Obroki naj bodo sestavljeni iz dietične, nemastne in hitro prebavljive hrane. 
Biti morajo manjši, zato si jih privoščite večkrat na dan. 
Predvsem se izogibajte mleku in mlečnim izdelkom

Neresnično: Predstavljate si v središču Londona velik, pri nas bi rekli jumbo plakat. 
Na njem slika požgane hiše nekje na angleškem podeželju in napis:

Črni dan za potrošnike

V samem epicentru potresa, v vasi Dhrang-Godaj, ki je od Bhuja oddaljena le 20 kilometrov, pa je gmotna škoda povsem minimalna, prav tako potres ni zahteval smrtnih žrtev. 
(Foto: Reuters

