Arvidasu Sabonisu očitno ni usojeno, da bi osvojil evropski naslov z druščino veselih Litvancev, ki so se tudi v Parizu na daleč ogibali asketskemu tekmovalnemu režimu in se na lastne oči prepričali, kakšen je nočni utrip francoske prestolnice. 
Za naglo streznitev so naslednji dan poskrbeli španski košarkarji, ki se niso ustrašili najbolj učinkovite ekipe prvenstva niti Portlandovega velikana in še manj junakov podviga Žalgirisa v evropski ligi. 
Ko so spravili v zadrego Sabonisa, ki si je nabral pet osebnih napak v 16 minutah igre ter moral dokončno na klop v 31. minuti z mizernim izkupičkom 3 točk in 3 skokov, so opravili polovico naloge, delo pa je dokončal Alberto Herreros z izjemno strelsko predstavo. 
Litva je v drugem polčasu vodila le do rezultata 43:38 in zadnjič izenačila na 72:72, toda po košu Angula je nova okrepitev Uniona Olimpije Šarunas Jasikevičius zgrešil zaključni met za izenačenje. 
»V ponedeljek smo že pripravljali kovčke za predčasno vrnitev v domovino, pa se je zgodil čudež v Pauju. 
Francija nas je rešila in nam odprla oči. 
Na EP je mogoče prav vse,« je po tekmi vzhičeno dejal Lolo Sainz.

V spodnji polovici žreba pa prodirata pariški zmagovalec Andre Agassi in Avstralec Pat Rafter. 
Agassi je gladko premagal Gustava Kuertna. 
Rafter pa se je precej namučil proti Američanu Toddu Martinu.

Po štirih ligaških nastopih je v vodstvu Poole z 9 točkami, pred Coventryjem s točko manj, med posamezniki pa ima Matej neverjetno visok povpreček 9,00!

Rajko Gorjanc

Pri tem pa organizatorji pritajeno upajo, da bo padel tudi kakšen svetovni rekord. 
Doslej so jih le atleti in plavalci skupaj poželi 18, tudi letos pa ne manjka vrhunskih imen, kot so skakalec v daljino Ivan Pedroso, že tudi olimpijski prvakinji, plavalki Amanda Beard in Anita Nall … 
Španski turistični biser je po zaslugi iger pridobil nov vrhunski plavalni center, obnove pa je bil deležen tudi atletski štadion, ob nogometnem domu prvoligaša Mallorce drugi največji na otoku, na katerem bodo danes pred več kot 700 milijoni televizijskih gledalcev prižgali tudi ogenj. 
Tanja Volarič

Petkovšek med eksoti

Nova Gorica - Novogoričanke so v 3. kolu finala evropskega pokala doživele najtesnejši poraz z močnim Partizanom z 1,5: 2,5. 
Zaslužile pa bi si neodločen izid. 
Narcisa Mihevc-Mohr je naredila pravi podvig. 
S črnimi figurami je učinkovito ugnala velemojstrico Šumjakino (2407).

Komaj15-letna Ana Srebrnič uspešno nadaljuje boje. 
Tokrat je remizirala z mednarodno mojstrico Nikolinovo. 
Na prvi in tretji šahovnici pa so gostiteljice doživele poraza. 
Krivčeva je bila ves čas v podrejenem položaju z Maksimovićevo, Ukrajinka Sedina, okrepitev Nove Gorice, pa je po večji napaki je doživela prvi poraz s Prudnikovo.

Halmstad - Švedska plavalka Anna-Karin Kammerling je na državnem prvenstvu izboljšala rekordno znamko v dolgih bazenih na 50 metrov delfin. 
Nov najboljši čas tako zdaj znaša 26,39 sekunde. 
Dosedanji svetovni rekord na tej razdalji je imela v lasti Nizozemka Inge de Bruijn, kateri je 18. junija uspelo preplavati bazen v 26,54 sekunde.

Herentals - Slovenski mnogobojci bodo danes in jutri v Belgiji nastopili v II. ligi evropskega pokala v mnogoboju. 
Nastopili bodo Aleš Škoberne, Boštjan Bradeško, Uroš Kogal in Sašo Pucihar v moški reprezentanci ter Klavdija Halmič in Desa Čalasan pri ženskah. 
Izven konkurence bo tekmoval Boštjan Vinkler.

Sedmeroboj brez najboljših

Koper - Atletski veterani se bodo v Kopru pomerili za naslove državnih prvakov. 
Za 25 udeležencev bo to tudi zadnja preizkušnja pred SP v Gatesheadu, ki bo od 29. julija do 8. avgusta. 
PŠrvenstvo bo od 16. ure naprej na koprskem stadionu Bonifika. 
V. D., F. M.

Ravne - To nedeljo, 4. t. m. se obeta na Ivarčkem jezeru pod Uršljo goro zanimivo tekmovanje. 
Plavalni klub Fužinar bo v sodelovanju s podjetjem Ivarčko d.o.o. pripravil tekmovanje v plavanju za pokal Boberček. 
Tekmovanje se bo pričelo ob 10.30 in to za dečke in deklice letnike 1988 in mlajše. 
Prijavljenih je že okoli 100 plavalcev in plavalk iz Avstrije, Madžarske, Bosne in Hercegovine ter seveda največ iz slovenskih klubov. 
I. M.

Poleg svetovnega prvaka ZRJ in še treh polfinalistov EP (Italija, Francija in Španija) sta se na olimpijske igre v Sydneyju uvrstili še reprezentanci Rusije, ki je včeraj v tekmi za razvrstitev od 5. do 8. mesa premagala Nemčijo s 74:70 (40:24), in Litve po zmagi na Turčijo z 80:56 (38:24). 
Na OI bodo nastopili še prirediteljica Avstralija, dve moštvi iz ameriških kvalifikacij, ki bodo od 14. do 25. julija v Portoriku, ter afriški, azijski in oceanijski prvak.

Španija : Litva 4:72 (34:31)

