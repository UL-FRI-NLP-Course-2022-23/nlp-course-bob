Vrtimo globus

Argentinsko obalo ob ustju La Plate je odkril leta 1516 španski pomorščak Juan Diaz de Solis, vso obalo do Ognjene zemlje pa je raziskala Magellanova odprava na potovanju okoli sveta med letoma 1519 do 1522. 
Tedaj so Španci kljub odporu indijanskih domorodcev začeli osvajati in naseljevati ozemlje današnje Argentine. 
Ustanovili so mesto Buenos Aires, vendar je bila Argentina do konca 18. stoletja redko naseljena: na območju današnje države je živelo120.000 potomcev evropskih priseljencev, 150.000 Indijancev in 20.000 črncev. 
Na vrhu družbene lestvice so bili peninsulares, se pravi Španci, rojeni na Pirenejskem polotoku. 
Ti so imeli najpomembnejše položaje. 
Sledili so Kreoli, v koloniji rojeni belci evropskega rodu. 
Iz njihovih vrst so bili zemljiški posestniki in obrtniki. 
Stopnjo nižje so stali mestici ali evropsko-indijski mešanci, pod njimi pa še domačini, Indios. 
Zadnji, najnižji sloj so sestavljali črnci. 
Dokler so bili Kreoli zvesti privrženci matične dežele, španska oblast ni bila ogrožena. 
Toda mladi Kreoli, vzgojeni v Evropi, so se navzeli svobodomiselnega duha, se seznanili s pojmom svoboda in se vedno bolj čutili Američane. 
Neposreden uvod v upor španskih kolonij je bil Napoleonov pohod v Španijo. 
Ko je cesar postavil brata Jožefa za kralja Španije, se je Latinska Amerika spraševala, koga naj uboga. 
Medtem ko so peninsulares imeli za zakonito naslednico oblasti hunto, ki so jo v Cadizu sestavili uporniki, pa so Kreoli menili, da so podkraljestva Novega sveta, glede na to, da Jožefa niso priznali za pravno veljavnega kralja, postala zdaj samostojne države. 
Neizogibna posledica je bil spopad s peninsulari. 
Domoljubni Kreoli so se združili v boj za politično in gospodarsko neodvisnost. 
Dosegli so prve zmage, toda ko je bil Napoleon premagan, se je Španija posvetila svojim kolonijam in osvobodilna vojna se je zavlekla. 
Upor se je začel leta 1808 in 25. maja 1810 je ljudska skupščina vrgla podkralja in izročila oblast začasni vladi (dan argentinske neodvisnosti). 
Uradno je država dosegla priznanje šele julija 1816.

Foto Reuters

Leta 1992 je RTV Slovenija prvič razpisala samostojni natečaj za pesem Evrovizije oziroma za skladbo, ki nas je nato maja leta1993 zastopala na predtekmovanju za izbor popevke Evrovizije. 
Tako smo se pridružili evrovizijskim glasbenim tokovom. 
V irskem Millstreetu je bilo živahno, ob televizijskih zaslonih pa se je zbralo približno 300 milijonov gledalcev, ki so z nestrpnostjo čakali glasovanje.

Zdaj pa so znanstveniki zbrali kar nekaj dokazov, ki kažejo, da imajo disleksični otroci poleg govornih težav tudi probleme z obdelovanjem podatkov, koordinacijo, ravnotežjem in drugimi spretnostmi. 
Zato je verjetneje, da težave izvirajo iz drugega predela možganov, imenovanega cerebellum. 
Ko so merili možgansko aktivnost cerebelluma, so ugotovili, da pri disleksičnih ljudeh doseže le deset odstotkov običajne vrednosti. 
Med drugim nam pomaga osvojiti nove spretnosti in ko se jih naučimo, nam omogoča, da jih izvajamo avtomatično. 
Udeležen je na primer pri učenju gibov čeljusti, ki sodelujejo pri nastanku besed, in premikanju očesnih zrkel, da lahko sledimo črkam, ki jih prebiramo.

Novinarjem so na razstavi v Avstriji pokazali dragocen fotoaparat, zavarovan za milijon mark - Hasselbladi ostali na Luni

Bili smo nekaj deset kilometrov severozahodno od Dunaja, v spodnjeavstrijskem gradu Grafenegg, kjer je na ogled razstava ob 160-letnici fotografije. 
V prvi polovici preteklega stoletja se je z razvijanjem statične fotografije ukvarjalo kar nekaj izumiteljev. 
Čeprav je v kronikah zapisano, da je prvo trajno fotografijo (heliografijo) naredil leta 1822 Joseph Nichephore Niepce, ki je »ujel« svetlobo na cinkovo ploščo, premazano z raztopino asfalta, se je v zgodovino fotografije najopazneje zapisala letnica 1893. 
Nekdanji Niepcejev sodelavec Louis-Jacques-Mande Daguerre je naredil fotografijo z usmerjanjem svetlobe na bakreno ploščo, prekrito s slojem srebrnih soli, ki jo je razvil in fiksiral. 
Francoska akademija je odkupila pravico do tega izuma in ga objavila pred 160 leti pod imenom dagerotipija. 
Istega leta, torej 1893, se je rodil tudi izraz fotografija, za kar ima največ zaslug sin slovitega astronoma John Herschel. 
Skoraj stoletje je moralo miniti, preden so prevladali aparati s filmi, ki še zdaj prevladujejo na trgu.

