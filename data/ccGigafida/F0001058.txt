Tujca sta ekonomska migranta, ki so ju hrvaški policisti zasačili pri ilegalnem prehodu slovensko-hrvaške meje. 
Ugotovili so, da sta Romuna že leta 1998 poskušala ilegalno priti s Hrvaške v Slovenijo in naprej v Italijo, vendar so ju prijeli hrvaški policisti. 
Sodnik za prekrške ju je takrat obsodil na zaporno kazen. 
Po prestani kazni sta se tujca vendarle pretihotapila v Italijo, kjer sta se v Rimu zaposlila kot gradbena delavca. 
Letos sta se želela vrniti domov, zato sta ilegalno prišla v Slovenijo ter potem večinoma z avtoštopom potovala proti hrvaški meji. 
Ko sta zunaj mejnega prehoda prišla na Hrvaško, so ju odkrili tamkajšnji policisti in ju vrnili slovenskim kolegom. 
Ti so Romuna prijavili sodniku za prekrške.

Mamilo je v Trst prispelo v zabojniku iz ene od srednjeameriških držav (finančni stražniki pravega izvora niso hoteli razkriti, najverjetneje pa je iz Kolumbije). 
Tržaško pristanišče s temi državami sicer nima rednih povezav, tako da je zabojnik potoval iz pristanišča v pristanišče, njegov končni cilj pa ni znan. 
Finančnim stražnikom se je tovor zazdel sumljiv, ker je samo v tržaškem pristanišču stal že več kot tri tedne, po tovorni dokumentaciji naj bi bile v njem banane. 
Odločili so, da pregledajo notranjost, kar je zahtevalo veliko previdnost. 
V zabojniku so bile zares banane, ki so že močno »zakuhale« in so se sproščali nevarni plini. 
Sredi banan so nato odkrili 235 omotov s 149 kilogrami kokaina. 
I. U.

