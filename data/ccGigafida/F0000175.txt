In kaj pravi o prireditvah, kot je Pivo in cvetje, kjer se najdejo tudi ljudje, ki pridejo tja le iskat zdrahe? 
Srečko je odgovoril, da provokacije sicer še vedno so, vendar pa so nanje že skorajda imuni. 
»Leta 1984, ko sem bil šele na začetku in sem se počutil zelo pomembnega v uniformi, sem takoj reagiral na taka izzivanja. 
Sedaj pa se, tudi če mi kdo na ulici reče, da sem >poštar< in točno vem, da je to namenjeno meni, zanj sploh ne zmenim. 
Imam že precej debelo kožo, kot se reče.«

