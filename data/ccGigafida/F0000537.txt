V francoščini je to kratica za Amis du Nouvel Art Slovène, kar pomeni prijatelje NSK. 
Anas je organizacija, prek katere hočemo v Franciji promovirati in popularizirati Laibach ter celoten NSK.

Anas je potemtakem klub fanov.

Večino tvorijo študentje in umetniki, ki so v ANAS spontano stopili, ker so tudi sami delali podobne izdelke kot NSK, ne da bi jih pred tem sploh poznali. 
Izoblikovali smo že skupino arhitektov, glasbenikov, slikarjev in sčasoma nameravamo ustanovili tudi lasten francoski sektor, ki bo imel z NSK-jem seveda določene skupne poteze, vendar kljub temu svoje, specifično francoske korenine. 
To bo postalo novo umetniško gibanje z istimi temami: tradicija, gozd, gore, ekologija, narava, korenine, identiteta, romantika, lepota, moč. 
V prihodnosti želimo organizirati tudi veliko razstavo Irwinov s koncertom Laibacha v normandijskem Givernyju. 
To mesto je zgodovinsko mesto avantgarde. 
Tam so bili impresionisti, dadaisti in nadrealisti, prihajali so Rodin, Cézanne, Degas, Monet pa tudi slavni tenorist Enrico Caruso, Cocteau in Breton.

In kaj vas je poneslo v Slovenijo?

VOJNA

ČISTKE V JLA

foto BORUT KRANJC

Srbija ima demokratično tradicijo, ki se je lepo razvila pred prvo svetovno vojno in se ohranila pri življenju tako v prvi kot v drugi Jugoslaviji. 
Toda, kakor je pred mnogimi leti opazil Svetozar Pribičević, ena najrazumnejših pa tudi najtragičnejših osebnosti predvojne Jugoslavije, Srbija je po letu 1918, ko je postala hegemon nad drugimi narodi, izgubila svojo svobodo. 
To je občutil tudi na lastni koži. 
Pribičević, eden glavnih tvorcev prve Jugoslavije, je zadnja leta svojega življenja, po uvedbi kraljeve diktature leta 1929, preživel v izgnanstvu, kjer je tudi umrl. 
Njegovo knjigo Diktatura kralja Aleksandra, ki jo je napisal v izgnanstvu leta 1933, je vredno prebrati: pretresljiva je, vendar tudi poučna.

Slovenski turist ali turistka, ki se bosta v teh časih odločila delati družbo zapuščenim Dalmatincem, bosta vsepovsod prijazno sprejeta. 
Poleg tega je mešanica domačega ozračja in mondenega spleena zimske sezone v poletni vročini nekaj nadvse očarljivega. 
Dubrovniško staro mesto ni ravno prazno, ker se Dubrovčani pač radi sprehajajo po svojem korzu, Dubrovnik pa je še svobodno mesto. 
Po dogodivščinah, ki so vas nedvomno doletele na poti iz Titove Mitrovice čez Črno goro, si na njegovem obzidju še tako nervozen popotnik spočije oči. 
Če ste ob svojih prejšnjih obiskih spregledali Onorfijev veliki vodnjak ali frančiškanski samostan čez cesto, jima namenite dolžno spoštovanje. 
Tiste belo-modre zastave, ki visijo okoli njiju, niso politični simboli. 
Postavljene so tja kot razpoznavni znak za bombnike in jih opozarjajo, da tolčejo v kulturno dediščino. 
Kjerkoli danes na Hrvaškem visi belo-modra zastava, vas opozarja, da stojite pred nečim zelo dragocenim. 
V Slavoniji, žal, ne pomagajo. 
Vojska uporablja cerkvene zvonike za orientirje pri korigiranju strelnega kota minometov. 
Prejšnji teden so si privoščili katedralo v Osijeku, ki jim služi kot parameter za bombardiranje štaba obrambe mesta. 
Na Dubrovnik pa ni še nič padlo. 
Rektorjevo palačo si boste ogledali sami. 
Tako kot vse dubrovniške galerije je odprta od devetih zjutraj do štirih popoldne. 
Mestni muzej je dolgočasen kot vedno, le Naša gospa Blaža Jurjeva je še vedno tam, lepa kot vedno in morda jo boste iz sentimentalnih razlogov želeli videti še enkrat. 
Sicer pa Dubrovnik zagotovo poznate, kdo pa še ni bil tam.

Od tam skozi Reko pojdite naravnost v Ljubljano. 
Mejo velike Srbije hočejo potegniti pri Karlobagu in Dalmacijo odrezati od Hrvaške. 
Prej ali slej se bodo tanki iz vojašnic preselili na ceste in svojih premikov ne bodo napovedali. 
Če se znajdete v težavah, se obrnite na policijsko upravo v Zadru. 
Njihov telefon je 075/312 312.

Navsezadnje, mar ni za Zahod ta množica vedno funkcionirala le kot del gulaga, koncentracijskega taborišča, ki je zgodovino - množico - predeloval v »nič«? 
In narobe, ko so zahodne vojaške enote med drugo svetovno vojno osvobodile nemška koncentracijska taborišča, niso bile šokirane nad tem, kar so tam videle, ampak prav nad tem, da je bilo sploh kaj videti. 
Obdobje, ki ga zdaj preživljajo Rusi, je na las podobno post-koitalnemu, ko ni več kaj videti. 
S tem, ko so Rusi pristali na to, da pokažejo vse, so prikrili, da v resnici ni kaj videti.

PRESSALIJE 12

KO PSI PRIDIGAJO 21

FILM

STRIP 46

Zaščitni jopiči so postali najbolj iskano oblačilo

Osijek je izgubljen. 
Samo še par ur ali par dni ali par tednov, pač ko se bo druga stran odločila napasti, in glavno mesto Slavonije bo kaos gorečih ruševin.

Vas za vasjo. 
Bilje je zadnja vas pred Osijekom, čez Dravo štiri kilometre proti severu. 
Na skrajnem robu vasi, v koruzi in gozdu pred njo, so gardisti čepeli na svojih položajih in čakali. 
V Dardi, predzadnji vasi par kilometrov naprej, se je nekaj deset gardistov še upiralo srbskim prostovoljcem, vendar jim ti iz Bilja niso mogli pomagati, ker je vojska vmes postavila svoje tanke. 
Če sva jih vprašala o tem, kaj bo z onimi iz Darde, so samo kleli. 
Od vojske se tudi ni dalo kaj dosti zvedeti, ker nisva prišla do nje. 
Sredi poti so naju spodili z nekaj rafali.

Gardist, ki je po umiku iz Bilja ves prepoten pestoval brzostrelko Gorenje, je tudi imel svoje mnenje o Slovencih. 
»Slovenci so najbolj pameten narod v Jugoslaviji,« je odločno izjavil s pogledom na svoje edino orožje. 
Z rezervnim okvirjem je imel še dvesto nabojev. 
»Vidiš, to je tiho, nič ne trese in izstreli od osem do devet krogel v sekundi. 
Tri tisoč petsto mark sem dal zanjo, od svojega. 
Na fronti ti seveda ne pomaga veliko. 
Ni za daleč. 
Ampak Slovenci so že vedeli, zakaj so naredili to puško in kdo ti je v Jugoslaviji nevaren. 
To je orožje, s katerim ubiješ soseda.«

BILJE: Med letalskim napadom

Bo Rupel sledil Ševardnadzeju?

»Spoštovani člani sveta, dragi prijatelji!« 
S temi besedami je Dimitrij Rupel začel uvodno razpravo na sobotnem Svetu SDZ. 
Do konca ni mogel več zdržati; ko je predčasno zapustil sejo, zanj nekateri niso bili več spoštovani, kaj šele prijatelji. 
Sicer pa vse kaže, da v SDZ pravih prijateljev ni več. 
Čeprav v deveti točki programa SDZ beremo, da je to stranka strpnih ljudi, ki namesto izključevanja propagira vključevanje, nekateri že odštevajo dneve, ko jih bo minilo potrpljenje. 
Kdo so ti, ni težko uganiti, težje je uganiti, kam bodo odšli. 
Sicer pa niti njim, Bavčarju, Cerarju, Omerzi, Ruplu, Peršaku, Hribarjevi, Kosu, Janši, to za zdaj še ni jasno. 
Nekaj bo treba storiti. 
Slovenski politični prostor se mora preoblikovati. 
Rešitev naj bi bila oblikovanje treh blokov, levega, desnega in sredinskega. 
Karte je torej treba premešati, za zdaj pa, kot kaže, to še najbolje uspeva gospodu Pirnatu, ki si ga mnogi že predstavljajo na čelu SDZ (kar bo od njega seveda še ostalo). 
Če bo to sploh še SDZ?

Mislim, da ne. 
Celo osebno k meni prihajajo ljudje, ki bi želeli vstopiti v stranko… 
Veste, slovensko politično prizorišče še ni do konca izdelano, stvari se bodo v naslednjih mesecih spreminjale.

Omenil sem svoje sodelovanje pri bruhanju, sedaj pa je čas, da priznam neko malenkost. 
Čaru banane sem se - samotni jezdec - še nekako upiral, nikoli, še s tako močjo volje, se nisem mogel odtrgati sladoledu. 
Kozlal sem zaradi sladoledne prenažrtosti in trpel zraven! 
Oh, strah, da me odkrijejo. 
UDB-a je v Kompasova stranišča razmestila špiclje, ki so stikali po izbljuvkih in najprej odkrili tiste, ki so se samo delali, da bruhajo; ljudi brez prave ideologije v glavi in vsebine v želodcu: vohune. 
Omejil sem se na vanilijeve sladolede z redkimi kepicami pistacije vmes; še redkejšim lešnikom (razmerje 5 : 2 : 1) in tako ustvaril zmes, ki je še najbolj ustrezala zaužiti kombinaciji zrelih, zelenih in že gnilih banan. 
Niso me odkrili in sedaj lahko zapisujem spomine.

Po koncu množičnega plesa nad truplom prejšnje ureditve sem si najprej privoščil jogurtov sladoled Sorbietterije di Reineri; še zelo bananine barve. 
Ni trajalo pol leta, ko sem že mljackal schwartzwaldski sladoled pa kupo Mozart; začel s seboj voditi Aljo, ki oblizuje tiste živopisne vodene sladolede: v obliki noge, roke, sira, dinozavra, sadnih ražnjičev, rezine lubenice in tako naprej in tako naprej. 
Ko se je situacija v Jugoslaviji zaostrila, sem - tako kot vsi - prešel na magnum, velikansko lučko, ki vseeno izgine do carine. 
Hit letošnjega poletja so posnetki popularnih čokolad: Mars, Milky Way, Bounty, Snickers - moj Bog, kako je to dobro!!!! 
-, Ovomaltine… 
Sladoled, pakiran kot čokolada, videti tak, le vzeti ga morate iz hladilnika in počasi, zapeljivo odlizniti vrhnjo, tenko plast čokolade, s konico jezika zavrtati med nasute mandlje ali arašide, zajeti z brbončicami gosto plešočo plast karamele, dehteče po javorjevem sirupu, in z ljubečim stiskom ustnic izcuzati pod vsem tem speč kremast sladoled, ki se mehko razlije čez željno tkivo, vso dolgo pot prek jezika, v globočine grla.

Kar gre noter, gre tudi ven, je rekla moja rajnka nona in tako samevam na Kompasovih straniščih ter med posameznimi upori preobloženega želodca razmišljam o…

SOVJETSKA ZVEZA

Državnega udara nisem pričakoval zdaj, ampak pred nekaj leti, ko je Gorbačov s svojo politiko omogočil, da se je Vzhodna Nemčija združila z Zahodno in se je Sovjetska zveza umaknila iz vzhodne Evrope. 
Takrat sem se bal, da bo prišlo do vojaškega državnega udara. 
Kajti v letih, ko sem bil veleposlanik Jugoslavije v SZ, je bil osnovni strateški koncept ta, da se obramba Sovjetske zveze začenja na vzhodnonemških oziroma vzhodnonemško-zahodnonemških mejah, v srcu Evrope. 
Gorbačovov odstop od bivšega strateškega koncepta je omogočil v Evropi miren razvoj in zagotovo tudi mir v svetu; to mu vsi priznajo. 
Da je uspel preprečiti odpore vojaškega vrha in dogmatskih sil, je bil dokaz, da zelo močno sedi v sedlu. 
Vedel sem, da so v SZ, začenši z ekonomskimi težavami, še vedno prisotne latentne možnosti za ukrepanja konzervativnih sil, toda tega, da bo iz neposredne okolice Gorbačova prišlo do vojaškega udara, tega pa nisem pričakoval.

HOKEJ. 
Če smo se na ruske hokejiste v Ljubljani že nekako navadili, pa bomo letos v Hali Tivoli lahko gledali tudi dva hrvaška hokejista, brata Ilijaša, trener Astašov pa je bil zainteresiran tudi za najboljšega srbskega hokejista Igorja Kosovića, ki pa v Ljubljani, verjetno zaradi političnih razmer, ne bo igral.

KOŠARKA. 
Jugoslovanska košarkarska zveza velja za eno najbolj organiziranih športnih zvez v Jugoslaviji. 
Klubi med sabo že vrsto let izredno dobro sodelujejo, kar pa bi težko trdili za druge jugoslovanske športe. 
Jugoslovanska reprezentanca je gotovo daleč najboljša na svetu. 
Kljub situaciji v Jugoslaviji si je še vedno težko predstavljati republiške lige ali celo republiške reprezentance, če pa bo do tega vseeno prišlo, bo to še najmanj koristilo Italijanom, saj, kot je izjavil jugoslovanski trener, ki služi kruh v Italiji, Bogdan Tanjević, Italijani potem ne bodo več drugi v Evropi, ampak komaj peti. 
Namesto Jugoslavije naj bi jih potem premagali Srbi, Hrvati, Bosanci in Črnogorci.

Miloš Šoškić, bivši trener nogometašev Olimpije, je verjetno ena najbolj spornih osebnosti v slovenskem športu. 
Tvorec novega Olimpijinega prihoda v prvo ligo, je bil večkrat obtožen, da je vmešan v kotel tako imenovane »jugo fudbal mafije«. 
Kljub vsemu pa naj bi bil ravno on tisti, ki je po sili razmer ali pa zaradi nosu za talentirane nogometaše, odkril, kasneje pa prodal vrsto izjemnih slovenskih igralcev.

»Ko se preseliš v novo okolje, moraš najprej spoznati, med kakšne ljudi si prišel, kako živijo, kakšne navade imajo. 
Pokazati jim moraš, da si dober človek in šele potem, da si dober športnik. 
V Ljubljani imam relativno veliko prijateljev, mogoče celo več kot doma v Bosni,« pravi Jedinko. 
Njegova družina je bila najprej z njim v Ljubljani, potem pa se je žena lani odselila nazaj domov v Bosno. 
Pritožuje se, da Olimpija sicer res najame stanovanje za svoje gasterbajterje, vendar pa morajo ti potem vse stroške plačevati sami. 
Odkar je v Ljubljani brez žene, mu je še težje, iz hranarine, ki znese 800 mark mesečno, si mora kupovati hrano in ker ni ravno vešč v gospodinjstvu, mora jesti v dragih restavracijah, pravi.

Miha Štamcar, Jani Sever

