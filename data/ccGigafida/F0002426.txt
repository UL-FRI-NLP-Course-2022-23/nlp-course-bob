Danes bo precej jasno. 
Zjutraj in del dopoldneva bo ponekod v nižinah megla. 
Najnižje jutranje temperature bodo od 3 do 9, ob morju okoli 11, najvišje dnevne od 17 do 21, na Primorskem okoli 23 stopinj Celzija.

Od naše dopisnice

Toliko bolj pozorno so jim prisluhnili v Washingtonu, saj se bojijo, da bi ruski strokovnjaki zaradi zdajšnjih finančnih in socialnih stisk (plače vrhunskih jedrskih fizikov običajno ne presegajo 500 dolarjev) zbežali v tujino, zlasti v Iran, Irak in Severno Korejo, kjer bi jih sprejeli z odprtimi rokami in debelimi mošnjami, zlasti v Bagdadu. 
Američani so na tovrstni beg možganov postali pozorni že v začetku letošnjega leta, ko je takratni ruski minister za jedrsko energijo Viktor Mihajlov napovedal razpustitev dveh velikih središč za proizvodnjo jedrskega orožja: Arzamas-16 in Čeljabinsk-70. 
Gre za nekdaj strogo varovani zaprti jedrski mesti, ki jih ni bilo na nobenem zemljevidu, kljub temu da je v Arzamasu-16, nekdanjem Sarovu, živelo skoraj 80.000 ljudi.

Kosovo na razpotju

Foto EPA

Pariz - Francosko ministrstvo za okolje je v sodelovanju z lokalnimi oblastmi v 35 mestih po državi razglasilo včerajšnji dan za »brezavtomobilski«. 
Oblasti so prebivalce vseh večjih mest naprosile, naj pustijo vozila v garažah, v službo ali po opravkih pa se odpravijo z javnim prevozom. 
Ožja mestna središča so bila za avtomobilski promet zvečine celo povsem zaprta, prišleke pa so ob parkiriščih na obrobju mest prestregali mestni avtobusi in jih tako rekoč zastonj, samo za simbolni frank popeljali v mesto. 
Po anketi nacionalnega inštituta za raziskavo javnega mnenja bi popolno prepoved avtomobilskega prometa v mestnih središčih pozdravili že dobri dve tretjini Francozov - 69 odstotkov. 
S. P.

Brnik - Slovenski letalski prevoznik Adria Airways je napisu ADRIA na svojih letalih dodal napis Slovenija z rožicami - logotip slovenskega turizma. 
Janko Razgoršek, minister za malo gospodarstvo in turizem, je ob včerajšnji predstavitvi pohvalil to novost, ki bo po njegovem pripomogla k promociji Slovenije in njene turistične ponudbe v svetu. 
Adria s svojimi rednimi poleti povezuje 17 krajev v Evropi s Slovenijo. 
L. S.

Kuala Lumpur - Malezijski premier Mahathir Mohamed je napovedal, da bodo nekdanjemu podpredsedniku in finančnemu ministru Anwarju Ibrahimu, ki so ga v nedeljo aretirali, tudi sodili, kajti med drugim obtožen upora. 
Pred Anwarjevo hišo so oblasti postavile cestno zaporo in namestile okoli sto policistov, saj se je včeraj tam zbralo več kot tisoč privržencev nekdanjega podpredsednika vlade. 
STA

