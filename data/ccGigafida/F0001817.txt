Zato v kraju ter širše marsikdaj opozarjajo na prizadevanja gasilskega predsednika, 39-letnega Riharda Stopinška, ki je pred kratkim prejel tudi visoko občinsko odličje. 
Na njegovo pobudo so se za 100-letnico ustanovitve društva, leta 1993, lotili igranja na prostem ter ustanovili gasilski oktet, ki je danes celo nonet. 
Gasilskega noneta prav gotovo nimajo v vsakem kraju Slovenije! 
Predsednik Rihard Stopinšek v predstavah igra ter v nonetu prepeva…

Prostovoljno gasilsko društvo na Planini bo prihodnje leto staro že 105 let. 
Vanj je vključenih 140 odraslih članov, med njimi 55 operativnih, poleg odraslih imajo še blizu 50 mladih. 
Mladi se za gasilstvo precej zanimajo, saj je to lepa priložnost za njihovo druženje, spoznavanje. 
Sicer pa Rihard Stopinšek omenja, da je treba za gasilstvo navdušiti že otroke. 
Pozneje se odločijo le redki odrasli.

Kot smo zapisali, je za 100-letnico gasilstva na Planini na Stopinškovo pobudo nastal gasilski oktet, današnji nonet.

Do delovnega mesta ter nazaj domov prevozi dnevno 64 kilometrov, v vsakem vremenu. 
Kljub temu Planine ne bi zamenjal za Celje. 
V čudovitem kozjanskem kraju so si ljudje manj odtujeni, stik z naravo je neposrednejši, ugotavlja. 
Dan za dnem.

BRANE JERANKO

