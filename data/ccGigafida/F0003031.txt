Hokejisti Feldkircha spet blestijo v polnem sijaju. 
V velikem finalu alpske lige so odpravili italijanskega prvaka Bolzano z 2:0 v zmagah, s 4:0 v gosteh in 6:0 doma, torej na dveh tekmah kar z 10:0! 
Tako so evropski in avstrijski prvaki že četrtič zapored osvojili naslov prvaka alpske lige. 
Velik delež pri novem uspehu predarlberškega kluba imata tudi Ljubljančana, nepogrešljiva slovenska reprezentanta, Tomaž Vnuk in Nik Zupančič.

Po odhodu legendarnega trenerja Ralpha Krügerja, avstrijskega Kanadčana, s katerim je Feldkirch pred slabim letom dni postal evropski klubski prvak, klub letos prvič trenira Šved Bengt-Ake Gustafsson, ki je še lani blestel v Feldkirchovem dresu na ledu. 
Že kot hokejist si je pridobil veliko spoštovanje soigralcev, zato so ga lepo sprejeli tudi kot trenerja; kot pravi profesionalci brez besed izpoljnjujejo njegove načrte in zamisli.

»Niti v alpski ligi nam ni bilo postlano z rožicami. 
Vsak klub si je na vso moč prizadeval premagati evropskega prvaka. 
Zlasti Italijani so igrali velikokrat zelo grobo. 
Četrto mesto po rednem delu, zadnje med avstrijskimi klubi, nam ni bilo v čast. 
A zavedali smo se, da nas čas šele prihaja. 
Na polfinalnem turnirju smo končno igrali popolni. 
Pred bučnimi domačimi gledalci smo premagali večna tekmeca, celovški KAC in dunajski WEV ter si že po prvih dveh tekmah zagotovili nastop v velikem finalu. 
Le proti Olimpiji, ki ima izvrstno moštvo, se nam je sicer zalomilo, zato pa smo v velikem finalu z italijanskim prvakom Bolzanom dokazali, da smo res najboljši v alpskem prostoru.«

S sedmimi leti, ko še ni videl čez mizo, je začel trenirati v športnem centru v domačem Minsku. 
Kmalu se je priključil ekipi, ki jo je vadil Aleksander Petkovič, danes šef beloruske reprezentance. 
V svojih mladinskih letih je največ časa preživel v Moskvi, kjer je treniral skupaj z mlado rusko reprezentanco. 
Nase je opozoril na MEP v Novem Sadu pred desetimi leti, kjer je osvojil kolajno v dvojicah in mešanih dvojicah. 
Pot takrat »čudežnega dečka« je šla strmo navzgor in po naslovu mladinskega evropskega prvaka leta 1992 v Topolčanih se je s petnajstimi leti preselil v nemški center Heidelberg (tam je bila Eva Jeler med njegovimi glavnimi trenerji), leto kasneje pa je na MEP v Ljubljani ponovil uspeh iz Topolčanov.

Pred dobrimi petimi leti sem prišel na svoje zadnje mladinsko EP kot favorit in na koncu sem osvojil drugi naslov prvaka. 
Dobro se spominjam finalne tekme s Švedom Hakanssonom, v Ljubljani pa sem zmagal še med dvojicami in bil drugi med mešanimi pari. 
Videl sem tudi veliko prekrasnih fotografij o Sloveniji. 
Želim si, da bi enkrat prišel na počitnice.

V vrtincu silovitih sprememb sta se na različne načine znašla tudi Vladimir Stepania in Marko Milič. 
Gruzijec se je že na poti na obvezno tridnevno predavanje za novince v NBA soočil z vrsto težav. 
Na frankfurtskem letališču je zaman spraševal po letalski vozovnici, ki naj bi mu jo kupili njegovi novi delodajalci iz Seattla. 
Ko je že razmišljal o vrnitvi v Ljubljano, ga je rešil nek košarkarski znanec in mu posodil denar za pot prek Atlantika. 
Po prihodu v ZDA je potožil ameriškim novinarjem, da ga je iz Slovenije gnala predvsem nekorektnost Uniona Olimpije. 
Čeprav naj bi mu za sezono 98/99 obljubili 200.000 dolarjev, jih je pač prejel le 15.000.

