JANICE GALLOWAY

Prejšnjega tedna se nejasno spomnim.

ooo

Četrtek zjutraj

Otroke učim.

Torbo čez ramo, blokec, kosi krede. 
Še enkrat pogledam na urnik, da ne bi slučajno zamešala, kateri dan je. 
Do takrat, ko pridejo otroci, sem pripravljena. 
Izmišljam si programe in načrtujem učne ure, poučujem in svetujem in pomagam, prehitro govorim, da mi ne morejo slediti, in krilim z rokami kot mlin na veter. 
Pot jim kaplja z obrazov, ko se trudijo, da bi mi sledili. 
Navita sem kot miška na vzmet, vzpodbujam jih, naj se odzovejo, razsajam, samo da bi opazili. 
Najbolj se bojim, da bi zastala: ko se ustavim, kar otrpnem. 
Zato se pretvarjam kot hudič in učim kot demon.

Tu je moje delovno mesto.

šest poročil različnih dolžin

skodelici in krožnička

piškoti

Kot bi hotela reči, kako prijetno je presenečena zaradi čaja, čeprav v resnici ni. 
To naredi vsakič. 
Sediva si nasproti, ker sta fotelja tako obrnjena. 
Ko prekriža noge in se vživlja v svojo vlogo, izkašljata fotelja izpod rjuh veliko prahu. 
Ko je končno le pripravljena, sem jaz že čisto na trnih.

PACIENTKA Okej. [Se pogumno nasmehne]. 
Saj kar gre.

TERAPEVTKA A vi pa ne boste nobenega? 
Zelo so dobri.

PACIENTKA Zvečer pride prijatelj na obisk. 
Nič drugega.

Nasmehne se in vstane, ampak krivda mi pokvari olajšanje. 
Še bolj krivo se počutim, ko ona drsa proti vratom in si iz gub modrega plašča pobira drobtine in zapenja enega od gornjih gumbov in se pripravlja za ven. 
Ko se dotakne vrat, me v sencih močno zaboli in nekaj mi zabrenči v ušesih.

Na koncu parkirišča mi varnostnik z usnjeno rokavico odpre vrata in mi ponudi bonbon. 
Nasmehnem se in ga vzamem. 
Takoj za vogalom ga vržem v plastični smetnjak v obliki zajca.

Ja, sem rekla. 
Ja. 
Sama živim.

V 5. korakih do ustnic, ki se jim ni mogoče upreti.

Mehurji. 
Majceni lunini kraterji na gladkem papirju. 
Revijo odrinem proč od sebe in pustim, da mi solze padajo na preprogo, tako dolgo, da se nazadnje le lahko premaknem in grem v kuhinjo po papirnate brisače. 
Nos imam čisto zamašen in tudi od njega mi kaplja, vsa zabuhla bom v obraz. 
Pri pipi si ga umijem z mrzlo vodo in vključim kotliček. 
Ko sem bila majhna, je imela moja mama veliko pločevinasto škatlo za čaj s kitajskim vzorcem, v kateri je bila majhna zajemalka. 
Na njej je pisalo Čaj poživlja. 
Nikoli nisem razumela, kaj to pomeni.

Skupina moških stoji v nepravilnem O-ju z navzdol uprtimi očmi. 
Od rok jim kaplja voda.

Edino to besedo razumem.

Sobota

Ko se prikažem, je dogajanje že v polnem teku. 
Allan razporeja in vnaša številke v računalnik, medtem ko Tony zlaga listke na kupčke. 
Tony izplačuje velike dobitke. 
Meni ni dovoljeno izplačevati velikih dobitkov, ker sem pač samo punca za pultom. 
Vrtim telefon in preverjam zmagovalce. 
Včasih komu tudi izpolnim listek, vendar pa večina moških najraje sama izpolni listke. 
Nekdo z gotsko pisavo:

Obraz mu kar žari, ko pripoveduje vice. 
Drugače pa je bolj pust. 
Na pogrebu, ko se je kuhal v črni obleki s kravato in se je sesedel v travo, mi je ponudil službo v stavnici. 
Zabava ga, kadar krši nepomembna pravila. 
Vice pripoveduje tako glasno samo zaradi Tonyjeve slabe volje. 
Tony ve. 
Premika se med nama in nalašč pokvari poanto.

Psa peljem na dirkališče v Glasgow, reče. 
Velika dirka. 
Ti kar kri požene po žilah.

Rešetke se s treskom spustijo na svoje mesto, medtem ko gledam izložbe. 
Obešena oblačila, kot bi se udje v njih posušili, svetloba v ozadju počasi ugaša. 
Rjuhe prekrijejo lutke. 
Čas večerje. 
Panika me prižene na vrh griča, tako da pred Elleninimi vrati sopiham kot starikav konj, roko zadržim v zraku in čakam, da bom spet prišla k sapi, preden bom potrkala. 
Megla se spet gosti tam, kjer je mesto, cestne luči obroblja motna svetloba. 
Avtomobili ob vznožju griča bruhajo moder dim in štorkljanje peta na pločnikih se zdi glasnejše kot običajno, celo iz te razdalje. 
Odločno se postavim in potrkam.

Svetloba se razlije v vetrolov, ko pride Ellen, bele lase ima čisto razmršene. 
Gotovo je zaspala pred kaminom. 
Rečem, da upam, da je nisem zbudila, in ona reče, da je nisem, kje pa. 
V predsobi diši po brbotajoči juhi, po svežem pecivu. 
Rečem ji, da ne bom dolgo ostala. 
Ona pa se sploh ne zmeni in prinese rezine limoninega biskvita in kavo, in več paličic shortbreada, vem, da jih je spekla posebej zame. 
Eno vzamem in jo na ves glas hvalim: ne morem reči ne. 
Ellen kuha in peče, da ti s tem pokaže, kako zelo te ima rada. 
Neodobravajoče tleskne z jezikom in mi reče, da sem vedno bolj suha. 
Gleda me, kako se smehljam v pecivo in sploh ne ve, koliko napora terja to od mene; sreba kavo ter izteguje kolena, da bi se ogrela.

Zdaj je bolj dobrodušna, nagne se nazaj v naslanjač, s pletenjem v naročju, ker sem pojedla kos peciva. 
Zadovoljna je z mano.

Ellen.

Saj je vse v redu

Vse je v redu

Velike tiskane črke ustvarjajo videz odločnosti. 
Jutri jo bom še kako potrebovala. 
Glede dr. Steada mi pride vse prav.

ooo

jezus

reci, da ni nič

reci, da ni

Presenečen boš, ko boš spoznal, da celo najmanjšim napakam sledi zaslužena kazen. 
Škotska vzgoja: preloži krivdo na koga drugega, tako da je ne bo kdo drug preložil nate. 
Nisem bil jaz, ti/ona/on je bil, nekdo drug je bil in je pobegnil. 
Nič ne odleže, ko pozvoni. 
Med vožnjo z ženskami izvem, da Dennis še vedno ne mara jeter saj sem vam že povedala tudi s čebulo ne in Evelyn Little se bo poročila mhm ona jih ima mhm najmanj šestintrideset let po vsem itd itd. 
Oken nikoli ne odprejo, jaz pa v puliju, zato da pod ovratnikom skrivam modrice na vratu tako kot pubertetniki. 
Avto zapelje preblizu bankine, ko ona pravi nikoli se ne pogovarja vedno je zunaj v tisti trapasti garaži ali pa na igrišču za golf cele dneve in se sploh noče pogovarjati.

PACIENTKA Nič ne spim. 
Še vedno nič ne spim.

ZDRAVNIK Veste kaj, dajva še malo počakati, bova videla, kako boste prihodnji teden. 
Saj se nikamor ne mudi, kaj?

Priprava na Zdravnika

ZDRAVNIK Nisem hotel tega reči, sploh nisem hotel tega reči, nikakor ne. 
Zavist je destruktivno čustvo. 
Razen tega pa sem se moral sam pošteno boriti, da sem zdaj tak. 
Naj gre vse skupaj k vragu, če dajem zdaj takole v nič sadove svojega dela. 
Vi mi morate povedati, kako ste.

TEČKA Naj vam bo, bom kar naravnost povedala. 
Najprej mi rečete, naj kaj povem, potem pa že takoj pogledate na uro. 
Kaj naj si to razlagam? 
Tole vse skupaj je ena velika farsa. 
Zakaj me ne pošljete k nekomu, ki bi bil plačan zato, da bom zapravljala njegov čas? 
Pojma nimate, kaj naj bi z mano, ampak mi vseeno rečete, naj spet pridem. 
In nehajte mi pošiljati tisto žensko na dom. 
Edini učinek je ta, da imam slabo vest in prikrivam stvari.

Tukaj imate še en recept, preden greste. 
Vzdihne in potegne iz škatle papirnat robček. 
Jaz sem zadnja pacientka za danes in gotovo je imel težak dan.

Prikimam in on nadaljuje. 
Nočem dvigniti pogleda. 
Gotovo mora velikokrat to prenašati. 
Tako kot jaz je tudi on vajen tega. 
Potem le odloži in oba se pretvarjava, kot da ni nič. 
Profesionalca.

Ampak vseeno je že štirinajst dni.

Ne bom, rečem.

Prasci, reče.

Ampak, kako bom jaz to preživela, Marianne? 
Kako bom?

Ve.

Ko je odložil, sem začela bruhati. 
Malo je manjkalo, da ne na telefon.

Sama sem bila v hiši in telefon je zazvonil. 
Veter je tulil in nevidne roke so tolkle po vratih, in zgoraj je trkal prepih. 
V prazni sobi zgoraj je nekaj padlo na tla, tako da je zaropotalo skozi strop, in se po tleh vleklo po deskah na drugo stran.

MYRA Povej mi.

ODPRI

Prav je imela: nisem si. 
Vseeno pa me je bilo sram, ker ji nisem odprla in sem se hotela skriti pred njo. 
Sram me je bilo, ker je bila videti tako stara. 
Če bi le mogla, bi jo pustila zunaj. 
Roke je imela raskave, rokavic ni nosila. 
Naenkrat se je v vetrolovu dvignil piš vetra, medtem ko sem jaz s težavo zadrževala zunanja vrata, tako da so nama listi s tal vetrolova švignili v obraz kot netopirji. 
Še sama nisem verjala, kaj sem naredila. 
Myro sem spustila v hišo. 
Nejeverno sem se opazovala, zavedajoč se vsa pobita, da gredo od zdaj naprej stvari lahko samo še na slabše.

Oči me zapečejo zaradi alkoholnih hlapov. 
Popila sem več, kot sem mislila. 
Nisem dovolj previdna.

pove nam

Medtem je bila Michaelova prošnja za mestno stanovanje ugodno rešena. 
Hiša je bila sicer prevelika, ampak jo je vseeno vzel. 
Bila je vedra, svetla, polna oken. 
Rumene stene in bel les. 
Pomembno je bilo, da je imel lastno stanovanje, tako da se ni počutil odvisnega od mene. 
Razen tega pa tudi jaz nisem hotela, da bi bil kdo z mano samo zato, ker ni imel druge izbire. 
Ljudje so nama podarili razne stvari, da sva z njimi napolnila hišo. 
Obleke sva iz bungalova preselila ponoči, stran od tihih trosov, potuhnjenih rdečih oblakov. 
Položila sva preproge in fotelje prekrila z rjuhami, da sva zakrila počene šive in opraskana ogrodja. 
Obesila sva prastare zavese, ki so bile trde od prahu. 
V njegovi pečici sem spekla piščanca in pojedla sva ga s preveliko količino vina, najini življenji sva poskušala spraviti v red. 
Bungalov se bo mogoče dalo popraviti v času, ko bom jaz tukaj, tako da bom šla lahko potem nazaj na svoje. 
Ko bom prišla k njemu ali on k meni, bo to zato, ker si bova tako želela. 
Vse je bilo zelo civilizirano. 
Revije bi bile ponosne name kot hudič. 
Zdaj sva si lahko privoščila civilizirane odločitve: počela bova tisto, kar sva si vedno želela. 
Vse bo v redu. 
Lahkomiselno sva rezervirala počitnice v Španiji, ki si jih nisva mogla privoščiti. 
Topel zrak, sonce. 
Plaža. 
Bazeni. 
Z bungalovom se bova ubadala potem, ko bova nazaj. 
Lepo spočita. 
Lahko bova trezno premislila. 
Denar se bo že kako našel. 
Tako je pisalo v njegovih zvezdah.

Z denarjem ste bili na tesnem, toda sončno poletje vam bo prineslo olajšanje, ki se ga niste mogli niti nadejati. 
Nekaj novega se odpira vam in vašemu partnerju. 
Skrbi bodo kmalu stvar daljne preteklosti. 
Privoščite si in ne bojte se sprememb: gre lahko samo na bolje!

Dvignem pogled, da vidim to žensko in si poskušam predstavljati osebo, ki mi je dala plišasto mikimiško, zaradi česar sem bila tako iz sebe, da mi je bilo kar slabo. 
Pred sabo pa vidim samo žensko s sivimi lasmi.

Jezik se ji vedno bolj zapleta. 
Odložim kozarec in poskušam vstati, ne da bi jo s tem spravila v slabo voljo. 
Kadar je pijana, je sposobna narediti hudiča in pol. 
Šele na pol pokonci sem, ko nenadoma močno kolcnem. 
Kolcanje jo preseneti. 
Zravna se v fotelju, za hip je tudi ona prestrašena, potem pa mi zavpije naravnost v uho.

JAZ Paul?

PAUL Moral sem ji ga dati, da sem jo spravil z linije. 
Obiske imam. 
Nočem, da bi me še kdaj poklicala. 
Povej ji, naj ne kliče sem.

Dve ženski v kopalkah prideta zraven, čisto počasi.

Kitova grba hrbtov nad ležečim na ploščicah: obrisa dveh moških, poljubljajočih se. 
Samo eden od njiju se premika. 
Roke in obrazi drugih polzijo mimo mene. 
Bruhanje se mi dotakne dna grla.

Dva moška skočita skozi vrata kombija. 
Dvigneta gmoto moškega, njegovi udi so mlahavi. 
Umiri se. 
Roka na mojem ramenu, jezik se mi sprijema s peskom. 
V kombiju, vroč usnjen sedež pod mojim stegnom. 
Kovinski ropot ključavnic.

Poženem se pokonci, še preden se zavem, da je samo budilka.

V želodcu se mi je začelo obračati.

Ne bom hodila nekam, kjer nisem zaželena.

Cenila sem, da me je vprašal. 
To je bilo moje delovno mesto. 
Ob misli, da me tako cenijo, mi je bilo toplo pri srcu. 
Se razume se razume se razume. 
Zavrtel je prstan in si začel drgniti packo črnila. 
Zmenjeno.

Tisti dan, ko je bila maša, je bilo oblačno, toda toplo. 
Oblačila sem si razporedila kot majhna punčka in pogladila šive. 
Parfum, uhani, prstan. 
Vrtnice in šmarnice. 
Ko se je oglasil zvonec za zbor, sem bila pripravljena: toge dlani na gumbih novega črnega suknjiča, ki mi je mečkal pentljo na bluzi. 
Nikakor pa se nisem mogla otresti nasmeška: bil je trdovraten kot ena tistih groženj, s katerimi strašijo otroke, kadar se pačijo, da bodo vedno ostali taki itd. 
Hodila sem gor in dol po svoji sobi in čakala z razbolelim obrazom.

Ko je prišel David, sva skupaj prečkala asfaltno dvorišče do dvorane, ne da bi se dotikala. 
Poskušal je zbujati vtis, da je čisto miren in da ni prišel izključno zaradi mene. 
Vrata v dvorano so že zapirali, ko sva se midva stisnila notri, pozno. 
Spredaj je bilo črno stojalo za brevir z rožami. 
Vsi so vstali. 
Pastor je dvignil roke in jih iztegnil predse, zroč v naše kolektivno oko.

Vse skupaj ni imelo nobenega smisla že od samega začetka. 
Naglasa nisem prepoznala: vokali niso zveneli v katerem od vzrocev, ki bi jih lahko prepoznala ali pričakovala. 
Kot slabo sinhroniziran film. 
Tudi če sem ga gledala, ni bilo nič bolje: obraz je imel take barve kot spran fižol iz konzerve. 
Strmela sem v rože okoli stojala in v prvi vrsti zagledala Normo Fisher. 
Malo je manjkalo, da ji nisem pomahala. 
Častiti je moral videti, da ne poslušam. 
Povzdignil je glas

DANES SMO SE ZBRALI, DA SKUPAJ POČASTIMO SPOMIN NA DRAGEGA SODELAVCA

Na sredi molka za Normo Fisher so moje roke izgubile težo. 
Ostalo je prišlo postopoma, ko sem doumela nauk zgodbe.

3. 
Madež sem bila jaz.

Jaz nisem obstajala.

Kako mu je bilo ime?

Ura preglasno tiktaka, medtem ko negibno ležim in postajam vse manjša.

Ellen plane k vratom v predpasniku in copatah. 
Šele pogled na predpasnik me spomni, da sem prišla ob najbolj nepravem času. 
Čas kosila.

Kako dolgo te že nisem videla! 
Si si vzela prost dan?

Pozneje sedim na Elleninem razkošnem kavču, preoblečenem v žamet smetanaste barve, pijem še eno kavo, želodec pa se mi spopada s kalorijami. 
Ellen se mi izpod vijoličastega preliva smeji kot prerezana melona, mene pa vse bolj boli.

kri

Telefon.

Telefon zvoni. 
Sama sem kriva: včeraj sem si želela, da bi zazvonil. 
Kristus. 
Čevelj se mi zaplete v krpo na tleh, spodrsne mi. 
Tako hitim, da si skoraj zlomim vrat, potem pa komajda sploh dvignem slušalko. 
Niti najmanj nisem dosledna.

JAZ [Tišina. 
Ne razumem vprašanja.]

TELEFON Se spomniš, ko sem ti enkrat rekel, da te bom peljal na dirkališče? 
Danes bo tekmovala, v super formi je. 
Čista poezija. 
Tako da sem si rekel, s kom hudiča bom pa pozneje nazdravil s šampanjcem? 
Res imaš srečo, verjemi mi. 
Pridem pote okrog šestih, te bom peljal na dirke, potem greva pa mogoče lahko še kaj pojest. 
Si za to?

JAZ Ne počutim se ravno najboljše, Tony. [Zakašljam.] Res se ne počutim najbolje. 

TELEFON Kaj hočeš reči, da nimaš časa? 
Poslušaj, samo kakšno urico ali dve, nič drugega. 
Te bom jaz zapeljal nazaj domov, da se boš preoblekla za zvečer, če te to skrbi.

JAZ Ne, Tony, ne morem, na žalost. 
Res ne morem. 
Saj najbrž nočeš, da bi prelomila obljubo.

OPROSTITE.

Then somebody hangs up when you answer the phone

Dopovedujem si, da sem s Tonyem v njegovem avtu. 
To si dopovedujem vso pot do Glasgowa.

Saj lahko počakata, in si odnesem v kuhinjo samo rjavo. 
Medtem ko grejem vodo, jo odprem. 
Počasi.

V želodcu se mi obrača, ko se truplo nagne in mukoma zavijemo proti jeziku pristajalne steze. 
Trava zdirja mimo nas, ko se debela ženska obrne na sedežu, da se njena koža skoraj dotakne moje. 
Pod stopali narašča nizko hrumenje motorja, doseže moje grlo.

Pa sem, zgrešila, in moški v beli halji me je spravil nazaj na pravo pot. 
Izročila sem mu kartonček in si z zavihka na suknjiču s hitro kretnjo odstranila nekaj, česar sploh ni bilo, medtem ko je on bral. 
Poskušala sem zbujati vtis, da sem mirna in zbrana. 
Pri sebi.

DRUGA LEKCIJA: Psihiatri ne znajo brati misli. 
Samo trudijo se, da bi zbujali tak občutek.

ČETRTA LEKCIJA: Psihiatri so natanko taki kot drugi ljudje.

Kaj predlagate, doktor, da bi mi bilo malo bolje? 
Utonil je, za božjo voljo. 
Utonil je.

Ne vem, doktor. 
Ne vem.

Dr. Ena je gledal moj rdeč nos in objokane oči. 
Ni vedel, kdo sem.

Mislim, da bi morali priti vsaj za dva tedna. 
To vam priporočam. 
Premislite in potem pokličite tole številko. 
Postelja pa vas ne bo čakala dlje kot do ponedeljka, zato ne razmišljajte predolgo. 
Od vas samih je odvisno, kako se boste odločili.

Ne, reče. 
Seveda te ne bo. 
Kje pa boš? 
Na katerem oddelku, mislim?

Štiri ceste iz okoliških polj se stekajo na parkirišče. 
Parkirišče je ob vznožju gričevja. 
Bolnica Foresthouse čepi na vrhu griča, škatla za čevlje, prerezana na dvoje z ostrim steklom. 
Ne da se je zgrešiti.

Jaz sem tukaj zato, da bom nekaj malega zapisal. 
Ne razburjajte se. 
Saj se nikamor ne mudi. 
Ni se vam treba razburjati.

Nisem vedel, kaj imate rajši. 
Bo črna v redu?

Nekaj rezervnih oblačil

Fotografije

1.30: Pride moški s krožnikom. 
Meso v omaki in pomfrit. 
Rečem, da sem bila v prvi izmeni. 
Sem že pojedla. 
Sploh pa sem vegetarijanka. 
Pogleda skodelico mrzlega čaja in potem spet mene. 
Ampak krožnik vseeno odnese.

Ob štirih nekdo pride in odnese paravan. 
Vprašam, če zdaj lahko vstanem, a ona niti ne pogleda v mojo smer, da bi me videla.

Usedem se. 
Nič. 
Odplazim se iz postelje, na sebi imam oblačila, ki sem jih prej morala sleči in sedem na odejo. 
Posteljo posteljem in se spet usedem nanjo. 
Ko vstanem drugič, se mi ploščice zazdijo malo zmazane. 
In žejna sem tudi. 
Ne sicer tako zelo, da bi popila sladkan čaj. 
Pomislim, da bi si pod prho umila lase, glavo bi nagnila nazaj pod curek. 
Mogoče pa se ni dovoljeno prhati vsakič, kadar ti ravno pade v glavo. 
V hišnem redu ne piše nič o tistem, kar bi človeka res zanimalo. 
Nič ne piše, kje se lahko odžejaš in kdaj smeš pod prho. 
Pri hoji se mi kolena čudno šibijo.

Dovolijo mi, da ostanem v plašču in škornjih.

Primem kuli, zaprem zvezek in pišem.

Sredo sobe sta zasedli dve vrste starih gospa: v ravnih vrstah kot brazde krompirja gledajo gor v televizijo, ki ni prižgana. 
Moja skupina je na drugem koncu z moškim. 
Moški nosi priponko, na kateri je z rdečimi črkami napisano TOM. 
TOM je glavni. 
Jasno. 
Sedim zraven Ros.

Končno TOM zavzdihne.

O, ja, prav gotovo. 
Me prav zanima.

Pol cigarete ji žari in grozi, da ji bo stopila šminko.

Ros si z roko odmakne lase z zatečenih oči.

Kaj mislite, kaj? 
Zanima me, kaj vi pravite na ta članek. 
Tale tukaj, Mladina v krizi. 
Kaj mislite?

Prav. 
Kaj pa vi? 
Učiteljica? 
Kaj vi mislite? 
Povejte mi, kaj vi mislite. 
Vi imate gotovo kakšno mnenje. 
Nobenega učitelja, ki ne bi imel mnenja, ne poznam.

Okno je ogromno. 
Oddelek objema kot kinematografsko platno. 
Iz zgornjih dveh nadstropij se vidijo polja požetih štrcljev in obrnjene zemlje, pas svinčenega neba. 
Dim iz kake štiri milje oddaljene tovarne. 
Izbokline na cesti, zato da avtomobili vozijo počasneje. 
Skoznje se vidi zemlja. 
Bolnišnične table: bele s črnimi črkami in puščicami. 
Nobene za oddelek 1D. 
Vsaj od spredaj ne. 
Cesta seka med polji in bolnico kot siva grafitna črta s svinčnikom. 
Postajališče ob vhodu je označeno z rdečim kot rdeč plus v žepni redovalnici. 
Narobe.

PACIENTKA [Nič. 
Oči se ji polnijo.]

Čez nekaj časa napišem še SLUŽBA.

Tom se krohota po celi dolžini hodnika.

Bliža se nedelja.

Samo David, sem rekla. 
Ime mu je David.

Samo da se ne bo spet tako močno navezala. 
Na enega človeka.

Nekaj dni pozneje smo šli ven, Marianne in jaz, pa fanta, z avtom. 
Potem je to postala navada. 
Marianne je šla v Ameriko, Sam na univerzo, David pa je še naprej sam prihajal na obisk. 
Najprej sva še vedno hodila ven, kot da smo še vedno vsi štirje, potem pa sva se nehala pretvarjati. 
Raje sva ostala doma in pila. 
Jaz več kot on. 
Vse skupaj je bilo močno obarvano s seksom, ampak izključno zaradi asociacij: depresija ni seksi. 
Sem si pa vseeno želela, da bi se me dotikal. 
Zelo sem si želela, da bi se me dotikal. 
Večrat sem pomislila, ali ne bi bilo bolje, če ga sploh ne bi več videla. 
To sem mu enkrat tudi povedala, in on se je samo zasmejal. 
Nisem vrtala naprej.

David me je objel in me poljubil. 
Oči sem tiščala trdno zaprte in se trudila, da bi videla samo temo. 
Ko je vstal, nisem nič rekla. 
Vsaj tako dolgo ne, dokler nisem bila prepričana, da bom z zaprtimi očmi še nekaj časa ostala objeta. 
To sem si preveč želela, da bi tvegala razočaranje. 
Potem sem jokala, dokler nisem zakričala. 
Nisem vedela, da sem tako močno potrebovala kričanje.

ooo

Ne vprašam, če so kolegi mogoče punca.

Nasmehnem se in sežem po čaju. 
Da bom temu kos, potrebujem rekvizit.

Zjutraj so med prebujanjem in spanjem drobci sekund, ko ne veš nič. 
Ne samo takih podrobnosti, kot kdo si in kje si, ampak nič. 
Dejstvo, da si živ, je brez substance. 
Nikakršnega zavedanja kože ali kosti, zvijača v notranjosti lobanje. 
Tistih nekaj drobcev sekund lebdiš v zraku kot Ikarus. 
Potem se spomniš.

Nihče ne potegne. 
Ne bi bilo prav, da bi kaj zamudil.

NIČESAR NE OPAZIM, KAR BI SE ZAČENJALO Z DR

Šest nas je šlo za Nancy v raztrgani vrsti v parih do dvigala.

Tako, sem rekla, kaj si kaj počel?

Norma se je prikazala tri dni pozneje. 
Bili sva samo dve ženski, ki se pogovarjata v sobi. 
Najprej sem ji izročila poročni prstan, tako da ni imela občutka, da bo morala prositi zanj. 
Pa še nekaj drugih malenkosti. 
Pogovor je bil precej zadržan, dokler ni ona rekla, da on ni nikoli naravnost povedal, kaj počne pol svojega časa. 
Enkrat, kmalu po poroki, je plačal polog za motor, ne da bi ji karkoli povedal. 
Seveda je ona to pozneje ugotovila, ampak se je delala, da ne ve in mu pustila, naj ima svojo skrivnosti. 
Nekateri ljudje potrebujejo skrivnosti. 
Povedala sem jim, da je naredil nekaj popolnoma enakega, potem ko se je preselil v meni v bungalov, in obe sva se zasmejali. 
Potem se je ovedla, kaj počne in je rekla, če ji prinesem plašč.

Na pragu se je ustavila in se obrnila proti meni.

Samo tako me je zanimalo.

Čakala sem pod lučjo, dokler ni bil pripravljen in niti pomisliti nisem hotela na tisto, kar se bo zgodilo. 
Pa ni bilo nič posebnega. 
Rekel je, naj si sezujem čevlje in snamem pas, si potegnem bluzo izza njega. 
To je bilo vse. 
Naredila sem se dostopno in zdrknila na kavč, zmečkala lično polo papirja pod sabo. 
Kavbojke niso bile dovolj ohlapne. 
Zdrknila sem iz njih in gledala, kako so njegovi dolgi sterilni prsti zdrknili v rokavice.

Nehala sem dihati.

Nič takega torej, da bi naju lahko skrbelo. 
Popolnoma nič.

Veliko ljudi stoji na drugi strani in nihče nič ne reče.

Živjo Živjo

Če odprem oči, se bo zgodilo nekaj groznega.

ooo

CERKE TO NEDELJO? 
KAJ MANJKA? 
Vi!

Videti je zamišljen. 
Pol ure je mimo.

Zidarski odri in ozek pas lune.

Postanite racionalni, bodite hvaležni.

Na poti ven, mi nekaj pritegne pogled.

Janey

Phil

Ros je tako popustljiva, da vsi hodijo po njej/hormonsko neuravnovešena

Potem se pokaže preostali del Nassima, rjave roke posute z belo in rožnato. 
Rože.

Preštej svoje darove.

Saj se hecam.

PACIENTKA Poslušajte, samo to sem vas vprašala, kakšen smisel ima, da sem tukaj. 
Svetovali so mi, naj pridem. 
Rada bi vedela zakaj. 
Pomoč bi rada, hudiča.

DR. TRI Mislim, da je pogovor končan. [Hlinjeno me prjazno odslovi.] Nasvidenje.

[Pacientka počaka in se obotavlja. 
Nad njeno glavo se pojavijo napisi: PRAV TI JE. 
VEDNO PREVEČ PRIČAKUJEŠ, itd.

Čas ne celi ran.

Ben v preddverju: kavbojski klobuk, srebrne zakovice na ovratniku, tanka usnjena kravata z lobanjo. 
Kva je, reče in vsi se zasmejijo. 
Naglas je izvežbal do popolnosti.

Modri salon je turkizen, s plastičnimi lokvanji in nezgrešjivim smradu po kloru. 
Janey in Phil naročita tonik z rezino limone, medtem ko Geraldine natakarju razlaga, da nismo sami krivi, ker smo tako blatni: od avtobusne postaje smo morali peš. 
Tudi John je živčen, opazuje ljudi pri sosednjih mizah, ki jim ravno strežejo, in upa, da nas ne opazujejo. 
Nek drug natakar odplava mimo nas nekam drugam. 
Ko pride pijača, pride v plastičnih kozarcih. 
Ha. 
Očitno so izvedeli, od kod prihajamo. 
Hahaha. 
Hrano naročijo v trenutku, ker so vsi sestradani. 
Dve uri zamujamo običajni čas za krmljenje. 
Pridejo krožniki s hrano, nobene potrebe ni za okornost, s katero se nam natakarji sklanjajo preko ramen, vino v treh steklenicah. 
Ben si jih prestavi bližje k sebi, za hec. 
Tako da so zdaj precej daleč od Janey in Phila: profesionalna rešitev. 
Melono žvečim tako, kot da jo lahko vsak trenutek raznese, brskam po solati. 
Veliko vina popijem. 
Nobenega učinka nima. 
Jaz pa potrebujem učinek. 
Nasproti mi stoji moj prazen kozarec. 
Minini prsti, ki kukajo izpod sivega roba mavca, so vijoličasti: nohti se ji svetijo, škrlatni so. 
Nihče ne vpraša, kaj je bilo z njeno roko. 
Nekdo pride vprašat, kaj bomo za desert. 
Ros in Geraldine izbereta čokoladni profiterol s smetano. 
Moški vsi naročijo sladoled: nič se ne bomo zmišljevali. 
Jaz naročim gin. 
Med desertom se pogovarjamo o seksu, denarju, veri, družini. 
Nobenih tabujev ni treba med nami. 
Nihče od nas ne zardeva več. 
Skupaj smo na sosednjih oddelkih. 
Delimo si dr. Tri. 
Drug drugega smo videli v drugačnih stanjih, drugačnih okoljih. 
Precej ljudi se naenkrat pojavi že z drugo kavo: presežek od sindikalne zabave. 
Z nekaterimi od tistih moških sem že plesala, ampak zdaj se me nobeden ne spomni. 
To je Paulova sindikalna zabava.

Vsako leto sem šla s Paulom na njegovo sindikalno zabavo s plesom. 
Zdelo se mi je tako odraslo: vedno sem bila oblečena v večerno obleko, cele ure sem prečepela pred ogledalom in se lišpala. 
Mami se je zdelo tako smešno. 
Ne vem, kako lahko z obrazom počneš nekaj takega, da traja tako dolgo. 
Preproste stvari.

Zdaj smo spet tukaj. 
Kot v starih časih.

Pozabim, da je vedno treba plačati kazen za pozabljanje.

Koliko psihiatrov je potrebnih, da zamenjajo žarnico? 

Pet. 
Eden jo drži, štirje jo pa prepričujejo.

Tony, sem rekla. 
Zakaj nikoli ne pelješ žene?

To hočeš? sem vprašala. 
Boš potem zadovoljen? 
Poljubljal me je vse globlje in ni rekel nič. 
Delal se je, da nič ne sliši, ko sem mu rekla, naj ugasne luč. 
Potem sem jo sama in se z obrazom obrnila stran od njega. 
Moje neenakomerno dihanje je napačno razumel in še močneje pritisnil name, s koleni se je oklepal mojih kolen. 
Bila sem preozka: mišice so bile skrčene od joka, težko je prodrl. 
Ampak je vztrajal. 
Trikrat me je hrapavo pobožal, preden je segel po svojo slino in že sem bila podmazana kot gugalni konjiček. 
Zašepetal je, povej mi, da ti je všeč, ko mi bo prišlo.

dremam na vlažni rjuhi

Spodaj je vrt ves bel. 
Prekrit s slanastim puhom kot plesen. 
Preden sva šla v Španijo, je Michael prekopal vrt in z lopato izkopal največje šope plevela, s stopalom je obračal zemljo: hladne rezine torte s poševnimi stranicami. 
Na čevljih je v kuhinjo prinesel veliko blata, nekaj belega je držal v dlani, ko je šel proti meni.

Tony ni nič kriv. 
Sama sem kriva.

Oče me je prišel obiskat. 
Moj oče je že dvaindvajset let mrtev, ampak se je vseeno potrudil. 
Geraldine mi pride povedat, da me čaka na koncu hodnika.

Oh.

Živjo, Linda, skoraj zašepeta. 
Ona poškili proti njemu, zasačena.

V tistih časih jo je vozil naokrog v vozičku, reče. 
Predstavljam si risanko: Mladi gospod Peach, ki se reži in poriva pred sabo velik moder otroški voziček. 
Drži ga za roko, ko pride Tom in se začne opravičevati. 
Odide brez ugovarjanja. 
Tudi gospod Peach pravi, da bo moral počasi oditi. 
Rečem mu, naj pazi nase, on pa ne ve, kaj naj naredi s svojim obrazom.

Geraldine povem, da on ni moj oče in ona reče oh.

Oh. 
Tudi pred dvema tednoma te je nekdo iskal. 
Po enajsti. 
Poslali smo jo stran.

Draga Marianne,

Moja roka.

Rosin fant reče živjo.

jezus

Niti zahvalila se mu nisem.

posebej za njegovo ženo

will tell on

There is something more to

to COME

pismo za nekoga, ki ne živi tukaj

Plaha. 
Gledam si čez lastno ramo in opazujem pero v svoji roki, ki vehementno piše

Draga Marianne,

Danes zjutraj sem bila dobro. 
Tudi vse do popoldneva sem bila dobro, dokler se nisem na avtobusu proti domu nenadoma zbala. 
Šla sem pred Ellenina vrata in čakala. 
Čakala, dokler se le nisem prisilila, da sem potrkala. 
Prvi udarec mi je odrgnil kožo na členku, ampak sem stisnila zobe, zaprla oči in trkala. 
Res se trudim, prekleto, da se. 
V hiši je bil močan vonj po jagnjetini v omaki. 
Če mi ne bi bila voščila vse najboljše, bi bila jaz popolnoma dobro. 
Ko pa mi je, me je togo pobožala po roki in rekla, da bo vse še dobro in jaz sem rekla davem

koža tako gladka, kot da si je brado populil s pinceto 

Tako. 
Kaj pa ti kaj počneš zadnje čase? 
Se še vedno ukvarjaš s teatrom?

čestitka za rojstni dan

Preveč me je zeblo, da bi šla peš iz trgovine domov. 
Sedela sem poleg ženske z otrokom, majhno punčko. 
Punčka je buljila vame s svojimi ogromnimi modrimi očmi, glava ji je poskakovala sem in tja, vsakič ko je avtobus prestavil, ji je zanihala na koncu tankega vratu, kakor da se bo vsak trenutek odtrgala in se zakotalila po prehodu med sedeži. 
V kotičkih ustnic je imela na obeh straneh čokoladne madeže. 
Ženska si je na usta pritisnila papirnat robček in ga nato položila na otrokova usta

Prasice. 
Eno stvar ti rečem, ljubica, samo eno. 
Ne se poročit.

Paul me je opazoval, kako mi je obraz spreminjal barve.

Michael je prišel še isti večer s plastično vrečko, polno nogavic, rezervnim parom kavbojk, in nič drugega. 
Do konca sva popila gin, steklenico poceni vina in šeri. 
Naslednji dan sva oprezno hodila po bungalovu in delala prostor za njegove stvari in sezname hrane, ki jo hoče videti v mojih omaricah. 
Najinih omaricah. 
Delala sva načrte za njegovo emancipacijo, tako da se ne bo počutil, kot da mi kaj dolguje. 
Nova ženska, novi moški. 
Nobenih ljubosumnosti, nobenega polaščevanja, nobenih zahtev. 
Izpolnila sva njegov obrazec o stalnem prebivališču, ki je več dni čakal, da se ga bo lotil. 
Marsikaj pa sem dobila v obraz, in to od tam, od koder sploh nisem pričakovala. 
Za zlobo ni opravičila: vedno se vprašaš, ali ljudje res nimajo početi kaj drugega. 
Enkrat ali dvakrat sem se zalotila, kako sem v razredu brez razloga začela vpiti na otroke, in kako sem brezciljno gledala dol po stopnišču, ko je zazvonilo. 
Ampak nekako je kar šlo. 
Nikomur si ni bilo treba delati skrbi zaradi mene.

Moje telo je vedelo, da je mrtev prej kot jaz. 

Edina razlika je v tem, ali ti je vseeno ali ne. 
Ni mi vseeno za moralno dilemo, ki sledi sklepu, da ni odgovorov. 
Jaz nikoli ne pozabim vprašanj, pizda, da jih ne. 
Vprašanja ostajajo, obtožujejo me, ker še nimam odgovorov. 
Če ni odgovorov, potem smisla ni: groza absurdnega. 
Logika me bo prisilila, da bom naredila kaj takega, pri čemer želja nima nikakršne možnosti. 
Kar nas pripelje do tega

po logiki

Če misliš resno, potem to narediš tako, da ne moreš pobegniti. 
Požreš vse. 
Celo zajebano

Kako bom jaz to preživela, Marianne? 
Kaj bom?

samo zato

Ne, rečem, sram me je. 
Zašepetam. 
Niti tega ne vem, če me sliši. 
Ko pripravljam čaj, me gleda z drugega konca sobe in grizlja čokolado.

JAZ Prijatelj. 
Nekdanji učenec. 
Kaj bi rad?

JAZ [Ostro] Ja.

TONY [Pavza] Kaj praviš?[

TONY Kako to misliš NE, jebenti? 
Nehaj se zajebavat.

Spet podrsa in vrata se široko odprejo. 
Nemočna stojim na preprogi v orjaški srajci in zagledam

Tole je prišlo zate, reče in spusti škatlo na tla.

Oh. 
Ne vem, kaj naj rečem drugega.

Oh, reče.

Bom jaz zdaj šel.

BIVŠI [Hlini presenečenje.] Seveda. 
Seveda. [Pomisli na tistikrat, ko sta rekla, da bosta ostala prijatelja in kako sta bila takrat naivna. 
Ni mu jasno, kakor da ji ni jasno.] Kar hočeš.

BIVŠI [Zardi in pogleda v tla.] Ne bodi neumna. 
Seveda me boš še videla. [Oba vesta, da to ni res, ampak nihče od njiju si tega ne upa reči na glas. 
Do konca bosta morala odigrati svoji vlogi. 
Vse drugo bi bilo zelo pocukrano.]

Hihitanje pri sosedih.

Dolgo ne zdržiš pri miru. 
Nekaj tako osnovnega in človeškega kot potreba po lulanju. 
Telo presnavlja in predeluje. 
Trudi se, kolikor more.

Kuhinjska cunja nad kaminom. 
S prstom grem po robu. 
Mariannino darilo, tisti dan, ko sem se vselila. 
Štos. 
Sedeli sva v kadi, pili vino in trgali tapete s sten. 

Obrnem kljuko. 
Pogledam noter.

Kupčki paprike se mi naberejo okoli kapic čevljev. 
Naprej po hodniku, vrata omar so povešena in zevajo, enak prah opečnate barve ob talnih letvah. 
Na podboju vrat v kopalnico se nekaj premika.

Medtem ko se mučimo s kislo sladko govedino, Ros vse r-je izgovarja kot l-je in si vleče veke postrani. 
Resnično je v hudi depresiji. 
Bramwella danes ne bo. 
Mogoče se jo je naveličal.

Saj si učiteljica, na pravopis se pa že spoznaš. 
Ti ostani tukaj in preglej, da ne bo napak, ko bosta postavila črke.

Vztrajnost je edina stvar, ki deluje.

Ljudi se ne da prisiliti, da bi te vzljubili.

Bom premislila.

Sem pa vseeno precej presenečen. 
Vse to.

Draga Marianne,

danes zjutraj je prišlo tvoje darilo. 
Vem, da si ga najbrž kupila zato, da ga bom nosila tukaj, ampak ga ne bom. 
Se bi preveč navzelo vonja po bolnišnici. 
Kakorkoli že, sploh pa bi si z rdečim kopalnim plaščem tukaj nakopala težave, ker je božič preblizu.

Telefon zazvoni, David je, ki bi samo to rad vedel, kako sem. 
Študira za izpite in ne bo mogel priti prej kot v nedeljo. 
Rečem, ja seveda. 
Super. 
Pridi, ko boš lahko. 

Sam me zapelje domov.

Poceni konjak v velikih kozarcih. 
Gledala sva preko bazena, plavalčeve bele roke so se vzdigovale in spuščale točno pred nama, v temi se jih je ravno še videlo.

CARINSKO SKLADIŠČE DOVER se brez težav razdre po sredini. 
Vonj po drevesih in olju za sončenje, losionu za po britju, zatohlih oblekah. 
Stvari, ki so samo komaj prepoznavne: srajca s pikicami, vzorčkaste majice s kratkimi rokavi, tanke rezine perila in nekaj pogrošnega branja. 
Vse zložim v še eno gramdo, razen sončnih očal in srajce, potem si premislim glede ene majice. 
Vse drugo roma nazaj v počeno kartonasto škatlo, čeden paket. 
Od vonja v njem se mi vrti v glavi, ko ga odnesem v kanto za smeti. 
To nima nič več opraviti z mano.

V trgovinah je vse polno tort z belo glazuro in kolačkov, okrašenih z božjim drevcem. 
Repa in mandarine. 
Kupim steklenico viskija (posebna božična ponudba) in pri blagajni zagledam skrbno zložen kup lučk za jelko. 
Čisto poceni. 
Majhne pravljične lučke, ki se zamaknjeno bleščijo. 
V nekem članku o depresiji sem prebrala, da je dobro, če si kupiš kakšno darilce: kaj neobičajnega, da se malo razvajaš. 
Fantek v nakupovalnem vozičku pred mano opazuje mojo neodločnost, ko si v usta baše stopljen Mars. 
Še enkrat pogledam ceno in si rečem, pa naj bo.

