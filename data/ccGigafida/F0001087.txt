Razrešili direktorja uprave za jedrsko varnost

glavo na

Potniki so bes stresali na nič krive uslužbenke Adrie, ki so jim uredile prevoze, zamenjale vozovnice in vrnile denar

glavni direktor Porsche Slovenija:

Predstavniki sindikata so nato opozorili na datum, ko je ta pravilnik začel veljati. 
Pravilnik je bi sprejet 11. julija, veljati pa je začel, ko je soglasje izdala kadrovska komisija vlade soglasje je bilo dano 16. julija. 
To pomeni, da so pogajalci nasprotne strani že pred začetkom stavke vedeli za ta pravilnik in so pogajanja začeli s figo v žepu. 
Poudarili so tudi, da se prav zaradi tega ne čutijo odgovorne za nastalo gmotno škodo, saj bi jo lahko preprečili, če bi jih z že veljavnim pravilnikom seznanili pred začetkom stavke. 
Če bi delovna skupina vladnih predstavnikov omenila veljavnost pravilnika, bi se stvar odvijala povsem drugače, saj naš namen ni bil kršiti veljavnih pravil, so še povedali predstavniki sindikata.

Bistvo in srž omenjene zveze vidim v združevanju resničnih udeležencev NOB oziroma tistih, ki so s svojimi smelimi in konkretnimi dejanji pri osvobajanju domovine prispevali pomemben delež. 
Le zveza s tako zaslužnimi ljudmi je v očeh državljanov lahko karizmatična, njeni člani pa spoštovani in upravičeno vredni tudi posebnega statusa.

Zato so italijanske okupacijske oblasti svojim dobro preizkušenim zaveznikom na prošnjo kaplana Cvelbarja in bratov Žakljev že čez nekaj dni verjetno 15. julija, ker so vsi šentjoški belogardisti v osebnih listih MVAC ta datum navajali kot vstop v MVAC poslali orožje. 
Italijanski avtomobil je od Horjula pripeljal 40 pušk in nekaj zabojev municije. 
To svojevrstno nagrado za lojalnost in zvestobo so Italijani izročili belogardistom, kar je bilo plačano s krvjo naših, zgoraj poimensko navedenih aktivistov.

Država bo sofinancirala izobraževanje okoli 2600 odraslim

l Kljub napovedim vlada ni razpravlja o ukrepih za vzpostavitev kapitalske ustreznosti Slovenskih železnic (SŽ). 
Kot smo neuradno izvedeli, pa naj bi generalni sekretar vlade Mirko Bandelj pisal ostro pismo ministroma Tonetu Ropu in Jakobu Presečniku, katerih ministrstvi naj bi se po Bandljevi oceni premalo aktivno vključili v odpravljanje težav v Slovenskih železnicah. 
Ob tem naj bi jih opozoril, da če predlagani ukrepi v vladi ne bodo pravočasno sprejeti, SŽ grozi stečaj. 
Bandelj vsebine pisma ni želel komentirati, češ da gre za interno komunikacijo znotraj vlade. 
Ministrski zbor tudi ni razpravljal o predlaganem povišanju cen prevozov potnikov po železnici, in sicer za slabih deset odstotkov, soglašal pa je, da upravo SŽ naslednja štiri leta vodi Blaž Miklavčič. 
V upravi bodo še Andrej Pagon, Andrej Godec in kot delavski direktor Albert Pavlič.

Sem ti rekla, ata, da si na parkirišču ne bom našla fanta!Parkirišče je že v redu lokacija... morda pa sva z izbiro barve udarila mimo?

LJUBLJANA, 19. Varuh človekovih pravic Matjaž Hanžek v svojem letnem poročilu 2001 ni dal prav spodbudne ocene spoštovanja človekovih pravic in funkcioniranja Slovenije kot pravne države, sledeč svoji funkciji, da varuje posameznika v stikih z državnimi organi, organi lokalne samouprave in nosilci javnih pooblastil, da ugotavlja utemeljenost pritožb ljudi oziroma opozarja oblast, da v razmerju do posameznika (ali posameznih družbenih skupin) ne ravna korektno in pravilno. 
In tega se je tudi lani veliko nabralo, čeprav se nekatere njegove (in prejšnjega varuha) ugotovitve o stanju človekovih pravic v slovenski državi ponavljajo že vrsto let.

Težko bi se strinjal z oceno o premajhni prizadevnosti državnih organov, da bi se približali ljudem. 
Ta ocena je nujno relativna in mora upoštevati dejstvo, da so ta prizadevanja odvisna tudi od sredstev, ki so državi na razpolago. 
Ni mogoče pričakovati, da bi vlada sama v nekem uporabnem priročniku razdelala vse pravice ljudi iz različnih področij in možnosti dostopa do njih! 
To je domena posameznih ministrstev, ki takšne napotke za uporabnike že izdajajo v obliki različnih zloženk. 
Za boljšo preglednost nad delovanjem celotne vlade in državne uprave pa je edini pripomoček svetovni splet. 
Ta mora biti dostopen čim širšemu krogu ljudi, ki jih je treba tudi ustrezno funkcionalno opismeniti, da ga bodo znali uporabljati in v njem poiskati, kar jih zanima, je poudaril Mirko Bandelj.

Tako je upravni odbor ZZZS določil, da bo višina pogrebnine dobrih 112.555 tolarjev, kar predstavlja 80 odstotkov povprečne cene nujnih stroškov pogreba. 
Za zavarovance, ki bodo umrli v tujini, pokopani pa bodo v Sloveniji, bo višina pogrebnine 168.832 tolarjev. 
Posmrtnina znaša sto odstotkov zajamčene plače v Sloveniji (na dan smrti zavarovanca), to pa je trenutno 47.570 tolarjev. 
Pogrebnine in posmrtnine se ne izplačujejo za nazaj, tako da novi zneski veljajo le v primerih, če je zavarovanec umrl po letošnjem 10. juliju. 
Tisti, katerih svojci so umrli v času veljavnosti prejšnjega zakona (med 22. decembrom lani in 10. julijem letos), do morebitne razlike, ki je nastala s spremembo zakona, niso upravičeni. 
(tl)

Vlada je namreč na seji minuli četrtek iz omenjenih uredb črtala člena, s katerima so se povišanje dodatkov oziroma novi dodatki, ki naj bi zaposlenim pripadali s 1. majem letos, spremenili v premije dodatnega prostovoljnega kolektivnega pokojninskega zavarovanja. 
V SDDO dodajajo, da so bile na republiški odbor sindikata dane pobude nekaterih območnih organizacij, da bi organizirali vlaganje individualnih tožb na ljubljansko delovno in socialno sodišče v zvezi z izplačilom zapadlih dodatkov. 
Zato so izdali tudi poziv, naj člani sindikata, ki se bodo odločili za vlaganje individualnih tožb, izpolnijo potrebne obrazce, na podlagi katerih bodo tožbe vložene do konca avgusta na ljubljanskem delovnem in socialnem sodišču.

V SDDO tudi opozarjajo, da se je tako prvič v zadnjih desetih letih v javni upravi zgodilo, da vlada zmanjšuje del osnovne plače delavca, ki je zagotovljena pravica z zakonom. 
Delavcem se torej na podlagi izpodbijanih uredb zmanjšuje osnovna plača zaradi odvzemanja dela dodatka, do katerih pa so bili do sprejema izpodbijanih uredb upravičeni, je še zapisano v obrazložitvi pobude za presojo ustavnosti.

IZLAKE, 19. V podjetju Eti Elektroelement bodo delničarjem razdelili dividende v skupni vrednosti dobrih 124 milijonov tolarjev. 
Zaposleni so skupaj z nekdanjimi zaposlenimi še vedno lastniki dobre polovice premoženja družbe, drugi lastniki so še odškodninska in kapitalska družba, nekaj delnic je v rokah pidov. 
Dividenda na delnico naj bi znašala 250 tolarjev bruto, upravi družbe naj bi v obliki delnic izplačali nagrado v višini 3,5 milijona tolarjev, nadzorni svet pa nagradili z dobrimi tremi milijoni tolarjev.

Država lahko pomaga z marsičim, toda tekstilna industrija mora spoznati, da je čas postal odločilni dejavnik. 
Slovenski tekstilci se res pogovarjajo o skupnem nakupu surovin, a ti pogovori predolgo trajajo. 
Če bi slovenska tekstilna industrija združeno kupovala surovine, bi lahko pri nakupu prihranila tudi do sedem odstotkov. 
V svetu tekstilne industrije so azijske države odločilno spremenile razmere na trgu, ker imajo njihovi delavci nizke plače in tako nizkim plačam razviti svet ne more konkurirati. 
Drugi svet mrzlično išče odgovore na izziv azijskih držav. 
Žal, to je potrdil tudi nedavni obisk ministra Dimovskega v Beli krajini, slovenska tekstilna industrija ni dovolj vpeta v ta iskanja sprememb.

NOVO MESTO, 19. Delniška družba Krka je v prvih šestih mesecih letošnjega leta prodala za enajst odstotkov več kot lani v enakem obdobju. 
Kar osemdeset odstotkov izdelkov so prodali na tujih tržiščih, pri čemer se je najbolj povečala prodaja v vzhodni Evropi, kar za 20 odstotkov. 
Po rasti prodaje izstopa zlasti Ukrajina, kjer se je prodaja v primerjavi z lanskimi prvimi šestimi meseci povečala za 70 odstotkov. 
V jugovzhodni in srednji Evropi je Krka v primerjavi z lanskim prvim polletjem povečala prodajo za deset odstotkov. 
V dežele srednje Evrope danes Novomeščani prodajo toliko izdelkov kot v dežele jugovzhodne Evrope, kamor sodijo tudi države nekdanje Jugoslavije. 
(kr)

LJUBLJANA, 19. Včerajšnji dan ni prinesel novih informacij v zvezi s pivovarsko vojno. 
Oba tekmeca, Pivovarna Laško in Interbrew, nameravata v roku 30 dni objaviti prevzemno ponudbo za delnice Pivovarne Union, pri čemer so Štajerci svojo ponudbeno ceno že razkrili (91.000 tolarjev), belgijski konkurent pa še ne. 
Da bi bila lahko prevzemna cena še višja, lahko sklepamo po včerajšnjem gibanju cene delnic Pivovarne Union na borzi. 
Trgovanje z njimi je bilo namreč po enodnevni sredini zaustavitvi, ko javnost še ni bila obveščena, da v igro ponovno vstopa tudi Interbrew, sproščeno, posamezni posli pa so se sklepali še malenkost višje, po ceni 91.001 tolar.

Čeprav je agencija zavarovalnico večkrat pozvala, naj posreduje za nadzor potrebne in pomembne podatke (pri tem so se največkrat omenjali prejemki zaposlenih v Triglavu in podatki o sponzorskih pogodbah), ta tega ni storila, čeprav naj bi se zavedala možnih sankcij. 
Senat navaja, da agencija zaradi tega ne more v polni meri izvajati nadzornih nalog, predpisanih z zakonom, ter tako ne more uresničiti svoje odgovornosti za varnost zavarovancev in oškodovancev. 
Zaradi teh razlogov senat tudi ni mogel pristati na stališče, da je nadzor in pregled poslovanja zavarovalnice predmet dogovarjanja med zavarovalnico in agencijo ter da zavarovalnica izroča le tiste podatke, ki so po njenem mnenju pomembni za nadzor. 
Ravno to bi lahko napeljalo tudi druge zavarovalnice, da bi sledile Triglavu in same začele presojati, katere podatke lahko izročajo nadzorniku, kar pa je nesprejemljivo tako z vidika nadzornika kot tudi zakona o zavarovalništvu, meni senat agencije. 
Ker bi bila praksa Zavarovalnice Triglav lahko precedenčna v vseh prihodnjih primerih, senat nanjo ne more pristati, še menijo njegovi člani. 
Zanimivo je tudi, da se je senat ogradil od izjav enega od članov dr. Franceta Križaniča, ki je tudi predsednik strokovnega sveta agencije, saj svojih stališč, ki jih je že pred zasedanjem senata podal medijem, ni predstavil tudi senatu. 
To v senatu ocenjujejo kot nesprejemljivo.

Kot nam je včeraj povedal France Križanič, še vedno zastopa enaka stališča, kot jih je pred odločitvijo senata. 
Zavrnitev pritožbe Zavarovalnice Triglav zoper odločbo agencije je pričakoval, saj meni, da članom senata ni preostalo nič drugega. 
Čeprav se Križanič povsem strinja, da bi morala zavarovalnica agenciji izročiti vse potrebne podatke, pa še vedno meni, da so sankcije proti Klemenčičevi in Obersnelu vendarle preostre. 
Sam se glasovanja o njuni usodi v petek ni udeležil, saj je moral zaradi osebnih razlogov zasedanje predčasno zapustiti.

SIMONA KRUHAR

Svet je obravnaval tudi tekoča denarna gibanja. 
Ugotovil je, da ob sezonskem zniževanju sprotne inflacije prihaja tudi do zniževanja osnovne inflacije, kar je posledica nizkih stopenj rasti cen v menjalnem sektorju in umirjanja rasti cen v nemenjalnem sektorju. 
Dinamika rasti plač se je sicer ustalila, vendar so stopnje rasti še vedno previsoke. 
Kreditna aktivnost, v prvem letošnjem četrtletju je bila 2,2-odstotna in med najnižjimi v zadnjih letih, je po njihovih navedbah še vedno šibka. 
Na upravljanje bančne likvidnosti pomembno vplivata prenos plačilnega prometa na banke in uvedba enotnega zakladniškega računa. 
Zato se je dnevni obseg likvidnostnih sredstev pri bankah povečal. 
Svet BS je ocenil, da so obrestne mere instrumentov BS ustrezne. 
V poletnih mesecih bo BS tedensko obnavljala ponudbe za vpis 270-dnevnih tolarskih blagajniških zapisov. 
(sta

O imuniteti spet jeseni

Družinska razvada

Hrvaška vlada s šibko večino

ZAGREB, 19. Z umikom socialnih liberalcev Dražena Budiše iz vlade hrvaška vladajoča koalicija v parlamentu nima več prepričljive večine.

Manjšine in regionalne stranke pričakujejo, da bo vlada razumela njihove zahteve. 
Štiri takšne stranke in levičarska Akcija socialnih demokratov so pred kratkim podpisale goransko deklaracijo, s katero so se zavzele za razdelitev Hrvaške na pet regij. 
Njihov predlog je takoj naletel na nasprotovanje. 
Desničarjem se dvignejo lasje, če le slišijo o regionalizaciji. 
Zanje ni nič drugega kot razbijanje države. 
(aš)

Mislim, da je prišel čas, ko poskušata vladi ta problem rešiti na bilateralni ravni, je dejal predsednik Kučan in ponovil svoje stališče, da imajo ljudje pravico do svojega denarja in da zanje ni pomembno, kako bodo države nekdanje SFRJ rešile vprašanje starih hranilnih vlog. 
Tudi Belkić, ki je po neuspehu pogajanj v Baslu ocenil, da bosta morali državi dvostransko najti rešitev za vprašanje dolga varčevalcem BiH v nekdanji LB, je dejal, da so se v pogovorih o starih deviznih hranilnih vlogah strinjali, da ne sme biti pomislekov o pravicah državljanov BiH kot lastnikih teh sredstev, da pa morata državi rešiti problem na podlagi obče sprejetih standardov.

Sosedova knjižnica je mladega, a revnega Abdula Kalama odpeljala v povsem nov svet in na sam vrh

V zadnjih desetletjih je največ prispeval k utrjevanju indijske vojaške moči, čeprav ni vojak, temveč znanstvenik. 
Velja tudi za simbol nove indijske moči in samozavesti. 
Kot predsednik sicer ne bo imel velikih pristojnosti, razen ob vladnih krizah, ko je od njegove odločitve odvisno, ali bo razpisal nove volitve oziroma poiskal novega mandatarja za sestavo vlade. 
Indijci so večinoma zadovoljni z njegovo izvolitvijo. 
Podprla sta jo vladna koalicija in tudi znameniti kongres, najmočnejša indijska opozicijska stranka. 
Prav ta enotnost je potrditev njegovega dosedanjega dela in dokaz njegove nenavadnosti.

Kapitalizmi

Zdaj se je izkazalo, kako so bila vsa hvaljenja prostega trga in neovirane avtonomije kapitalističnih lastnikov ter njihovih menedžerjev, izrečena v splošnih terminih, dejansko namenjena nekemu konkretnemu ekonomskemu modelu. 
Kakopak ste takoj uganili, kateremu! 
Jasno, da ameriškemu. 
Vse do sedanjega zloma podobe neskončne dobičkonosnosti velekorporacij, nastalih z megazdružitvami in prevzemi, so teoretiki in praktiki kapitalizma prisegali na dogmo takoimenovane vrednosti za lastnike delnic (shareholder value). 
Zdaj je kratko malo jasno: tudi najboljši model ni dober. 
Pravzaprav se je spet še enkrat izkazalo, da tudi ta model kapitalizma ni bil takšen, da bi v njem delujoči akterji vsi dobili, nihče pa ne bi nič izgubil. 
Torej je kapitalizem organizacija družbe, v kateri morajo posamezni akterji izgubljati, če naj drugi dobivajo.

manj gostov

Po zrak, vodo in zabavo

MURSKA SOBOTA, 19. Tako kot že dobrih 30 let bo tudi letošnje počitnice v Baški na otoku Krku preživelo blizu devetsto otrok iz Prlekije in Prekmurja, torej z območja severovzhodne Slovenije. 
V tamkajšnjem mladinskem počitniškem domu Pomurske zdravstvene in počitniške skupnosti Daneta Šumenjaka so ali še bodo dvanajstdnevne počitnice uživali predšolski otroci in učenci osnovnih šol iz 26 pomurskih občin; največ jih je iz socialno šibkejših družin ter tistih, ki imajo takšne ali drugačne zdravstvene težave in jim obmorsko ozračje ali morska voda lahko pomagata.

Kopanje v taki vodi lahko ogrozi predvsem zdravje otrok, ki so bolj dovzetni za okužbe in navadno med kopanjem popijejo več vode kot odrasli. 
Kot ocenjuje Tomaš, je oporečnost gorenjskih rek predvsem posledica iztokov neočiščenih odpadnih voda (fekalne odpadne vode) v vodotoke. 
Nekatere reke na Gorenjskem so torej žrtev človekovega ravnanja, obe Sori pa tudi Kokra in Sava pa zato na svoje bregove privabijo vse manj kopalcev.

Če se boste podali na kopanje v Krki, potem to storite na treh preverjenih mestih: pri Zagradcu, na žužemberškem kopališču ali v Soteski pod jezom. 
(Foto: Tomaž Skale

Viška saga bo trajala vsaj še do torka

Zaradi izlitja steklene mase iz peči bodo imeli milijon evrov posredne škode

MARIBOR, 19. Trije helikopterji SFOR so le nekaj metrov nad strehami hiš preleteli Maribor in nato pristali na letališču v Slivnici, iz njih pa je izstopila 25-članska delegacija obrambnega odbora skupščine Zahodnoevropske unije (ZEU). 
Na povabilo poslanca Zmaga Jelinčiča Plemenitega so si namreč ogledali mariborsko letališče, saj naj bi tu postavili ogromen evropski letalski muzej.

Dieter Schloten (na levi) in direktor Preventa Jože Kozmus na čelu delegacije v Mariboru.

Ob vhodu v Piran, kjer je opuščena bencinska črpalka, bo stanovanjsko-parkirni objekt

PIRAN, 19. Če je Tartinijev trg piranska dnevna soba, je vhod v staro mesto njegova sprejemnica. 
V sredo so občinski svetniki sprejemali odlok o spremembi lokacijskega načrta za garažno hišo ob vstopu v mesto Piran med stanovanjskima objektoma v Dantejevi ulici 5 in 1, s tem pa bodo omogočili ureditev tega dela mesta, kjer je že nekaj časa opuščena bencinska črpalka Istrabenza.

Čelada, primerna obutev in natančen načrt predvidene poti so ključni za varnost v gorah

Spet o prenovi hotela Palace

PIRAN, 19. Občinski svetniki so včeraj s sklepom pooblastili županjo Vojko Štular, da lahko vodi vse postopke v zvezi s prenovo starega hotela Palace, ki je v lasti občine. 
To pomeni, da lahko začne razgovore o oddaji ali prodaji zapuščenega hotela v lasti občine novemu najemniku oziroma kupcu, ki bi prenovil hotel.

Kot je poudaril minister mag. Janez Kopač, so na ta dogodek čakali več kot deset let. 
Zakon o zapiranju rudnika urana je bil pred desetimi leti sprejet zelo hitro, zapletlo pa se je pri izvajanju zakona v praksi. 
Zapiranje se je vleklo, število delavcev je ostajalo enako, fiksni stroški so bili visoki, zapiralnih del pa ni bilo. 
Tudi zato smo se odločili za novo vodstvo. 
Novi direktor Matej Požun je prijel za delo in letos so se stvari končno začele premikati. 
Ključno je bilo posojilo Evropske investicijske banke v višini 20 milijonov evrov, denar je obljubljen tudi iz programa Phare. 
Postrgali smo državni proračun in letos za zapiranje rudnika namenjamo že nekaj čez 900 milijonov tolarjev namesto običajnih 400 iz preteklih let, za prihodnje leto pa smo predvideli že poldrugo milijardo, je povedal mag. Janez Kopač.

S programom sledimo novim tendencam svetovnih festivalov, kjer se prepletajo ples, glasba, gledališče in televizija, je povedal Daniele Abbado. 
Na odprtje se idejno navezuje tudi Rwanda 94, ki bo festival zaključila. 
Predstava belgijske skupine Groupov je po mnenju selektorjev ena najpomembnejših predstav tega poletja in bo v Italiji gostovala prvič.

Slovenska udeležba na Mittelfestu je v primerjavi z lansko, ko je bila naša država gostja festivala, manjša. 
Selektorji so se odločili za skupino Betontanc s predstavo Maison des rendez-vous, za Gorana Bogdanovskega in predstavo 1:0 ter za Sebastijana Horvata, ki je v Glejevi produkciji pripravil predstavo Ss/Sharpen your senses o življenju in delu ameriške pisateljice Gertrude Stein.

Skupina Groupov bo prikazala svoj pogled na genocid v Ruandi

Tretji avtorjev roman ohranja socialno in mentalno neprilagojenega junaka iz prejšnjih del, ki si veliko obeta od življenja, vendar v svetu ne najde prave opore. 
Prvoosebni pripovedovalec je zelo oseben junak, ki v svojem sanjaštvu svojo osebo močno presega, je povedal urednik Aleksander Zorn in dodal, da knjigo odlikujejo samoironija pisave, obilica posebnega humorja in nostalgija.

Grad Goričane so zadnjih nekaj let obnavljali; tudi zato si zbirk, ki so bile v njem shranjene, ni bilo mogoče ogledati. 
Dvorec so v postopku denacionalizacije vrnili ljubljanski nadškofiji, ki se mu je pred leti že odpovedala, nato pa postopek obnovila. 
Zdaj, ko je dvorec izpraznjen, ovir za vračilo gradu v naravi ni več; vendar pa je državno pravobranilstvo sprožilo upravni spor in zahtevalo ugotovitev sedanje vrednosti gradu v primerjavi z njegovo vrednostjo ob nacionalizaciji; mimogrede, tako občina Medvode kot država sta zamudili rok za uveljavljanje vloženih sredstev v dvorec.

Mirojeva retrospektiva na temo erotike

Konec tedna so v nemškem Duesseldorfu odprli veliko retrospektivno razstavo španskega slikarja Joana Miroja. 
Razstava z naslovom Polž, ženska, cvet, zvezda, ki bo odprta do 6. oktobra, je posvečena erotičnim motivom.

Tržno uspešni in drugi

Vodja službe za soglasja in kataster pri VO-KA Soča Kopriva je zanikala, da se s krajani niso želeli sestati. 
Z njimi smo se dogovorili, vsakemu krajanu smo vročili tudi gradbeno dovoljenje. 
Ne moremo pa jim asfaltirati makadamske poti, ne moremo jim regulirati potoka. 
V bistvu jim delamo uslugo, saj jim gradimo vodovod. 
Obvoza, pravi, ni mogoče narediti, saj je to edina cesta. 
Ko bodo dela končali, bodo cesto vrnili v prvotno stanje, je obljubila.

Mladi iz centra za socialno delo na Madžarskem

Analiza lekarniške dejavnosti po četrtnih skupnostih je pokazala, da je dostopnost razen v Bežigradu najboljša ravno v Centru. 
Nasprotno pa bi jo bilo treba izboljšati v četrtnih skupnostih Golovec in Moste, koncesijo naj bi podelili še za lekarno Trnovo - Prule. 
V Centru je ena lekarna na tri tisoč prebivalcev, spodnji normativ, ki ga določa nacionalni program zdravstvenega varstva, pa je ena lekarna na pet tisoč prebivalcev. 
Skrbeti moramo za racionalno podeljevanje koncesij in zagotoviti normalno poslovanje obstoječih lekarn, je poudarila višja svetovalka iz oddelka za zdravstvo in socialno varstvo Ana Gazvoda.

Prostore za lekarno v Kapitlju je kupilo podjetje Salus, kjer so na namige, da so poskušali prek mestnih svetnikov vplivati na to, da bi omenjeno lekarno uvrstili v mrežo javnih lekarn, odgovorili le, da anonimnih navedb ne nameravajo komentirati. 
Prav tako niso hoteli povedati, kaj zdaj nameravajo z omenjenim lokalom. 
Zagotovo pa ni v njihovem interesu, da bi prostori ostali prazni. 
V Kapitlju je bilo namreč za kvadratni meter poslovnih ali trgovinskih prostorov treba odšteti od 1700 do 2200 evrov.

215

pregledov so opravili v urgentnem bloku Kliničnega centra. 
Zdravniki so opravili 45 manjših operacij in dve večji. 
Šestim ljudem so naravnali kosti, 64 pa so jih napotili domov z mavcem. 
Sedemindvajsetim bolnikom so dodelili bolniško posteljo in jih zadržali v bolnišnici, pomagali so 42 udeležencem prometnih nesreč in 16 predšolskim otrokom.

69

gostov je prespalo v ljubljanskih hotelih: 289 v Levu, 107 v Slonu, 103 v Kompas Austrotelu, 262 v M-hotelu, 181 v Turistu, 245 v Grand hotelu Union, 160 v Parku in 27 v Bit centru.

LJUBLJANA, 19. Pred dnevi se je sestal nadzorni svet Holdinga Ljubljana. 
Nadzorniki so pregledali lanskoletno poročilo, obravnavali so izhodišča za pripravo investicijskih načrtov odvisnih podjetij za prihodnji dve leti in poročilo Javnega podjetja Vodovod-kanalizacija o nenadzorovanih odvzemih vode in vodovodnega sistema. 
Seznanili so se tudi z elaboratom študije o prestrukturiranju Javnega podjetja Ljubljanski potniški promet in s poslovanjem drugih podjetij ter holdinga, ki je lani zaključil s skoraj 98 milijoni tolarjev izgube. 
V prihodnje zato nameravajo več pozornosti nameniti varčevanju in notranjemu nadzoru, še posebno nad javnimi naročili. 
(urk)

Čeprav sta ljubezen dokazovala s tatuji, krvno bratovščino in nagrobnimi spomeniki, se dveletna pravljica med najbolj razvpitim hollywoodskim parom končuje. 
Z oskarjem nagrajena igralka Angelina Jolie je namreč za časopise prvič povedala, da z možem Billyjem Bobom Thorntonom živita narazen že štiri mesece in se nista videla že od 3. junija. 
Velika romanca, ki sta jo tako opevala, se je končala, do sporov med njima pa naj bi prišlo tudi zaradi kambodžijskega fantka, ki sta ga letos posvojila. 
Za enajstmesečnega Maddoxa praktično nihče od njiju ni imel časa, saj Joliejeva opravlja še delo ambasadorke dobre volje, Thorton pa poleg filmske dela še glasbeno kariero. 
Za zdaj se še nista pogovarjala o ločitvi, zato tudi ponovno skupno življenje še ni izključeno.

Matjaž Javšnik se je kmalu po prihodu na obalo povezal z mladinskim epicentrom

Številne in vsakodnevne demonstracije so jih namreč povsem pregnale iz okolice mestnega trga v prestolnici, kjer so se najraje zadrževali in tudi hranili. 
Huda gospodarska kriza pa je zahtevala tudi nekaj življenj: v demonstracijah je bilo v bojih s policijo ubitih 12 protestnikov.

Dvojčka (od 21. maja do 21. junija) Nekoga ste brez njegovega privoljenja potisnili v neprijetno zadevo. 
Zato ne pričakujte, da bo ravnal tako, kot vi želite. 
Delo: čim prej prekinite začarani krog obveznosti, v katerega ste se znova pahnili. 
Če boste pregoreli, boste sami krivi.

LONDON, 19. Predstavniki angleške banke so se opravičili moškemu, ker so pismo njegovi pokojni ženi naslovili s spoštovana gospa pokojna.

Vojna napoved

Bert je onemel ob zadnjem stavku:

Zelo star sem videti, je dejal brivcu. 
Bi lahko kaj pametnega storili?

Kupil si je časopis in takoj poiskal vesti o zločinu v gozdu. 
Preiskava ni posebno napredovala. 
Objavljena je bila tudi slika ženske, ki je videla dekle, ko je stopilo v avtomobil.

Sanjal pa je o vozilu, ki ne bo letalo in ne avtobus, pač pa nekaj vmesnega, da se bo s prijateljico Sirinelo vozil do vesolja ali vsaj nad oblaki.

Pa bi vzeli takšno, ki bi delala z vami. 
Sirinela se zasmeje. 
Izumitelj ugane:

Pridem. 
Podaril vam bom... 
Oh, tega ne smem povedati. 
Še ne vem.

Nekega dne jo je obiskal berač. 
Tisti, ki mu je podarila vrtnice.

Po moji oceni ne zaostajamo za bankami v zahodnem svetu, mogoče smo ponekod celo pred njimi. 
Seveda pa imajo zahodne banke določene storitve, ki jih mi še ne ponujamo. 
To je deloma povezano s samim bančnim sistemom, ki je v teh državah bolj razvit kot pri nas. 
Če pa delamo relativno primerjavo med tem, kaj ponujamo mi na spletnih bankah v primerjavi z bančnimi okenci in kaj ponujajo evropske banke, pa mislim, da smo pri nas celo korak naprej.

Uporaba spletnih bank je v primerjavi z uporabo interneta na splošno še precej nizka, ne samo pri nas, tudi v svetu. 
Med dejavniki, ki omejujejo širšo uporabo spletnih bank, se pogosto omenja ravno varnost oziroma nezaupanje v varnost.

MIRAN KUMP

Predstavitev novosti, izmenjava izkušenj

Zaščita delovne sposobnosti

Kaj zavarovati?

ANDREJ BOHINC

Kot pravijo v sindikatu, so v zadnjih dneh prejeli številna pisma svojih članov, ki zahtevajo, da se v prehodnem obdobju do uveljavitve novih zakonskih rešitev zagotovi pravni red. 
Sindikat si želi o izhodu iz nastalih razmer pravočasnega dogovora, sicer se bodo prisiljeni obrniti na mednarodne inštitucije, so sporočili iz sindikata. 
Pravna praznina bo sicer nastala zato, ker poslanci DZ na dnevni red izredne julijske seje niso uvrstili predloga novele zakona o trgovini, ki je nastal na gospodarskem ministrstvu, 5. julija pa ga je na dopisni seji sprejela tudi vlada. 
Sprejem novega zakona je potreben zato, ker bo z 28. julijem z odločbo ustavnega sodišča razveljavljen 17. člen zakona o trgovini, ki med drugim določa, da merila za določitev urnika obratovalnega časa prodajaln predpiše minister, pristojen za trgovino.

Sicer pa je center AstraChemo prva združena prodaja pod blagovnima znamkama dveh nekdanjih trgovin Astre in Chema, ki sta že nekaj časa v večinski lasti delniške družbe Sava Trade. 
Kot pravi vodja centra Rajko Dežman, bo center sprva najbrž privlačen predvsem za tiste, ki si urejajo dom ali podjetje in za obrtnike ter podjetnike, ko pa se bo prijel in bodo konkurenčne cene kupce prepričale, pričakujejo tudi obiskovalce, ki delajo po sistemu sam svoj mojster. 
Predvidevajo, da bo 60 odstotkov stalnih kupcev negotovinskih, torej obrtnikov in podjetnikov, 40 odstotkov pa gotovinskih.

V prostornem in lepo urejenem trgovskem centru je bilo med kupci ob našem obisku največ zanimanja za disperzijske zidne barve. 
Paket 15-kilogramske barve je namreč stal tolar manj kot dva tisočaka, kupci pa so nam povedali, da je to vsaj 1000 tolarjev manj kot je siceršnja cena te barve. 
(dm)

Mešalnica barv

Na piranski tržnici je ponudba iz leta v leto manjša, saj je bilo minuli teden ob delavnikih moč našteti le tri stojnice. 
Nekoliko bolje je konec tedna, ko je ponudba nekoliko bogatejša. 
Z možem se ponavadi pred petkom, ko pridejo na obisk otroci, odpeljeva do Kopra, kjer je ponudba večja, tam pa je tudi bogato obložena ribarnica, nam je povedal Lucija Češnar. 
Da je ponudba v potujoči ribarnici gre le za majhen tovornjak s hladilnikom res slaba, smo ugotovili tudi mi, saj smo si željo po dobri ribji večerji morali potešili v restavraciji (in temu primerno plačali). 
Prodajalec, kot nam je povedal sam, se pripelje v mesto ob koncu tedna in ostane na tržnici kakšni dve uri oziroma dokler ne proda tistih nekaj rib. 
Izbirate lahko med sardelami, katerih cena je 500 tolarjev za kilogram (v ribarnici na ljubljanski tržnici bi zanje odšteli 100 tolarjev več), brancini in osliči.

Izjema je v ZDDV predpisana za dokumentacijo, ki se nanaša na nepremičnine: davčni zavezanec jo je dolžan hraniti najmanj 20 let.

V predlogu Zakona o spremembah in dopolnitvah zakona o davku na dodano vrednost, mimogrede naj povem, da je bil v Poročevalcu 1. julija objavljen predlog tretje obravnave, je med drugim predvidena tudi dopolnitev 57. člena ZDDV, in sicer naj bi bil dodan 4. odstavek k temu členu v naslednjem besedilu:Davčni zavezanec lahko dokumentacijo hrani v elektronski obliki, če je v 10 oziroma 20 letih davčnemu organu zagotovljen dostop do tako shranjenih podatkov brez povzročanja neupravičenih dodatnih stroškov pod naslednjimi pogoji:* če so podatki, vsebovani v elektronskem dokumentu ali zapisu, dosegljivi in primerni za kasnejšo uporabo; * če so podatki shranjeni v obliki, v kateri so bili oblikovani, poslani ali prejeti;* če je iz shranjenega elektronskega sporočila mogoče ugotoviti, od kod izvira, komu je bilo poslano ter čas in kraj njegovega pošiljanja ali prejema;* če uporabljena tehnologija in postopki v zadostni meri onemogočajo spremembo ali izbris podatkov oziroma obstaja zanesljivo jamstvo glede nespremenljivosti podatkov oziroma sporočil.

V vašem primeru gre verjetno za obligacijskopravno odgovornost prodajalca za stvarne napake. 
Načelo obligacijskega zakonika je, da prodajalec odgovarja za stvarne napake, ki jih je stvar imela takrat, ko je nevarnost prešla na kupca, ne glede na to, ali mu je to bilo znano ali ne. 
Prav tako prodajalec odgovarja za stvarne napake tudi kasneje, če se izkaže, da so posledica vzroka, ki je nastal še pred prehodom stvari na kupca. 
Sicer pa gre za stvarne napake v primeru, če stvar nima lastnosti, ki so potrebne za njeno običajno rabo, ali če stvar nima lastnosti, ki so potrebne za njeno posebno rabo, za katero jo kupec kupuje, pa je bila ta potreba prodajalcu znana ali bi mu morala biti znana, nadalje, če stvar nima lastnosti, ki so bile med prodajalcem in kupcem izrecno dogovorjene ali če je prodajalec izročil stvar, ki se ne ujema z vzorcem ali modelom (razen če je bil vzorec prikazan zaradi obvestila).

Po rekordni rasti delniškega indeksa SBI 20 v letošnjem prvem polletju (28,5 odstotka) oziroma samo v marcu 15,2 odstotka smo bili do sredine julija priče nekaj manj kot 4-odstotnem popravku delniških tečajev. 
Vsesplošni padec tečajev je bil predvsem posledica razprodaj obeh farmacevtskih delnic s strani tujih vlagateljev. 
Med prodajalci so prevladovali BankAustria in drugi vlagatelji, ki so že dalj časa navzoči v delniški knjigi in so delnice kupovali tudi po polovico nižjih tečajih. 
Na drugi strani so vsak dan ob vedno nižjih nivojih presežno ponudbo zapirali tako domači institucionalni vlagatelji kot tudi novi tuji portfeljski skladi.

Najvišjega padca je bila do sredine julija deležna delnica Istrabenza, kar lahko povežemo z zapleti glede plačila kupnine za zadnjo četrtino Simobilovih delnic. 
Največji del kupnine bi morala dobiti še Istrabenz (3,6 milijarde tolarjev oziroma preračunano 620 tolarjev na delnico) in Intereuropa (2,4 milijarde tolarjev oziroma 300 tolarjev na delnico).

Na Jesenicah nova Big Bang trgovina

Oglasi so lahko zabavni

Italijani imajo po izsledkih nedavne raziskave radi oglase. 
Petinšestdeset odstotkov jih pravi, da je oglaševanje med najbolj zabavnimi stvarmi na televiziji. 
Več kot tretjina vprašanih bi bila žalostna, če bi morali gledati televizijo brez oglasov.

Lani so v agenciji opravili raziskavo o upravljanju blagovnih znamk v slovenskih podjetjih. 
Anketo so po pošti poslali direktorjem oziroma vodjem marketinga v največjih slovenskih podjetjih. 
V vzorec so bila vključena najuspešnejša slovenska podjetja po čistem dobičku v letu 2000. 
Splošen vtis, ki ga kažejo rezultati, je, da je upravljanje blagovnih znamk v slovenskem prostoru še vedno pomanjkljivo, meni Jernej Repovš, direktor Studia Marketing JWT. 
Polovica anketiranih podjetij upravlja več kot štiri blagovne znamke, tretjina celo več kot deset. 
Vprašanje je, ali so organizacijska struktura, kompetentnost kadrov, predvsem pa finančna zmožnost podjetja takšne, da omogočajo uspešno upravljanje tolikšnega števila blagovnih znamk. 
Večina sogovornikov se namreč zaveda, da je za gradnjo uspešne blagovne znamke potrebna visoka naložba, ki si jo lahko v Sloveniji privoščijo le redka podjetja. 
Polovica anketiranih podjetij namenja vsem trženjskim aktivnostim (oglaševanje, direktni marketing, aktivnosti pospeševanja prodaje, sponzorstva) skupno manj kot tri odstotke letnega prometa podjetja. 
Če pomislimo, da je treba ta znesek razdeliti med pet ali več blagovnih znamk, se lahko vprašamo, ali je sploh mogoče zgraditi močno blagovno znamko s prepoznavno identiteto, obljubo. 
Rezultati kažejo, da anketirana podjetja nimajo pravih blagovnih znamk, ampak le imena izdelkov, ki jih izdelujejo.

LJUBLJANA, 19. Razmerje med marketingom in odnosi z javnostjo (njihova popularna kratica je angleški PR) je med teoretiki velikokrat predmet razhajanj, še posebno, ko hočejo oboje povezati v celosten koncept. 
V zadnjem času se velikokrat pojavlja teza, da postajajo odnosi z javnostjo za delovanje podjetja pomembnejši kot pa na primer oglaševanje kot klasična dejavnost marketinga.

"Pred svetovnim prvenstvom sem si zastavil zelo ambiciozen načrt - čim najbolje nastopiti v vseh šestih puškarskih disciplinah. 
Bil sem nekoliko zaskrbljen zaradi motivacije, na prvenstvu se je izkazalo, da je bila skrb popolnoma odveč. 
Razen nastopa z zračnim orožjem sem v vseh ostalih dosegel ali presegel pričakovanja, predvsem s srebrom z malokalibrsko puško. 
V olimpijskem trojnem položaju bi lahko s kančkom več sreče izboljšal peto mesto, prav tako pa me je v zadnji disciplini od brona ločil le en krog. 
Kljub vsemu sem zadovoljen, saj se še z nobenega svetovnega prvenstva doslej nisem vrnil z dvema kolajnama," je povedal Rajmond Debevec, eden najboljših strelcev zadnjega desetletja na svetu.

Med članicami je najboljšo žensko uvrstitev in najboljšo slovensko v streljanju na glinaste golobe s 15. mestom dosegla Maja Frangež, ki je takole ocenila svoj nastop: "Po dveletnem načrtnem delu sem zadovljna z uvrstitvijo, ne pa tudi z doseženim rezultatom, saj sem na treningih veliko bolje streljala. 
En zadet golob več bi mi prinesel napredovanje za pet mest. 
Kljub vsemu sem zadovoljna, da sem se lahko kosala v boju s poklicnim svetovnim vrhom strelk, saj sem imela poleg treningov še veliko šolskih obveznosti."

V drugem krogu prvenstva ne bo smelo brcati pet igralcev, Ljubljančanom 200.000 SIT kazni

Za konec dodajmo še to, da bo večni derbi med Olimpijo in Mariborom, ki bo na sporedu 26. julija na štadionu za Bežigradom, sodil glavni sodnik Matjaž Bohinc.

LJUBLJANA, 19. - Izidi prvih tekem prvega predkroga kvalifikacij za nogometno ligo prvakov: Torpedo Kutaisi (Gru) - B36 Torshavn (Fer) 5:2 (2:0), Tampere (Fin) - Pjunik Erevan (Arm) 0:4 (0:1), Skonto Riga (Lat) - Barry Town (Wal) 5:0 (1:0), Kavnas (Lit) - Dinamo Tirana (Alb) 2:3 (2:0), Hibernians (Mal) - Shelbourne (Irs) 2:2 (2:1), Šeriff Tiraspol (Mol) - Šenis Astana (Kaz) 2:1 (0:1), F91 Dudelingen (Luks) - Vardar Skopje (Mak) 1:1 (0:0), Željezničar Sarajevo (BiH) - Akranes (Isl) 3:0 (2:0), Portadown (S. Irs) - Bobrujsk 0:0 (Blr), Flora Talin (Est) - Apoel Nikozija (Cip) 0:0.

KINGSTON, 19. Tudi tretji slovenski atlet je na mladinskem svetovnem prvenstvu na Jamajki svoj nastop zaključil v kvalifikacijah. 
Davorin Sluga je v svoji kvalifikacijski skupini s preskočenimi 208 cm zasedel 14. mesto, skupno pa je bil trideseti od 37 tekmovalcev. 
Sluga se je na MSP uvrstil z 214 cm, za uvrstitev v finale pa je bilo potrebno preskočiti štiri cm več, kar je uspelo štirinajstim atletom. 
Edina slovenska atletinja v ognju je Marina Tomič, ki bo na 100 m z ovirami tekla jutri. 
(uš)

Škofjeločanka, članica kluba prireditelja KK Završnica, se je po nizu spomladanskih zmag ubadala s slabokrvnostjo in nato še z alarmantnimi zdravniškimi izvidi. 
Jure Golčer je po naslovu prvaka v vzponu v začetku maja vse podredil cestnemu kolesu v dresu Perutnine Ptuja Krke Telekoma osvojil naziv kralja Vršiča ter "zašel" kot ostali. 
Konec kariere, pričakuje, srčne težave, so govorili dolgi jeziki za Klemenčičevo. 
"Pretekli teden sem opravila zadnje zdravniške teste. 
Lokomotorni sistem je v mejah normale. 
Kri se izboljšuje. 
Dva težja treninga sta za mano," je optimistična 22-letna branilka naslova, trenutno 52. na svetovni lestvici. 
"Vesela sem, da pride tudi Blaža. 
Imam še večji motiv. 
Proga mi je všeč. 
Da bo le zračnica ostala polna," si želi 17-letna Nina Homovec, ki bi Klemenčičevo seveda že rada nasledila na prestolu. 
Tri zaporedne prepričljive zmage, v Kamniku, Rakeku in Planici, na dirkah kategorije E 2 ob njeni odsotnosti ter podiranje osebnih rekordov na domačih vzponih na Javornik nad Črnim vrhom so jasen dokaz.

METOD MOČNIK

LA MONGIE, 19. - Kolesarski Tour se je z enajsto etapo preselil v Pireneje in že na prvi gorski preizkušnji dobil podobo, ki so mu jo pred začetkom napovedovali mnogi - Lance Armstrong je pometel s konkurenco in na veličasten način ponovno oblekel rumeno majico.

Pari četrtfinala, danes: Grčija - Poljska (ob 14. uri), Slovenija - Turčija (16.00), Litva - Izrael (18.00), Hrvaška - Francija (20.00); od 9. do 12.mesta: Španija - Latvija (9.00), Rusija - Nemčija (11.00). 
(žz)

Vsa zgodba naj bi se začela z izsiljevanjem mladega oškodovanca iz Šardinja pri Veliki Nedelji zaradi nekega varilnega stroja in neporavnanih računov. 
Štirje osumljenci, doma naj bi bili iz Mihovcev in Velikega Brebrovnika, so fanta v ponedeljkovi vročini davili, ga pomakali v reki Muri, vlekli po gramozu, ga brcali, nato pa golega zaklenili v prtljažnik avta. 
Policisti so ugrabiteljem sledili po telefonskih klicih občanov, ki so najprej klicali iz Ormoža, nato Dokležovja in Mote. 
Ko so osumljene prijeli, je bil mladenič hudo pretepen, močno okrvavljen, umazan od prahu in zemlje ter od vsega hudega komaj še živ. 
Trenutno je na zdravljenju v bolnišnici, od koder so sporočili, da je že zunaj smrtne nevarnosti.

Izmišljotine ali resnica

Krvava združba naj bi imela na vesti tudi ugrabitev poslovneža Dušana Gačnika. 
Tega naj bi 20. julija 1999 sredi belega dneva stlačili v kombi, medtem ko je pešačil od doma v službo. 
Odpeljali so ga v pomožne prostore Kovačevega gostinskega lokala, ga zvezali z verigami in pokrili čez obraz. 
Ugrabljeni jim je uspel pobegniti, policija pa njegovi pripovedi sprva ni verjela, nazadnje pa je le ugotovila, da so ga ugrabili zdaj že obsojeni pripadniki kriminalne združbe. 
Tudi od njega so zahtevali denar.

Tri dni sta s heroinom potovala iz Makedonije do Italije, ob tem pa so policisti različnih držav razkrinkali vse člane združbe

A. H. je za posledicami nesreče včeraj pozno popoldne umrl v ljubljanskem kliničnem centru. 
(ng)

V prvi uri četrtka umrla mladoletna sopotnica, voznica hudo poškodovana

Igrata David Boreanaz, Charisma Carpenter.

Režija Edvard Thomas, igrajo Joseph Fiennes, Rhys Ifans, Tara Fitzgerald, Sadie Frost, Stephen Berkoff.

GORENJSKA TV

13.00 Če boste danes z nami - 13.05 Ste sinoči spregledali?, ponovitev včerajšnjih novic - 13.30 Napovedi in obvestila - 16.50 Pokličite župana: Ivan Bukovec, Semič, ponov. - 17.40 Kmetijski razgledi - 18.15 Vroča kolesa - 18.55 Oglasi - 19.00 Novice, vreme - 19.15 24 ur (Pop TV) - 20.00 Odkrito ni skrito - 20.55 Oglasi - 21.00 Novice, poročila, vreme - 21.30 Skuhajmo in postrezimo - 22.00 Rezerviran čas - 22.45 Nas poznate? 
- 22.55 Oglasi

(99,5, 100,2 in 104, 8 MHz)

(88,6, 96,4, 100,3, 100,6, 104,3, 107,6 MHz)

DSF

Pri vremensko občutljivih se bodo občasno pojavljale vremensko pogojene težave. 
Zaradi motenega spanja v noči na petek, bo za mnoge današnji dan zelo dolg. 
Zlasti bolniki z nizkim krvnim tlakom, ki imajo za sabo dolg in naporen teden, bodo komaj čakali, da se bo njihov delovni teden končal. 
Popoldne se lahko pojavijo tudi rahli glavoboli. 
V zraku bo cvetni prah trav, pravega kostanja, trpotca, metlikovk in koprivovk. 
Po padavinah se bo koncentracija cvetnega prahu prehodno močno znižala.

Tudi fiati in rezervni deli zanje so pri nas cenejši kot drugod, odgovarja Damijan Vuk, direktor Avta Triglav, zastopnika italijanskih znamk. 
Vendar bodo te cene zaradi harmonizacije na evropskih trgih zagotovo porasle. 
Kaj pa avti iz tranzicijske države, na primer češke škode? 
Češka vozila stanejo pri nas približno toliko kot v državah srednje Evrope, na primer na Slovaškem ali Češkem, kar pomeni, da so cenejša kot v EU, kjer pa so cenovne razlike glede na tržne razmere tudi nekoliko drugačne. 
Predvidevamo, da vstop v EU pomeni tudi približevanje višjim cenam, meni Maksimiljan Šorn iz Avtoimpexa.

Boris v fontani

Martin Toth vendar, pomočnik generalnega direktorja ZZZS za razvoj zdravstvenega zavarovanja. 
Kaže, da so v zavodu avtonomnim poslancem pomagali napisati zakon, Martin je dobil nalogo, da v zakonski tekst doda kakšen stavek, potem pa so namesto njegovega stavka natisnili Martina. 
Res, smola, ampak zaradi tega ni Martinova obveznost do zakonodajalca nič manjša, zato ga pozivamo: Martin, daj že ta stavek, da bo zakon popoln!

