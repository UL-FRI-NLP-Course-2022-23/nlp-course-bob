Milovan Lazić, direktor podjetja Ruma guma, ki proizvaja pnevmatike za kmetijsko mehanizacijo, je včerajšnji obisk v Sloveniji izkoristil tudi za srečanje s predstavniki Save, katere del so bili pred mnogimi leti, ko je bilo kranjsko podjetje še sozd. 
V Ruma gumi, ki 70 odstotkov proizvodnje izvaža, poteka prva faza privatizacije (notranje lastninjenje), v drugi fazi pa bodo povabili k solastništvu tujce, in zlasti o tem je bil včeraj govor s predstavniki Save.

Popuščanja pri kriterijih, ki ga kandidatke niso niti pričakovale, torej ne bo. 
Bolj kakor pravkar izrečeno opozorilo glavnega strojevodje širitvenega brzca, ki se je tokrat pogosto zatekal k železničarskim primerjavam - o Turčiji je, denimo, dejal, da si je sicer priskrbela vozovnico, vendar njen vlak še vedno stoji na peronu - lahko zato kandidatke za članstvo skrbi nekaj kretnic, ki jih bo treba pravočasno premakniti, da kompozicija ne bo odpeljala na napačen tir. 
Konkretno, bruseljska komisija bo do konca junija poslala ministrskemu svetu skoraj 150 osnutkov skupnih pogajalskih izhodišč, od katerih pa jih bo kar 90, torej približno dve tretjini, vsebovalo podrobnejša stališča o poglavjih pravnega reda, ki so - vsaj za donedavno prvo skupino, v kateri je tudi Slovenija - že nekaj časa na mizi pristopnega procesa, v očeh članic Unije pa veljajo za posebno občutljiva. 
Mednje sodijo štirje temeljni kamni enotnega trga (prosti pretok blaga, storitev, oseb in kapitala), okolje, socialna politika, zunanji odnosi, kultura in avdiovizualna politika in pravo družb.

Božo Mašanović

## Mednaslov ##

Navzlic tej katastrofalni iztočnici bi velika večina poslovnežev odgovorila z »da«. 
In to ne samo naših, ki so prepričani, da lahko na jugoslovanskem trgu izkoristijo prednost zaradi poznavanja jezika, mentalitete in nekdanjih poslovnih vezi, marveč tudi tujih. 
V ZRJ se namreč vsak teden zvrsti tri do pet delegacij tujih poslovnežev. 
In zakaj tolikšna romanja v obubožano državo?

Razlogov je več. 
Prvič, na trgu, ki je lačen vsega, je najlaže uveljavljati blagovne znamke, začetni primanjkljaj zaradi cenovnih neskladij pa bodo dobro stoječa podjetja kajpak nadomestila, saj se bodo morale jugoslovanske cene v doglednem času uskladiti z evropskimi. 
Drugič, napovedujejo se velike naložbe v infrastrukturo; verjetno bodo delno uresničene z oddajanjem koncesij, delno s tujimi posojili in delno z donacijami. 
Donatorska konferenca za ZRJ bo predvidoma maja ali junija, do konca tega meseca pa se bodo v Beogradu zvrstili predstavniki IMF (govor bo o pogojnem posojilu), EBRD, ki naj bi dala nekaj svežega naložbenega kapitala srednjim in malim podjetjem, in posebna delovna skupina Pakta stabilnosti za JV Evropo, ki naj bi sestavila prednostni seznam projektov obnove. 
In tretjič, poslovneži, ki želijo vlagati, vedo, da tako poceni nakupov v ZRJ najbrž ne bo nikoli več.

Ljubljana - Dejstvo je, da alkoholizirani vozniki povzročajo na cestah veliko nesreč. 
V devetih mesecih lanskega leta je bilo zaradi alkohola 63 smrtnih žrtev, 258 ljudi pa je bilo hudo poškodovanih. 
Nemogoče je ugotoviti, koliko povzročiteljev je imelo v krvi manj kot 0,5 g/kg alkohola, saj te voznike na MNZ prištevajo med trezne, dokaj zgovoren pa je podatek o povprečni vrednosti alkohola v krvi pri povzročiteljih nesreč. 
Sicer se število nesreč z udeležbo alkohola nenehno znižuje že od leta 1995 (s 13,4 odstotka na 8,48 odstotka lani), vendar pa je povprečna koncentracija alkohola v krvi, ki je od leta 1994 upadala, začela v letu 1998 spet močno naraščati, kar kaže, da se je zaradi strožjega zakona iz prometa umaknilo več treznejših voznikov, ostajajo pa tisti, ki vozijo pod vplivom alkohola.

V palači Madama sta se v torek popoldne na skupni seji najprej srečali ustavna in šolska komisija senata, obravnavanje slovenskega zakona pa sta končali izjemno hitro. 
Predsedujoči, senator Levih demokratov Luigi Biscardi, ki je bil eden izmed dveh poročevalcev v senatnem postopku, je povabil stranke iz opozicijske koalicije, naj umaknejo 1500 pripomb in dopolnil k zakonu, ki se ga je v poslanski zbornici prijelo ime Masellijev zakon, po parlamentarnem poročevalcu, poslancu in protestantskem pastorju Domenicu Maselliju, ki mu je z velikimi napori uspelo uskladiti interese raznih členov slovenske manjšine in strank vladajoče koalicije.

