Rok Kajzer

Slovenijo naj bi branila Natova letala, naša vojska pa bi v Natu potrebovala le helikopterje

K sodelovanju so povabili tudi novo Bajukovo stranko

DS se je pridružilo krilo konservativne slovenske demokracije, ki ga vodi Alojz Krapež, podpisali so predkoalicijsko pogodbo z Zelenimi Slovenije, s katerimi načrtujejo tudi skupen nastop na jesenskih volitvah, pomembna pa je tudi iniciativa DS pri ustanavljanju Slovenskega demokratičnega foruma. 
DS bodo letošnjo predvolilno kampanjo financirali sami. 
Pred kratkim sprejeti zakon o političnih strankah namreč ne omogoča ustreznega financiranja zunajparlamentarnih strank. 
Proti temu zakonu se nameravajo pritožiti tudi na sodišče v Strasbourgu, če doma ne bodo uspešni.

Mladen Mali

Nekdanjega indonezijskega predsednika Suharta so ta teden uradno obtožili korupcije

Mashadov napovedal splošno mobilizacijo, Kadirov pa meni, da je čečenski dan maščevanja zgolj slepilo

Trije srbski zaporniki pobegnili

To je torej najpoglavitnejši povzetek dogovarjanja slovenske manjšine z deželnim glavarjem Joergom Haiderjem. 
Nič več se namreč ni zgodilo. 
O vseh spornih točkah, najsi je to financiranje otroških vrtcev, slovenski sedež v deželnem zboru, podpora slovenskim medijem ali pa postavitev dvojezičnih krajevnih tabel, se bodo namreč še dogovarjali v pogajalskih skupinah. 
Po pogajanjih s Haiderjem nikjer ni zapisano, kdaj in v kakšnem obsegu se bodo o tem dogovorili. 
Že zdaj torej ni težko napovedati, da bo čas tekel, Haider se navzven sončil v položaju prijatelja manjšine, v resnici pa se ne bo čisto nič zgodilo. 
Bo pa dogodek marsikaterega Slovenca, tudi na sončni strani Alp, zavedel, da bo pozabil na rek: Volk dlako menja, nravi nikoli!

Reuters

Pred Brandenburškimi vrati je včeraj z zastavami, simboli nacistične preteklosti, demonstrirala večja skupina skrajnih nemških desničarjev. 
Desničarji so v zadnjem času močno dvignili glave in oblasti se že bojijo njihovih novih napadov na tujce v Nemčiji.

Bush mlajši je v govoru zatrdil, da bo republikance popeljal v Belo hišo, in še obljubil, da bo ohranil razcvet ZDA, znova vzpostavil dostojanstvo položaja predsednika in končal obdobje razsipnosti demokratov. 
Zbrani republikanski delegati so njegove besede pozdravili s transparenti in baloni, predvsem pa z velikim navdušenjem, besede Busha mlajšega pa je pozorno poslušal tudi njegov oče, nekdanji predsednik ZDA George Bush.

Boljša povezava med Ljubnim in Črno

Osrednje črpališče zgornje Dravske doline z novo črpalko

Z otoka Tinian se je po Trumanovem ukazu 6. avgusta 1945 dvignil ameriški bombnik B 29, imenovan Enola Gay, ki je nosil Dečka (Little Boy) - atomsko bombo z uranom 235. 
Ko so izvidniška letala sporočila, da je nad Hirošimo, enim od treh izbranih možnih ciljev, nebo jasno, se je B 29 usmeril nad to mesto. 
Letalo je bombo odvrglo ob 8.15, 45 sekund kasneje je posadka skozi zaščitna očala najprej zagledala bleščečo kroglo, nato gobast rožnat oblak. 
V Hirošimi, kjer je bilo takrat kakih 350.000 ljudi, pa je divjal ognjeni vihar s hitrostjo 1200 km/h in uničil skoraj vse. 
Deset kilometrov od mesta eksplozije je temperatura dosegla 300 stopinj Celzija, popolnoma je bilo uničenega 4,4 kvadratnega kilometra ozemlja, na mestu je umrlo 80.000 ljudi, kasneje pa za posledicami eksplozije skupno 200.000.

Bajukova stranka "pod streho"

Obveznica Slovenskega...

Naraščanje depozitnih in posojilnih obrestnih mer, ki ga beležimo v Sloveniji skladno z naraščanjem letne inflacijske stopnje že od lanskega julija, se nadaljuje tudi julija letos. 
Tako je po priporočilih Banke Slovenije (BS) in Združenja bank Slovenije (ZBS) o najvišjih realnih obrestnih merah pri tolarskih vlogah večina bank s 1. avgustom povišala obrestne mere za tolarsko varčevanje od treh mesecev do 2 let. 
Tako naj bi se realne obrestne mere za vezane tolarske vloge od treh do šestih mesecev povečale največ za 0,25 odstotne točke in za vezane vloge od pol do 1 leta ter od enega do 2 let za 0,5 odstotne točke. 
Hkrati s povišanjem pasivnih obrestnih mer je nekaj bank povišalo tudi obrestne mere za posojila (na primer Nova LB, SKB in Abanka). 
To je po eni strani razumljivo, saj banke kot vsi poslovni subjekti stremijo za dobičkom. 
Ali je takšna politika bank smotrna? 
Kje tičijo razlogi za poviševanje obrestnih mer in kakšne bodo posledice?

S povišanjem pasivnih realnih obrestnih mer (obrestnih mer torej, ki jih varčevalci dobimo od bank, če prihranke vežemo na več mesecev in od nje, zaradi inflacije, odštejemo temeljno obrestno mero - TOM) so želele banke ponuditi boljšo ceno za tolarske vloge občanov ter s tem povišati obseg varčevanja v tolarjih in ustaviti nadaljnje poslabševanje strukture varčevanja. 
Vemo namreč, da Slovenci že od lanskega leta raje varčujemo v tuji valuti, kar kaže podatek, da rast tolarskega varčevanja v tem obdobju zaostaja za rastjo deviznega varčevanja. 
To po eni strani pomeni, da se kreditni potencial bank manjša, po drugi strani pa se povečuje povpraševanje po devizah. 
Slednje vpliva na depreciacijo tolarja, kar draži uvoz in vpliva na domačo inflacijo.

Vendar, ali je povišanje pasivnih obrestnih mer za varčevalce res omembe vredno? 
Podatki o TOM kažejo, da se je ta v avgustu znižal na 0,7 odstotka (oziroma na 8,58 na letni ravni), torej so bile spremembe obrestnih mer za vezane vloge bolj "kozmetične", če uporabimo besede Matjaža Noča, pomočnika direktorja Analitsko-raziskovalnega centra BS. 
Tako je nominalna obrestna mera za vezane vloge v avgustu dejansko nižja od julij-ske. 
Če k temu prištejemo še tveganje, da se bo TOM v naslednjih mesecih zaradi izločitve lanskih visokih inflacijskih stopenj (po uvedbi davka na dodano vrednost) iz njegovega izračuna znižal, se lahko pasivne obrestne mere v prihodnje še znižajo. 
Tega pa po besedah Noča ne bi smeli dopustiti.

Poslovanje podjetja IKA Ajdovščina: vendarle spodbudni rezultati

Največ dela bodo imeli s porušitvijo obstoječe lakirnice v obratu Zamrzovalne omare, kjer bodo namestili podaljšek tretje linije z napravami za sestavljanje celic in polnjenje obodov s poliuretansko izolacijo. 
Postavili bodo šest dodatnih mask in komor, dva izbirna vozička in dve predmontažni liniji. 
Tako naj bi dokončno opremili tretji montažni trak in nato začeli s pripravo temeljev za postavitev četrte montažne linije v novi tovarni hladilne tehnike. 
Tu bodo namestili nov viseči transporter za povezavo med surovinskim oddelkom in novo lakirnico.

Minette Walters: Valolom

Reklamiranje izdelkov v šoli

Strokovnjaki za marketing so naravnost osupli, kadar jih kak ravnatelj ob njihovi mamljivi ponudbi odslovi. 
Take ravnatelje označujejo za naivneže in slabe gospodarje in se tem upornežem nasmihajo, češ: nas so sicer pustili pred vrati šole, toda učencev, ki bodo prišli vanjo z majicami, na katerih bo reklama za naš proizvod, ne bodo mogli pregnati. 
Ob tem se sprašujejo, kakšna je sploh razlika med tovrstnim reklamiranjem in onim, ko smejo na hodnik obesiti nekaj plakatov. 
Dodajajo, da so ravnatelji neumni, ker tako ne dobijo ničesar.

Rimska biografija ima svoje začetke v tako imenovanih laudationes funebres, torej v pogrebnih govorih, in v nagrobnih napisih. 
Tak pogrebni govor je na forumu za umrlim imel najstarejši sin ali bližnji sorodnik, lahko pa tudi prijatelj ali celo državni uradnik, če je pokojnik spadal med tiste, ki bi jih danes najlaže označili s kratico VIP. 
Govorec je naštel vse pomembne zasluge, funkcije, dela in dejanja umrlega, hvalil pa je tudi njegov rod. 
Pogrebne govore so poznali tudi stari Grki, vendar se ti niso nanašali toliko na posameznika, ampak na določeno skupino ali celotno polis. 
Biografija je, tako v Grčiji kot v Rimu, odraščala in zorela. 
Z njo so se ukvarjali različni ljudje od zgodovinarjev do aleksandrinskih učenjakov, vladarji, politiki in vojskovodje pa so pisali svoje avtobiografije. 
Preobrat je nastopil v 1. stoletju po Kr., ko se je Plutarh, Grk iz Bojotije in zelo plodovit pisec, znan tudi po zbirki neke vrste esejev z naslovom Moralia, ki zajemajo snov najrazličnejših znanstvenih področij, zavestno opredelil za biografa in ne za zgodovinarja ter s tem utemeljil biografijo kot samostojno literarno zvrst.

