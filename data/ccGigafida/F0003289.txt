To se trenutno tudi dogaja. 
Nevarnost drsenja v recesijo je v Evropi večja kot v ZDA. 
Zavoljo tega je verjetneje, da bodo v prihajajočem letu obrestne mere bolj padale v Evropi kot v ZDA. 
Menjalniško razmerje med evrom in dolarjem odseva to pričakovano spremembo. 
Manjša vrednost evra zmanjšuje nevarnost recesije v Evropi.

Copyright: Project Syndicate, marec 1999

Dragiša Bošković

Dozdevno je to slišati, kot da gre za kaznovanje klientske države, ki poskuša storiti nekaj mimo voditeljske države ali celo proti njej. 
Toda v tem izkustvu francoskih socialistov je nekaj več.

Iz današnjega zornega kota je mogoče zlahka ugotoviti, da so bila zgodnja osemdeseta leta velika prelomnica za celotno svetovno gospodarstvo. 
In sicer prelomnica, izsiljena z zlomom ekonomske politike hegemonske države sedemdesetih let. 
Zlom je seveda odseval tudi v zlomu dolarja, katerega vrednost se je v tem desetletju - merjena s ceno zlata - zmanjšala na petindvajsetino vrednosti, določene z brettonwoodsko ureditvijo, opuščeno na začetku tega desetletja. 
(Cena zlata, s to ureditvijo določena na 35 dolarjev, je v nekem trenutku konec sedemdesetih let zlezla na kar 850 dolarjev.)

Morda ne ravno za ves svet. 
Na Japonskem se je tako zdelo v osemdesetih letih, dokler konec desetletja ni počil finančni balon v Tokiu. 
Tam je očitno zelo pomembna država, ki bo samo letos dolila v gospodarstvo kar 830 milijard dolarjev, da bi ga zdramila iz skoraj desetletje dolge letargije. 
Tam si ne ženejo k srcu, da bi se lahko finančni trgi razjezili zaradi državnega zadolževanja in trošenja tako velikanskih razsežnosti. 
Nasprotno, zdi se, da bi jim bilo celo zelo pri srcu, če bi finančni trgi začeli reagirati, kot da verjamejo, da bo imelo japonsko gospodarstvo spet opraviti z inflacijo. 
Tudi ta primer je mogoče nedvomno opisati kot primer, ko finančne trge ne samo ignorirajo, ampak tudi počno stvari, ki tem trgom v principu niso všeč. 
To seveda počno iz prepričanja, da je zdaj edino pomembno spraviti iz nepremičnosti realno ekonomijo, povsem vseeno pa je, kaj se dogaja in kako reagira njen finančni »simbolični« del.

