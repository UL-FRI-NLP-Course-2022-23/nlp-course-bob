Genrih Padva, eden od Borodinovih odvetnikov, je v Moskvi dejal, da ne razume newyorškega sodnika. 
Veleposlanik je pripravljen jamčiti zanj, sam Borodin je izjavil, da se bo osebno javil švicarskim preiskovalcem, če bodo tako zahtevali, Američani pa ostajajo gluhi, se jezi odvetnik. 
Padva je ženevskega preiskovalca Daniela Devauda obtožil političnih ambicij. 
Uradne obtožnice proti Borodinu namreč ni še nihče videl, ne obtoženi, ne njegova obramba, zatrjuje odvetnik.

Celo košava nemočna pred trdoživo politiko

Se Albanci pripravljajo na vojno?

Kot se je zvedelo, usposabljanje vojakov in priprave na vojno ne potekajo le na demilitariziranem območju, ampak tudi na samem Kosovu, in sicer v osrednjem delu pokrajine, predvsem vzhodno od Kosovske Mitrovice na območju Drenice, Glogovca in Srbice. 
Predstavniki Kforja teh vesti uradno niso potrdili, dejstvo pa je, da so mednarodne sile prav v zadnjih dveh mesecih večkrat sporočile, da so na varnostnem območju ali Kosovu onemogočile prevoz večjih količin orožja. 
Aretirali so tudi nekaj skupin, ki sicer redno poskušajo s Kosova s traktorji ali konjskimi vpregami prepeljati orožje na območje Srbije.

