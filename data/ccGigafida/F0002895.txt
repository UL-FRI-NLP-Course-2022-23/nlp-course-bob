Državni sekretar za energetiko Robert Golob pa pravi, da je ratifikacija potrebna, ker sporazum ureja tudi nerešena vprašanja za nazaj. 
Bi pa lahko slovenski poslanci enako kot hrvaški k zakonu o rafitikaciji sprejeli dopolnila za varstvo nacionalnih interesov. 
Med njimi bi lahko bilo določilo, da mora slovenska vlada hrvaški ponuditi možnost odkupa njenega deleža. 
Če upoštevamo tržne razmere, je hrvaški delež realno vreden 150 milijonov dolarjev. 
Golob ne ve, da bi kdor koli v okviru vlade ali državnega zbora takšna dopolnila že pripravljal.

Peter Žerjavič

Ob tem Hanžek omeni primer, ko je država z zakonom ukazala nekaterim občinam, da morajo imeti predstavnike Romov v občinskih svetih. 
Namesto da bi to sicer hvalevredno rešitev financirala iz državnega proračuna, pa je breme financiranja prevalila na tiste občine s specifičnimi problemi, ki so poleg tega praviloma še finančno med najšibkejšimi. 
Hanžek meni, da tak površen, nedomišljen, »birokratski« način reševanja problemov povzroča samo še več novih problemov in še hujše konflikte.

Dejan Pušenjak

Grega Repovž

Nova stranka pisala guvernerju

Nesporazumi se kar vrstijo

Versko pisana Slovenija (8): Evangelijska baptistična skupnost

Poljski politiki vidijo prihodnjo Evropsko unijo razdeljeno na tri velike regije: severno (nordijsko), južno (sredozemsko) in vzhodno, v katero bi sodile tudi nekatere države Srednje in Jugovzhodne Evrope. 
Takšno razdelitev narekujejo ne le geopolitične razmere, marveč tudi logika zgodovinskih izkušenj. 
To pa je glavni razlog, zaradi katerega Varšava nasprotuje vzpostavitvi srednjeevropske regije, v katero bi bile vključene vzhodne in jugovzhodne države, katerih skupni imenovalec je dolgotrajno osvobajanje iz okovov nekdanjega totalitarnega režima in centralističnega sistema gospodarjenja.

Sami Poljaki pa se nikakor ne morejo dogovoriti, kako naj bi v Bruslju predstavili to svojo pobudo. 
Slišati je glasove, da bi si bilo treba pri tem pomagati z aktivnejšo pomočjo Washingtona, ki vidi v Poljski kot članici Nata pomembno in zvesto zaveznico. 
Takšno razmišljanje pa kritizirajo vsi tisti, ki jim je bistveno bližja ideja »evropeizacije« kakor ideja »amerikanizacije« Poljske.

V poljskem parlamentu občasno razpravljajo o »Evropi regij« kot ideji, ki ne bi bila v nasprotju z enotnostjo in solidarnostjo Evropejcev, marveč bi prispevala k boljšemu razumevanju v regiji in s tem k stabilizaciji in zdravemu sodelovanju v gospodarstvu pa tudi v kulturi, znanosti in turističnem prometu. 
V teh razpravah se kljub odporu konservativnih političnih in klerikalnih sil iz dneva v dan krepi zavest, da lahko položaj regionalnega voditelja prevzame samo tista država, ki verjame v velike evropske ideje, v integraciji pa vidi najučinkovitejše sredstvo za njihovo uresničitev.

Povsem logično je, da se legionela lahko pojavi tudi v najbolj urejenem okolju. 
Navsezadnje smo lahko le nekaj dni pred koprskim primerom brali o množičnih okužbah s to bakterijo v Veliki Britaniji in Nemčiji, ki bi bili radi vzor zdravstveno urejenih držav. 
Iz manj urejenih držav pa o okužbah z legionelo ne zvemo, to seveda ne pomeni, da jih tam ni. 
Slovenski problem spopada z legionelo je ta, da koprski primer ni prvi, je pa po vsej verjetnosti najhujši doslej. 
Kaže, da ni prav nič zaleglo podobno zaprtje enega od portoroških hotelov pred poldrugim letom. 
Prav nič ni zaleglo odkritje legionele (med zaposlenimi) v največji (in še kateri) slovenski bolnišnici.

Praktične izkušnje liberalnih držav s kupljivostjo ljudi na položajih, kjer se steka veliko družbene moči in denarja, utrjujejo mnenje, da popolnega sistema nadzorovanja nadzornikov še niso izumili. 
Dokažejo pa lahko, da je od reakcije javnega mnenja in javnih občil odvisno, kako se ravna z razkritimi primeri korupcije in kakšen preventivni učinek imajo postopki na prihodnje morebitne kršilce, če bi bili ti v skušnjavi, da s sorazmerno majhnim tveganjem pridobijo veliko korist. 
Javnost, ki se zadovolji z mnenjem, da je vsaka oblast nujno zgolj pokvarljivo blago, opogumlja k zlorabam tudi ljudi, ki bi, če bi pričakovali strožjo moralno obsodbo, morda ravnali drugače.

Petar Krešimir IV. ne bo prinesel miru

Toda bistvo slovensko-hrvaških težav s Piranskim zalivom ni ribiška vojna, ampak nekaj precej globljega in usodnejšega - ozemeljski spor. 
Ozemeljski spori pa so bili v preteklosti - prav lahko pa bodo tudi v prihodnosti - eden glavnih razlogov za vojno. 
V slovensko-hrvaškem primeru je panika sicer odveč, toda dobro se je zavedati, da pri tovrstnih sporih incidenti radi uidejo izpod nadzora in dobijo lastno, pogosto tragično dinamiko.

Izvirni greh Hrvaške v odnosu do Slovenije pa je njeno trmasto vztrajanje pri sredinski črti v Piranskem zalivu kot razmejitveni črti med državama. 
Že bežen pogled na zemljevid Sredozemlja in površna preučitev zgodovine Piranskega zaliva pokažeta, kako malo dobre sosedske volje in zmožnosti sprejemanja kompromisov izkazuje s takšno držo Hrvaška.

Hrvaška teza pa je zelo sporna tudi iz pravnega zornega kota, na katerega se sicer nenehno sklicuje. 
Na strokovni ravni izvira spor iz 15. člena Konvencije ZN o pomorskem pravu (Unclos), ki je bila po dolgoletnih pogajanjih podpisana leta 1982 v Kingstonu na Jamajki. 
Petnajsti člen konvencije predvideva razmejitev po sredinski črti, vendar dopušča izjeme zaradi zgodovinskih ali drugih posebnih okoliščin. 
Slovenska mednarodnopravna stroka trdi, da takšne okoliščine obstajajo, hrvaška pa, da jih ni.

Sporna, če tako rečemo, je približno ena šestina Piranskega zaliva, ki si jo lastita obe državi in v kateri hočeta obe uveljavljati svojo suverenost. 
Šestina Piranskega zaliva je sicer precej morja, rib in morskega dna, ki so brez dvoma vredni veliko, nikakor pa ne enega samega človeškega življenja. 
Predvsem tega se morata zavedati obe vladi, in to tudi dopovedati svojim subjektom. 
Vsekakor pa morata to problematiko obravnavati kot najnujnejšo in se odločno postaviti po robu lobistično zelo močnim parcialnim interesom.

Gorazd Bohte

Laboratorij za ozaveščanje manipulacije

- Amaterski raziskovalci so vzorce vode že dali ustrezno kemično analizirati. 
Proučiti pa bodo morali še vrsto stvari. 
Vsaj približno geološko strukturo, na primer. 
Odgovoriti, ali je izvirnica povezana s podtalnico izolskega krasa (velik del Izole je namreč na apnenčastih tleh) ali s podtalnico Podgrajskega podolja ali Kraškega roba. 
Kako ti izviri vplivajo na morje? 
Ali bi bilo mogoče to vodo kakorkoli komercialno izkoriščati? 
Za Izolo je znano, da je imela v preteklosti (nedaleč od današnje tovarne Delamaris) že v 19. stoletju termalna kopališča. 
Ali pomeni odkritje revolucijo v razvoju izolskega turizma? 
Ali bi bilo mogoče toplo vodo kako drugače izkoriščati? 
In koliko je v resnici te vode? 
Na fotografiji je Alfred Zajič-Cico, ki meri temperaturo podzemeljske vode. 
Voda je sorazmerno topla, morda se je na poti do gladine celo nekoliko ohladila. 
Vzgon pa je bil tako močan, da je brizgala, ko so jo skušali zamašiti. 
B. Š.

Zagorje - S tradicionalno zagorsko nočjo in polnočnim ognjemetom, ki se ju je, kot je že v navadi, udeležilo več tisoč ljudi iz vsega Zasavja, so v soboto prireditve v čast 9. avgustu, prazniku občine Zagorje, dosegle vrhunec. 
Nadaljevale se bodo kar do srede septembra oziroma do počastitve 100-letnice prosvetnega društva v krajevni skupnosti Čemšenik.

Pismo miru s Triglava

Trebnje - Akademija za mir v ustanavljanju iz Velikega Gabra je razglasila letošnji 10. avgust za praznik slovenskega srca, ker so v tej akademiji v soboto počastili Triglav z razglasitvijo za goro miru, razglasili zavezo za desetletje miru, v Triglavskem domu na Kredarici odprli knjigo miru in s Triglava poslali pismo miru na pot po Sloveniji in svetu. 
Pismo miru so nesli na Triglav otroci osnovne šole Veliki Gaber, pevka ljudskih pesmi in pravljičarka Ljuba Jenče in dekliška pevska skupina Ragle iz Trebnjega v spremstvu vodnikov planinskega društva Trebnje. 
M. D.

Dobrovnik - Lento in krono šeste prekmurske vinske kraljice 2002 bo leto dni nosila Lea Lehner, 22-letna študentka slavistike iz Černelavcev pri Murski Soboti. 
Izborna komisija jo je soglasno izbrala na podlagi splošne razgledanosti, znanja o vinogradništvu in kletarstvu ter znanja jezikov. 
V prihodnjem letu bo Lea ambasadorka prekmurskih vin in pokrajine nasploh. 
Kronanje vinske kraljice je bil osrednji dogodek mednarodnih vinogradniških iger v Dobrovniku, ki jih domače vinogradniško društvo prireja že sedmo leto. 
Kljub temu, da je deževno vreme skalilo načrte organizatorjev, da nedeljsko prireditev pripravijo pred kulturnim domom in poženejo tudi nekaj metrov veliki klopotec, so igre uspešno »spravili pod streho« v preddverju kulturnega doma. 
J. M. K.

Izola - V Sloveniji je malo termalnih vrelcev v naravi. 
Ponavadi naletijo na termalno vodo pri vrtanju. 
Zdaj pa se je prvič zgodilo, da so termalni vrelec odkrili na morskem dnu, približno eno miljo od izolske obale. 
Za odkritje so zaslužni člani Krasoslovnega društva Anthron (ki ima sedež pri Inštitutu za raziskovanje krasa ZRC SAZU v Postojni), potapljaškega kluba Potapljači Luke Koper in podjetja Harpha sea.

Beltinci - Kandidat za predsednika države France Arhar, ki mu je slabo vreme nekoliko pokvarilo nedeljsko predvolilno turnejo v Prekmurju in Prlekiji (konjske dirke v Ljutomeru so odpadle, Büraških dnevi v Ižakovcih pa so bili slabo obiskani), v pogovoru s šestimi župani pomurskih občin ni povedal nič spodbudnega o prihodnosti soboške Mure.

Zdi se, da uradni Zagreb po krajši vladni krizi počne prav tisto, kar mednarodni politični razsodniki odsvetujejo. 
Zaostrovanje odnosov s svojo severno sosedo naj bi navidezno pomirilo domačo desnico. 
Takšno početje je škodljivo za medsebojno sožitje v bodoči Evropski uniji, saj bi se morala hrvaška vlada zavedati, da ni dobro odpirati front na različnih koncih svojih meja. 
Medtem ko Hrvati še niso preboleli mejnega incidenta na Donavi, podžigajo nove pri nas. 
Upamo, da bo naša vlada zmogla toliko modrosti, in vlado sosednje države, na njenih mejah uveljavljamo mejno kontrolo po schengenskih standardih, spomnila na medsebojne dogovore o reševanju mejnih vprašanj po mirni in civilizirani poti.

Koprski kriminalisti so zoper četverico odredili policijsko pridržanje. 
Kasneje so dva predali preiskovalnemu sodniku in zoper vse štiri napisali ovadbo za sum goljufije po 217. členu kazenskega zakonika. 
Ker so poleg že prigoljufanih tisoč evrov žetonov povzročili še za 350 tisoč tolarjev škode na igralni mizi, bo od ocene povzročene škode odvisna zahtevana kazen. 
Zakon za majhno premoženjsko škodo predvideva denarno kazen ali celo zapor do enega leta.

Plave - Kot smo na kratko že poročali, je v nedeljo nekaj pred tretjo popoldne na cesti Plave-Solkan umrla 19-letna N. Š. Z yugom 45 je izven naselja Plave pripeljala v desni nepregledni ovinek. 
Na mokri in spolzki cesti jo je zaneslo na nasprotno stran vozišča, takrat pa ji je z oplom vectro nasproti pripeljal 41-letni M. P. Umikal se je, a trčenja ni mogel preprečiti. 
Mlada voznica yuga je zaradi hudih ran na kraju nesreče umrla, voznik vectre se je laže poškodoval, njegova sopotnica, 44-letna K. P., pa je bila hudo ranjena. 
Oba so z reševalnim vozilom odpeljali v šempetrsko bolnišnico. 
O. C.

Prijeli kletnega voluharja

S puntom v morje

Večna dilema, ali je koristno prakticirati seks pred velikimi športnimi tekmovanji, je kot kaže rešena. 
Trener nemške šprinterske reprezentance Uwe Hakus je potrdil, da atletinjam seks pomaga, saj postanejo hitrejše.

»Šišenska strela« ima za seboj že en velik boj, ki sicer ni prinesel zlate kolajne, je pa Predaniču usodno spremenil življenje. 
Bil je namreč že na tem, da konča na družbenem obrobju, kjer življenje poteka po notah znane punkovske uspešnice »Sex, drugs & rock 'n' roll«. 
V dneh hude osebnostne krize se je znašel na cesti, ki pelje le v bedo. 
V temno prihodnost je na srečo stopal vzvratno, tako da v tunelu zabredlih nikoli ni izgubil kompasa in žarka upanja, da bo našel izhod. 
Iz vsega gorja ga je rešila - atletika. 
Zdaj se ji klanja in poudarja, da je bilo sicer težko, vendar je bil do sebe toliko iskren in pošten, da je našel pot iz godlje. 
O svoji preteklosti Rok za tisk sicer noče govoriti. 
Pa ne zaradi tega, ker bi se je bal oziroma sramoval. 
Enostavno sta zanj to mora in meglica, ki ne sodita v novo življenje. 
»Ni sramota pasti v 'drek', sramota je, če v njem ostaneš,« je edino, kar je izustil o svojih črnih dneh.

Jolanda Čeplak je z zlato kolajno postala tudi veliko bolj samozavestna.

Ravno zdaj sem prebral, da Robert Težački pravi, da Koper ni boljša ekipa od Gorice in ob tem sem se kar naježil. 
Nesporno smo boljše moštvo, toda to bomo seveda morali dokazati tudi na igrišču. 
Seveda pa nas takšne in podobne izjave še dodatno motivirajo.

»Da se razumemo, projekta prve slovenske maksi jadrnice se nismo lotili zaradi novih zmag na Barcolani in drugih jadranskih regatah. 
Na teh smo vladali že z našo bivšo Legendo, z maksijem bomo segli po mnogo bolj prestižnih regatnih skalpih pred Saint Tropezom, na Malti, pred Porto Cervom na Sardiniji, na pokalu Zegna v Portorfinu, na Palmi de Mallorci in na Rolex Max Cup, svetovnem prvenstvu v najdaljšem in elitnem razredu maski, kjer so na štartu vsi najbolj znani in hitri maksiji zdajšnje svetovne regatne konkurence,« je prepričan Mitja Kosmina.

Z uvrstitvijo v finala obeh šprinterskih disciplin je Vrhničanka tudi na EP potrdila svojo visoko kakovost.

»V našem športu ni nasilja, ker ne gre za obračun med močnejšim in šibkejšim. 
Nasproti si namreč stojita enakovredna borca, ki sta se več mesecev pripravljala na dvoboj. 
In čeprav si v ringu izmenjata udarce, se po dvoboju vedno razideta s prijateljskim objemom in stiskom rok. 
Kdor si že upa povzpeti med vrvi, gotovo ni nasilen, marveč pogumen in srčen,« poudari Ida Srebrnjak, ki je v tej sezoni vse podredila nastopu na oktobrskem EP v Lizboni, kjer si bolj kot vse na tem svetu želi kolajno. 
Za ta podvig bo dala od sebe vse in zanj v zakup vzela tudi kakšno modrico ali žulj, ki sta še najpogostejši poškodbi v tajskem boksu.

Cleveland - Kanadčan Patrick Carpentier (na fotografiji v sredini) je zmagovalec dirke serije CART v Mid-Ohiu, 11. letošnje preizkušnje. 
Na koncu je za 3,2 dve sekunde prehitel Brazilca Christiana Fittipaldija (desno), tretji pa je bil Američan Michael Andretti (levo). 
V skupnem seštevku še vedno vodi Brazilec Cristiano da Matta, ki je tokrat zasedel 13. mesto. 
Na 2. mesto se je povzpel Carpentier. 
Francoski Kanadčan je v Ohiu slavil drugič zapored. 
To je šele njegova tretja zmaga v karieri in druga v zadnjih treh dirkah. 
Tokrat je s tekmeci opravil dokaj suvereno, saj je vodil praktično od štarta do cilja, od 92 krogov pa je vodstvo prepustil le za dva kroga, ko je moral v bokse. 
Edina prava nevarnost zanj je bil da Matta, ki pa se je ob poskusu prehitevanja v 70. krogu zavrtel. 
Izidi: 1. Carpentier (Kan, Ford-Cosworth, Reynard) 92 krogov 1:56:17, 2. Fittipaldi (Bra, Toyota, Lola) + 3,213, 3. Andretti (ZDA, Honda, Lola), 4. Junqueira (Bra), 5. Dixon (NZl), 6. Bräck (Šve, vsi Toyota, Lola) - vsi isti krog; skupno: 1. da Matta (Bra) 122, 2. Carpentier (Kan) 95, 3. Junqueira (Bra) 86.

Jakovič in Tetenkina

Zagreb - V zaostali tekmi 3. kola hrvaškega nogometnega DP je Dinamo premagal moštvo Slavena Belupa z 1:0. 
Strelec: Mujčin.

Tiger Woods dobil generalko za prvenstvo PGA

Ljubljana - Tretji teniški turnir sezone za grand slam - US open je že vse bolj na očeh. 
Najboljše igralke sveta imajo do njegovega začetka 26. t. m. le še dve preizkušnji pa tudi pri moških je podobno. 
Ta teden ženske igrajo v Montrealu (nagradni sklad 1,224.000 $), nakar sledi New Haven (585.000 $), pri moških sta do te nedelje na sporedu dva turnirja (Indianapolis in Washington - vsak po 800.000 $), tik pred New Yorkom pa sledi še Long Island (455.000 $), medtem ko so tekmovanje v Atlanti odpovedali.

Ugled naših reprezentantk v mednarodni areni ponazarja tudi najnovejši seznam zaslužkov s turnirskimi nagradami (kajpak brutto). 
Samo letos si je Srebotnikova kot naša najboljša že priigrala 237.303 $ in je 32. med vsemi igralkami sveta, Pisnikova se lahko pohvali s 126.750 $, Matevžičeva s 107.405, Križanova s 54.909 $, druge pa že precej zaostajajo: Hergold 11.516 $, Rampre 7.243 $, Kambič 2.693 $, U. Vesenjak 2.020 $ itd.

Vroče skakalno poletje

Oto Giacomelli

Toda na nova razmerja na slovenski sceni, ki, kot vemo, sama po sebi ne prinašajo ničesar (v nadaljevanju pa praviloma brodolom, če vemo za izkušnje SCT Olimpije, Hit Gorice in, kot kaže, Maribora PL), bo treba še počakati. 
Predvsem na to, kakšna bo post Prašnikarjeva usmeritev v Mariboru in kako bo na ljubljanske grožnje odgovoril koprski »kapo« Giorgio Suban.

Zdovčev vzvratni korak

»Direktor kluba Gregor Fric mi je po predčasni prekinitvi prejšnje pogodbe danes vročil novo, ki jo bom dal pregledati pravnim strokovnjakom. 
Res je, da sem privolil v skoraj polovico manjši zaslužek in znižanje zaostalih dolgov, vendar nad nekaterimi dodatnimi popravki nisem navdušen. 
Namesto dveh let predvideva, da bom igral za Olimpijo še eno leto, poleg nekaterih malenkosti pa so sporni predvsem dogodki zadnjih tednov. 
Ceno sem spustil, da bi obdržali Bena Udriha, Harisa Mujezinovića in Jurico Golemca, fante, za katere natanko vem, kaj lahko pričakujem, ne pa da bi denar dali raznoraznim prišlekom. 
Predvsem pa pogrešam občutek, da me pri Unionu Olimpiji zares želijo v moštvu. 
Zato si bom vzel še nekaj časa za premislek,« je včeraj pojasnil Jure Zdovc z razočaranim glasom.

Eduardo Brozovič

Tudi v Novi Ljubljanski banki v zadnjem obdobju niso zaznali izrazitejših strukturnih in količinskih premikov pri kreditnem in depozitnem poslovanju. 
Kot poudarjajo, je bila odprava revalorizacije uresničena v poletnih mesecih, ko so tudi sicer poslovne aktivnosti običajno manj izrazite. 
V zadnjih mesecih opažajo upočasnjeno rast depozitov pri pravnih osebah, vendar to po njihovem mnenju ni dovolj za podajanje celovitejših ocen in predvidevanj o prihodnjih gibanjih. 
Poudarjajo še, da na spremenjeno vedenje pravnih oseb vpliva tudi uvedba transakcijskih računov pri poslovnih bankah in temu prilagojena ter nekoliko spremenjena ponudba bank. 
Tudi NLB je z avgustom znižala kratkoročne obrestne mere, in sicer za od 0,2 do 0,25 odstotne točke.

Maja Grgič

Tudi 282. člen, natančneje 1. točka drugega odstavka, je po mnenju zavarovalnice v neposrednem nasprotju s 157. členom ustave. 
Ustave v tem členu določa, da je zagotovljeno sodno varstvo zoper dokončne posamične akte, s katerimi državni in podobni organi odločajo o pravicah ali obveznostih posameznikov ali organizacij. 
Pri pojasnjevanju se opirajo na odločbo iz 2. točke prvega odstavka 182. člena o zavarovalništvu (dodatni ukrep za razrešitev), ki po njihovem ni odločba o obveznosti zavarovalnice, temveč je že izrek sankcije. 
Po 157. členu ustave mora biti zoper končne odločitve državnih organov in podobnih nosilcev javnih pooblastil zagotovljeno sodno varstvo. 
In po tej logiki bi, tako Triglav, moralo biti tudi njim zagotovljeno sodno varstvo zoper odločbe, ki zahtevajo zamenjavo omenjenih članov uprave.

Rusko - ameriški biolog Selman Abraham Waksman (1888 - 1973) se je posebno zanimal za mikroorganizme, ki živijo v zemlji. 
Nanje so postali znanstveniki pozorni leta 1939, ko je francosko-ameriški mikrobiolog René Jules Dubois odkril v njih snov, ki ubija bakterije. 
Znanstveniki so ponovno odkrili Flemingov penicilin in mudilo se je, ker je izbruhnila druga svetovna vojna in so potrebovali nova, učinkovita zdravila za okužene rane.

Walksman si je izmislil besedo antibiotik (proti življenju) za kemikalije, ki jih dobimo iz mikroorganizmov in ki ubijajo bakterije. 
Iskati je začel predvsem kemikalijo, ki bi delovala na Gram negativne bakterije, ker sta Flemingov penicilin in Dubosov agens delovala samo na te. 
Njegova »ljubljenka« je bila plesen iz družine streptomyces, s katero se je ukvarjal že od diplome. 
Iz nje je 13. avgusta 1943 izločil antibiotik, ki je deloval tudi na Gram negativne bakterije, imenovan streptomicin. 
Za odkritje je dobil leta 1953 Nobelovo nagrado za medicino in fiziologijo. 
Streptomicin je bil v prvotni obliki preveč toksičen za uporabo, toda njegovo odkritje je spodbudilo znanstvenike, da so iskali naprej. 
Kmalu so odkrili tetracikline, ki so bolj učinkoviti in manj toksični in so se udomačili pod imeni akromicin, aureomicin in teramicin. 
Od takrat so najuspešnejše orožje proti infekcijam.

Enako začudenje je pokazal Gregor Petrič v Delu: »Čez čas, ko je bilo razpošiljanje vprašanj že zdavnaj končano, je izvedel, da je postal razvpit slovenski 'spamer'«. 
Zdaj bi pa rad razlago, kako je možno, da človek, ki dela doktorat na FDV, ki je zaposlen na katedri za informatiko, ki je nosilec oziroma sodelavec pri predmetu osnove informatike, skratka, računalniški FDV-kader od pete do glave, pošlje 77.000 neželenih pisem in se potem čudi, kako, a jaz sem tu spamer? 
Mar bi bil na dosežek ponosen!

Rojstvo na jugu

Tako kot naj bi bil jazz domnevno afriškega izvora, saj je ta glasbena smer nastala okoli leta 1900 med črnskim prebivalstvom Severne Amerike, se je srbska glasba porodila na njenem jugu. 
Nemara je prav Guča s tekmovanji trobentačev prispevala k njenemu razvoju, da je tako kot v jazzovski glasbi improvizacija ali spreminjanje melodije v okviru harmonske osnove postala njena glavna značilnost. 
Zato je za mnoge poznavalce Dragačevski sabor trobentačev, kot se uradno reče prireditvi, pravzaprav največji festival balkanskega jazza na prostem.

V resnici pa Guča ne potrebuje takšnih in drugačnih botrov za svoje trobente z ventili ali brez njih, rogove, krilnice, frule in bobne, ki so sestavni deli domala slehernega ansambla trobentačev. 
Za improvizacije srbskega kola so ob dobrih glasbenikih pomembna lepa dekleta, ki znajo svojo lepoto izraziti v divjem ritmu na odru ali za bogato obloženo mizo s specialitetami srbske kuhinje, med katerimi je za mnoge na prvem mestu svatovsko zelje (svatbarski kupus). 
In če znajo tudi kakšno srbsko narodnozabavno pesem dobro zapeti, lahko v hipu ublažijo pomanjkanje materialnih dobrin. 
To pa je v državi, ki se tudi po padcu Miloševićevega režima ne more izkopati iz bede, za marsikoga rešilna bilka.

No, v takih okoliščinah je treba igro sprejeti. 
Jaz sem jo tako, da sem se svojemu sobesedniku predstavil kot Louis Armstrong - in postal njegov prijatelj. 
Tako sem počasi začel tudi dojemati bistvo Guče, njene veselice, spremljajočih prireditev, med katerimi je tudi tradicionalni semenj suhe robe, kiča, skratka, domače obrti ter različnih sodobnih izdelkov za vsakdanjo in dolgotrajno rabo. 
»Šele ko boste doumeli, da vsakoletne zabave v Guči ne smete opustiti, boste zmeraj, do smrti, romali k nam,« poskuša pojasniti Žan Marjanović, ki se mi je predstavil kot vodja tiskovnega središča. 
Morda česa takega ne bom nikoli doživel, je pa res, da me je med vračanjem po serpentinah v Čačak in še naprej v 160 kilometrov oddaljeni Beograd spremljala židana volja, ki je niti obilno deževje ni moglo skisati.

Deloholizem je največji problem na Japonskem, kjer približno deset tisoč delavcev na leto umre zaradi 60- do 70-urnih delovnih tednov. 
Prva tri desetletja po drugi svetovni vojni na Japonskem nihče ni posvečal pretirane pozornosti velikemu številu moških 40. in 50. let, ki so umirali zaradi možganskih in srčnih bolezni. 
Šele v 80. letih, ko je umrlo nekaj top menedžerjev v svojih najboljših letih, so se mediji začeli zanimati za ta novi pojav. 
Šele ko so ga poimenovali, dobil je ime karoši (dobesedno to pomeni smrt zaradi preveč dela), in začeli obveščati ljudi o simptomih, so ugotovili, da na Japonskem razsaja prava epidemija. 
Yoshinori Hasegawa, strokovnjak za karoši, pravi, da je večina ljudi, ki je umrla zaradi preveč dela, imela po več kot sto nadur. 
Za to niso dobili plačila - člani elitnega menedžerskega razreda so se preprosto zdelali do smrti iz »samurajskega ponosa«. 
Zaradi pritiska sodelavcev in konkurence več sto tisoč japonskih menedžerjev dela z noro hitrostjo. 
Po letih obsedenega dela, ko delajo po deset do dvanajst ur ali še več šest do sedem dni na teden, se večina menedžerjev ne more več sprostiti niti v prostem času. 
Tako so »naviti«, da se v času nedela ne znajdejo in so pod hudim stresom. 
In znajdejo se v začaranem krogu.

Kot ugotavlja eden izmed ameriških strokovnjakov, ki se ukvarja z zdravljenjem omenjenega sindroma, so med njegovimi strankami tudi najboljši menedžerji iz ZDA in drugih držav po svetu. 
»Sindrom obsedenosti z delom ni posledica pomanjkanja talenta, izobrazbe, morale in družinskih vrednot. 
Velikokrat se ga ljudje niti ne zavedajo. 
Kar naenkrat preprosto niso več zadovoljni s svojim življenjem, saj se ne znajo več zabavati. 
Ne doma ne v službi. 
In kar je še huje - čeprav delajo noč in dan, jih delo ne zadovoljuje več.«

- Se pogosto dogaja, da prelomite obljubo sebi ali svoji družini, da boste prej končali delo in prišli domov?

- Ali vaš način dela vpliva na vaše odnose z drugimi ljudmi, prijatelji ali na družabne dejavnosti, kot so počitnice, šport, branje ...?

- Ali vaš prenatrpani delovnik ogroža vaše zdravje? 
Ali vas na to opozarja tudi vaš osebni zdravnik, morda sodelavec ali celo nadrejeni?

Kanadčani in Američani so prepričani, da preveliko razumevanje in harmonija sodelavce uspavata (ustvarjalna letargija): zmanjšujeta in blokirata pretok intelektualne energije (brainstorming), zavirata generiranje in preverjanje novih idej ter tvorbo konkretnih predlogov. 
V opisanih razmerah sta kritika in inovativnost minimalni ali ju sploh ni. 
Obenem kolegi in sodelavci, ki imajo o vsem enako mnenje, pogosteje sprejemajo nepravilne odločitve - nihče jim ne nasprotuje, jih ne izziva in ne preverja njihovih zamisli, pa tudi slaba volja, turobno razpoloženje in brezbrižnost se s posameznika kmalu prenesejo na celotno preveč uigrano ekipo. 
Harmonični, preveč usklajeni timi (nemalokrat jih vodijo ženske) delajo z roko v roki - si med seboj intenzivno pomagajo, (pre)tesno sodelujejo, tolerirajo sleherno napako in spodrsljaj pri sodelavcih, kar vse lahko vodi v neuspeh skupnega prizadevanja. 
Zadeva se običajno spremeni, ko v maksimalno harmoničen, urejen in uglašen tim pride novinec in zmoti ekipno idilo. 
Celoten tim se običajno počuti ogroženega, zato svojo energijo namesto v posel usmerijo v promptno kolektivno obrambo pred vsiljivcem, ki ga kasneje običajno tudi obdolžijo za neuspeh projekta (tovrsten scenarij je pogost v primerih, ko v delovno skupino samih žensk pride moški sodelavec).

Sestanek nikoli v sobi s posteljo

Svet so ljudje

Bruselj - Evropska komisija je kandidatke za članstvo v EU pozvala, naj ne podpišejo dvostranskega sporazuma z ZDA o neizročanju ameriških državljanov, osumljenih vojnih zločinov oziroma zločinov proti človečnosti, Mednarodnemu kazenskemu sodišču (ICC) oziroma naj se ne ravnajo po zgledu Romunije, ki je 1. avgusta takšen dogovor z Washingtonom podpisala. 
Predsednik komisije Romano Prodi bi rad, »da kandidatke pred dogovorom počakajo na popolno analizo EU o posledicah podpisa takšnega sporazuma«. 
Unija je pred dnevi izrazila zaskrbljenost zaradi sklenitve posebnega sporazuma med Romunijo in ZDA, da njuni državni organi državljanov ene oziroma druge države ne bodo izročali ICC. 
Romunija, ki je ena izmed ustanoviteljic ICC, je postala prva evropska država, ki je popustila zahtevam Washingtona po imuniteti ameriških državljanov pred tem sodiščem. 
STA

Foto EPA

Hamas ni edino gibanje, ki ima pomisleke do poenotenja vodstva in strategije upora. 
Poslanec Fataha Kadura Fares je v parlamentu predlagal razpustitev Palestinske uprave, češ da je za njeno sedanje vodstvo - večinoma predstavniki Fataha in PLO, ki so se vrnili iz izgnanstva v Tuniziji - proces demokratizacije le sredstvo za lastno preživetje. 
Poslanka Hanan Ašravi je demontažo uprave podprla z dodatnim argumentom: »Izrael si dovoli kršiti sporazume iz Osla z brutalno vojaško okupacijo. 
Pri tem zavrača odgovornost za njene posledice nad civilnim prebivalstvom, češ da je zanj in za varnost Izraela v skladu z Oslom pristojna Palestinska uprava.«

V Ameriki prirejajo prodajalci avtomobilov najbolj čudaška tekmovanja, da bi prodali več svojih avtomobilov. 
Avtomobil, ki je bil deležen »čarobnega dotika«, je nadvse zaželen in velika redkost. 
Ko j Root prvikrat slišal za to tekmovanje - leta 1983 na Floridi -, je bil v dvomih. 
A naslednji dan se je vrnil, kakor da bi ga nekaj vleklo z nepremagljivo silo. 
V treh letih se je udeležil treh tekmovanj in je zmeraj zmagal. 
Po tistem je pustil stari poklic in se posvetil novemu. 
Zabaval se je, bil je slaven in sčasoma je postal tudi bogat.

