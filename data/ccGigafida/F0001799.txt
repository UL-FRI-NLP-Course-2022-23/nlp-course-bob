Barvni sitotiski

koncert

Grofje Celjski

Koncerti, mednarodni simpozij, okrogla miza posvečena skladatelju Primožu Ramovšu. 
Do 16. aprila.

Predskupina: Durhmarsh

V Sloveniji prenatrpani prehodni domovi ljudi brez pravic (in nočnim "postrojavanjem", da ja kateri ne bi ušel) naravnost prosijo, da bi se aktiviral vsaj zakon o začasnem zatočišču. 
Dokler slovenski parlament tega ne bo sprejel, so vsi jugoslovanski državljani, ki so v Slovenijo prišli brez vizumov Slovenija jih "začasno" ne podeljuje popolnoma brezpravni in jim ni zagotovljena niti osnovna medicinska oskrba. 
Niso tujci, ker nimajo dovolj sredstev niti pravih dokumentov, niso begunci, ker po interpretaciji državnih uradnikov in njim nadrejenih politikov niso preganjani, ne morejo postati begunci iz humanitarnih razlogov, ker se tudi za ta status zahtevajo dovolj velika sredstva za preživljanje, in niso začasni begunci, ker ustrezni zakon ni aktiviran.

Iz lera

In če ti ne padeš ven, ti nazaj pade tudi film. 
Zeleno luč so naposled prižgali. 
In tri mesece pred predvidenim začetkom snemanja je Burger priredil avdicijo. 
Jasno, plakate za avdicijo je pisal in lepil sam. 
Prišlo je 120 ljudi. 
"Take face, da ne moreš verjet. 
Odbitki." 
Sami naturščiki, nobenih profijev. 
Če odštejete Petra Musevskega. 
"Bil sem zelo presenečen. 
Plakate sem namreč nalepil tudi na Akademijo, pa ni prišel nihče." 
Avdicija ni bila šala. 
V sobo jih je jemal v skupinah, po šest do osem. 
"Najprej so morali malce teči. 
Če pridejo noter kar tako in potem nekaj brez veze govorijo, nima smisla. 
Zato so morali teči in se metati po tleh, da so se sprostili." 
Metali so se po tleh? 
"Kdor se ni hotel, je moral ven." 
In potem? 
"Sledila je vaja, pri kateri so se morali povsem sprostiti in počakati na prvi telesni impulz, ki so ga začutili. 
Recimo, da se je nekomu zatresla roka ali pa da mu je trznila mišica. 
Ali pa da se mu je začelo v želodcu krotovičit." 
Karkoli. 
"Ta impulz je potem intenziviral in iz njega nekaj naredil. 
Prosto po svoji imaginaciji. 
Potem so improvizirali v dvojicah." 
Spet je bil poudarek na telesnosti. 
"Kontakt je tu zelo pomemben - da ne govorijo kar nekaj iz glave. 
Šli smo na te najbolj osnovne in najbolj primitivne zadeve, da smo videli, kakšni so ti ljudje in če je z njimi sploh mogoče delat." 
Kaj je to - Stanislavski, Metoda, Actors Studio? 
"Ne, to so osnovne improvizacijske vaje, ki pomagajo, da začutiš svoje telo, da se sprostiš, da sploh funkcioniraš. 
To ima še največ zveze z nadrealisti, ki so gojili avtomatično pisanje." 
Končalo se je tako, da je vsak sedel pred kamero in govoril, kar je hotel. 
Tri minute.

2) Sodnica si jo je nekam vtaknila

3) Pojedle so jo krave

Čigava Monica? 
Janezova. 
Od katerega Janeza? 
Uganite. 
Pravilne odgovore pošljite na Mladinamit, Resljeva 16. 
Srečneži bodo do konca življenja imeli meso pa polento.

Franc Pukšič, predsednik parlamentarne komisije, ki se ukvarja s spornimi lastninjenji, je sredi prejšnjega tedna presenetil s teorijo, da je bila divja privatizacija v Smeltu tako orjaška, da bi lahko z njo »po grobih ocenah« zapolnili tri privatizacijske luknje

Že oktobra 1990 je bila v Ljubljani ustanovljena delniška družba Smelt International. 
Ustanovitelja sta bila »stari« ljubljanski Smelt, torej Smelt p.o., in švicarski Smelt Intag. 
»Stari« ljubljanski Smelt je bil lastnik 47-odstotnega, švicarski pa 53-odstotnega deleža. 
Vsi trije Smelti, torej »stari« ljubljanski Smelt p.o., švicarski Smelt Intag in »novi« ljubljanski Smelt International so bili še vedno v družbeni lasti, saj je bil »stari« ljubljanski Smelt p.o. lastnik švicarskega Smelta, skupaj pa sta bila lastnika »novega« ljubljanskega podjetja Smelt International.

Plača Dubravke Paršič, članice uprave Intaga, je v letu 1997 znašala 118.500 švicarskih frankov, plača Jožeta Žagarja pa 249.000. 
Obema skupaj je torej pripadalo 367.500 frankov, dejansko pa so s tega naslova izplačali 595.468 frankov. 
Do razlike naj bi prišlo, ker so se z računa podjetja plačevali Žagarjevi osebni davki na dohodek v Švici in njegovo zdravstveno zavarovanje. 
Poleg tega pa so imeli člani uprave na voljo tudi porabo na kreditnih karticah v reprezentančne namene.

EVROPSKE ZGODBE

Vsaka stvar je hkrati dobra in slaba

Jasno postaja to, kar je v hi- tech vojni neizbežno. 
Na humanost se misli, dokler ne začne motiti zmage. 
Čez nekaj dni so zadeli Aleksinac. 
Nato se je ogrel. 
Na dobri poti je, da dohiti, če bo treba, jugoslovansko stran, ki se je na Kosovu ogrela precej prej, kot se je začelo bombardiranje.

Napad na Jugoslavijo

str. 16

str. 24

Če bi radi videli dvojno, potem pojdite v New York, mesto s 30.000 taksiji in še enkrat toliko pubu

str. 42

Privatizacijska luknja

SVET

Sramotna odločitev 34

Potopis

Ekstremni šport

FILMSKI DNEVNIK 14

Incident v študentskem naselju & Durango Doll

Alex de la Iglesia

Perdita Durango je španski film, ki ima tako neubranljivo atraktiven naslov, da bi ga lahko prodajali v dveh kosih. 
Perdita. 
Durango. 
Film, ki ima naslov za dva filma. 
Jep, naslov, ki bi ga lahko razstavili v muzeju popkulture 20. stoletja. 
Za popkulturnega frika in orto cinefila, vseeno za kateregakoli, nič manj kakopak za španskega režiserja Alexa de la Iglesio, ki je prav to (na potenco, huh), je pač Durango, puščavsko mesto v severni Mehiki, več kot geografski pojem. 
Hja, najmanj vitaminska bomba. 
Durango, krajevno ime v imenu glavne junakinje in naslovu filma, je signal, da glavna junakinja in film tako mentalno kot ikonografsko "stanujeta" v vsem tistem, kar predstavlja Durango. 
Kaj? 
Oh, recimo: John Wayne je tako rekoč vse svoje pozne vesterne posnel v Durangu. 
Vse od Cahilla in Chisuma do Sinov Katie Elder, Roparjev vlaka in kakopak Pravega poguma (1969), za katerega je dobil svojega edinega igralskega Oskarja. 
Dalje, Jack Nicholson je ob koncu sedemdesetih tam režiral svoj Goin' South in tam so posneli klasični vestern Mož z imenom Konj. 
Še: Durango Kid, popularni kavboj, ki je rad rekel "Zakaj me nisi ubil, ko si imel priložnost", je v štiridesetih in petdesetih kraljeval v dolgi seriji poceni vesternov. 
Eh, Alexu de la Iglesii, Špancu, gotovo tudi ne grejo iz glave spomini na šestdeseta in sedemdeseta, ko je imela tudi Evropa svoj matinejski pop, ko nas je tudi Evropa pecala z žanrskimi filmi in avanturami - in ko so se italo-španski vesterni bahali z naslovi a la Prihaja Durango, plačaj ali umri in Vlak za Durango. 
Hej, mar ni že oni drugi, že dolgo kultni Alex - ja, huliganski, posiljevalski Alex iz Peklenske pomaranče - nekaj omenjal Durango? 
In seveda, Sam Peckinpah je v Durangu l. 1973 posnel Pata Garretta in Billyja the Kida, enega izmed zadnjih velikih vesternov. 
Bob Dylan, ki je za ta film napisal muziko, je dve leti kasneje napisal tudi pesem Romance in Durango - šur, in jo posvetil Peckinpahu. 
No llores, mi querida, dios nos vigila, soon the horse will take us to Durango. 
Da smo si takoj na jasnem: vse to odmeva v Perditi Durango. 
In to na ves glas. 
Če pa si zavrtite Dylanovo pesem, boste itak slišali zgodbo o chiliju, puščavskem prahu, fiesti, fandangu, kastanjetah, cantini, kavbojskih škornjih, zlatem uhanu, tequili, azteških ruševinah, duhovih preteklosti, napol orgiastičnem transu, pištoli, krvi, umoru, Bogu s kačjimi očmi - in dveh prekletih ljubimcih, Magdaleni in anonimnem pripovedovalcu, ki bežita skozi puščavo... medtem ko se obroč okrog njiju počasi zapira. 
Noči morda ne bosta preživela. 
Perdita Durango sicer zgleda kot ekranizacija te Romance (zakaj pa ne!), toda v resnici je posneta po romanu 59 Degrees and Raining: The Story of Perdita Durango, ki ga je napisal Barry Gifford, avtor romana, po katerem je David Lynch pred leti posnel Divja v srcu: e, in tu je debitirala Perdita Durango, izmučena, blodna, izgubljena bejba, ki jo je igrala Isabella Rossellini. 
No, namesto divjih v srcu, Lule in Mornarja, tokrat odisejada skozi pekel in gotski freakshow čaka Perdito Durango (Rosie Perez), Doris Day na spidu, strupeno, demonično, agresivno femme fatale, in Romea Doloroso (Javier Bardem), maničnega gangsterja z vizijo, plenilca grobov, vuduista, heavy metal perverzneža, nekrofila in žrebca, ki - oh, maskiran v mehiškega filmskega junaka Santa - oropa banko, pri tem pa prešlata tudi joške blagajničarke. 
Perdita in Romeo se spoznata na meji, ameriško-mehiški meji: jasno, vse, kar bosta poslej počela, bo šlo čez mejo. 
Po naročilu obmejne mafije bosta tovorila pošiljko človeških fetusov (za potrebe kozmetične industrije), ugrabila bosta kičasti, teflonski, vseameriški, deviški najstniški parček (Harley Cross in Aimee Graham) ter ga hedonistično terorizirala, mučila, posiljevala in... hej: "Zakaj ne bi pri vuduističnih ceremonijah uporabljala žive ljudi?" 
Perdita in Romeo se sicer nenehno rolata ob ameriško-mehiški meji (Tijuana, Xochimilco, Nogales, Tucson), toda za mentalne meje se ne menita: politična korektnost je v njunih očeh le konformizem, ki ni za ljudi z vizijo. 
Perdita in Romeo sta atentatorja na ameriško predmestno nirvano, ki posilstvo vedno skrivaj izkoristi za orgazem. 
Kot ugrabljena Barbika & Ken. 
A po drugi strani se tudi sam film ne meni za žanrske meje, specifično - vsemu, kar je v Perditi Durango žanrsko, se zmeša. 
Občutek imate, da je Alex film režiral v kostumu Elvisa Presleya. 
Perdita Durango zgleda kot road movie, ki zgleda kot gangsterska romanca, ki zgleda kot špageti vestern, ki zgleda kot stripovski Tex-Mex, ki zgleda kot obešenjaška farsa, ki zgleda kot pulp fiction, v katerem vse žene le ena misel: Zakaj me nisi ubil, ko si imel priložnost? 
Chili. 
Puščava. 
Fiesta. 
Cantina. 
Škornji. 
Uhan. 
Tequila. 
Duhovi preteklosti. 
Orgiastični trans. 
Pištole. 
Kri. 
In Bog s kačjimi očmi. 
Kakšne so možnosti, da noč preživita?

BEOGRAJSKI DNEVNIK, BEGUNCI V SLOVENIJI IN »SRBSKA« VAS PRI AVIANU

Primerilo se je, da Braneta, osemnajstletnega glavnega junaka, ki polagoma postaja alkoholik, njegova bolezensko in od kmečkega dela skrivljena mati sredi noči na koncu romana ni hotela spustiti v hišo, sam je bil pa preveč pijan, da bi si upal po visoki lestvi na skedenj, in se je zato odvlekel kar v hlev. 
Drugače je pogosto spal na skednju, kjer sta imela včasih z njegovo polsestro Ivano, ki je zdaj ostala nekje v Nemčiji, pravo incestuozno ljubezensko gnezdo, potem pa je nekaj časa, ko še ni imel izkušenj z drugimi ženskami, v tej seneni luknji s spominom na Ivanine telesne organe prizadevno masturbiral. 
- Vse to in še več je pridno, brez kančka sramu in običajnega občutka za dober okus do potankosti zvesto popisano v tem osebnostnem romanu. 
Nekoliko bega sicer izbrani slog, redki leksemi in dobre primere ter zanimive, pogosto na Blaža Ogorevca spominjajoče, spremne štorije. 
- Tako je Branko po spolnem odnosu z neko natakarico, ki si je zaželela potem še kake zgodbe, povedal za naš okus kaj čudno uspavanko. 
Drastično kot so te človeške duše. 
Brane slikovito začne opisovati priprave na klanje prašiča. 
Opisuje prašičeva občutja, ko so ga dedci vlekli iz svinjaka in potem z muko vkleščili, da se ga je z nožem lahko lotil mesar. 
Ta je pa storil vsaj za moje vedenje o tem nekaj nezaslišanega. 
Ni mu prerezal najprej arterij na vratu, temveč mu je nož umetelno potisnil naravnost v srce. 
Potem so z veliko prizadevnostjo opisane še podrobnosti o njegovem raztelesenju, čemur so dodane še etnokulinarične posebnosti. 
Če bralci še vedno prebirajo, bodo nehali, ko povem, da se je ponoči ob vrnitvi mesar prevrnil z bicikla in si pri tem enega izmed nožev zabodel naravnost v srce. 
- Roman se potemtakem spretno igra z našim občutkom za dober okus.

FOTO Firbasovo podstrešje

Cogetinci, Slovenske gorice

Specialitete: ržen kruh, mladi sir, pašteta, meso in klobasa iz tunke, kisla juha, knedlčki iz kvašenega testa, koline in pečenke, vključno s pujčeki za večje družbe, dušeni zajec, gibanice, domače marmelade in sadje.

OKV

Javnomnenjska vojna

zračni napadi kopenske sile

V. Britanija 26. marec 2. april 26. marec 2. april

40 50 ni podatka 68

Italija 24. marec 31. marec * *

25 37 ni podatka ni podatka

PODPISI POD FOTKE

2. 
HODNIK

V tujini otroke z zmerno motnjo zaposlujejo v McDonaldsovih restavracijah, pri nas pa jih še vedno ženemo v izolirane delavnice.

ROL Ljubljeni vodja se je na srečanju s Kučmo zavzel za čim tesnejše sodelovanje z Ukrajino. 
(eldeesovci so najbolj redne stranke ukrajink, te pa so najbolj zvesta volilna baza eldeesa press)

ROL Ko Polona Vetrih še ni bila žena Mitje Rotovnika, je že bila bodoča žena Mitje Rotovnika. 
(ramzes drugi je zidal piramide, cd rom pa cankarjev dom press)

Beneški Bienale kot raziskovalni eksperiment: odpravimo meje, da vidimo, kaj bo

Prvič je povezovanje skoraj logična posledica spremembe, ki se je v t.i. likovni umetnosti zgodila v zadnjih desetletjih. 
Enostavno: nekoč je bila umetnina predmet. 
Slika, skulptura. 
Danes nič več. 
V osemdesetih je postalo jasno, da je umetnina blago. 
Predmet menjave na trgu. 
Odtlej je šlo samo še navzdol. 
Umetnost je izgubila nedolžnost, izgubila je avro, izgubila je vrednost. 
Cene so drsele navzdol, povpraševanja je bilo vse manj, umetniki pa so slednjič dobili priložnost, da v miru premislijo, kakšno vlogo želijo igrati v družbi. 
Situacija nikakor ni romantična, naj bo predmet ali ne, brez Geldzahlerja (kot je vedel celo Warhol) ni umetnosti. 
Galerije in zbiratelje so nadomestili štipenditorji in fundacije, ki financirajo omenjeni premislek. 
Eni temu pravijo, da je umetnost sistem. 
Drugi poudarjajo, da je vloga umetnikov v svetu ta, da raziskujejo, in s tem konceptualne umetnike/ce ločijo od komercialnih. 
Dejansko je tako, da je danes umetnost proces. 
In ko je tako, ko ni predmeta, ki bi ga prodajal, ko se enkrat opreš na raziskovanje, na proces, je skoraj logično, da drugače razumeš povezave in povezovanje. 
No ja, konceptualisti so lahko prav tako netolerantni in izključujoči kot kdorkoli drug, morda še bolj, ker tega ne počno zaradi praktične koristi, temveč v imenu ideje. 
Solidarnost, sodelovanje namesto tekmovanja pa je vendar obetavna opcija, in to ne nujno v newagewsko hemigwayevski različici "noben človek ni otok, povsem sam zase...". 
Lahko tudi v pragmatični obliki, kot poizkus, raziskovalni eksperiment: odpravimo meje, da vidimo, kaj bo. 
To je storil Szeemann z letošnjim beneškim Bienalom. 
Nekoč je bila beseda Odprto (Apperto) ime razstave, na kateri so na Bienalu predstavljali prihajajoče umetnike. 
Szeemann se je odločil, da bo na letošnjem bienalu odprto povsod: dAPERTutto, APPERTO over ALL, APERTO partout, APERTO ueberALL. 
PovsODPRTOod. 
Ukinil je meje med posameznimi razstavišči, za temeljno potezo letošnjega bienala pa je postavil predstavitev novink in novincev. 
"Izberite mlade umetnice in umetnike," je menda svetoval nacionalnim komisarjem in se s tem odpovedal mednarodno uveljavljenim umetnikom/cam svoje generacije, češ da imajo možnost razstavljati vse od leta 1972, in da jo bodo znova imeli leta 2001. 
Na naslednjem bienalu, ki bo pregledno-primerjalen.

Szeemann se je odpovedal mednarodno uveljavljenim umetnikom/cam svoje generacije, češ da imajo možnost razstavljati vse od leta 1972, in da jo bodo znova imeli leta 2001.

Lastni odpadki pri sosedu. 
Lani je Ministrstvo za okolje in prostor sprožilo akcijo za pozitivnejši odnos do problematike zbiranja odpadkov. 
Raziskava, ki so jo naredili, je pokazala, da je odnos ljudi do objektov, ki zbirajo in procesirajo odpadke, odklonilen. 
Ministrstvo je hotelo s to kampanjo narediti prve korake za spreminjanja odnosa do odpadkov ter spreminjanja mnenja, da ti objekti niso hudo pereči in da so manj škodljivi kot, recimo, kemične tovarne. 
Na natečaju je bila izbrana agencija K.r.e.s. »Akcija je obsegala več področji; tiskani mediji , elektronski mediji, stiki z javnostjo, kontaktne oddaje, okrogle mize, zloženka v nakladi 200.000 izvodov, plakati, vključili smo tudi komunalna podjetja ter tudi nevladne ekološke organizacije,« pravi vodja projekta Bojan Ivanovski. Pri K.r.e.s.-u so sprva želeli nekoliko provocirati in tako pritegniti pozornost predvsem s TV-reklamo, v kateri sosed uporablja sosedovo stranišče. 
Sama akcija se je kasneje z nacionalnega nivoja selila na regijskega, z nacionalnih medijev na regionalne medije.

Mediji, zavarovalnice in sokovi. 
Celostne oglaševalske akcije za Delo in Adriatic ter za Fructal je lani predstavil Studio Marketing JWT. 
Petra Kalan, ki se je ukvarjala z Delom, pravi, da je šlo za komunikacijsko akcijo, ki naj bi krepila in utrjevala lojalnost naročnikov Dela in Slovenskih novic s pomočjo Časopisnega kluba. 
Vsak naročnik namreč avtomatično postane član časopisnega kluba, kar mu prinaša ugodnosti in privilegije: od daril do brezplačnega nezgodnega zavarovanja pri Zavarovalni družbi Adriatic. 
Akcija je bila zastavljena kompleksno, saj jo sestavljajo trije napovedni oglasi, dvostranski razlagalni oglas, serija treh tiskanih nadaljevalnih oglasov, direktna pošta v obliki časopisa, televizijski oglas ter serija radijskih oglasov. 
Komunikacijski ton akcije je bil po mnenju avtorjev humoren in rahlo ironičen, dodobra so bili izkoriščeni lastni mediji (torej Delo in Slovenske novice). 
Akcija naj bi Delu in Slovenskim novicam prinesla več kot 5000 novih naročnikov.

NAPAD NA JUGOSLAVIJO

KAM SO ŠLI MILJONI

TAHA, KHALED, FAUDEL :

Kdor si bo v kompilaciji francoske založbe Source iskal rocka, bo bridko razočaran, saj se vsaka podobnost konča pri kompletu kartonastih bobnov z naslovnice (namesto katerega bi v elektronski različici stala le nekakšna škatla s stikali) in dejstvu, da na njej vendarle slišiš "v živo" odigrane instrumente. 
Sicer pa gre za zbirko sočnega salonskega kiča in retronaive - primerjajte z: Air - s katero se Francozi vračajo v mladost Moogove čarobne mašince, prvih disko korakov in shaftovskega flavtaškega fanka. 
(jk)

(CD WordSound '98, uvoz Nika, naprodaj v Rec-Recu)

Chuck E. Weiss je tisti čudak, ki se je v drugi polovici sedemdesetih na sceno prebijal v družbi Toma Waitsa in Rickie Lee Jones (da, takrat sta še ljubimkala in če ste se spraševali, kdo je tista fatalna blondinka, ki jo Waits objema na hrbtni strani ovitka Blue Valentine, naj vam zaupamo, da je to prav Rickie), leta 1981 posnel prvo in do danes edino ploščo z naslovom The Other Side of Town, potem pa poniknil v oštirskem poslu ter skupaj z Johnnyjem Deppom odprl slavni Viper Club, kjer je redno nastopal. 
Kakšen slučaj, ne. 
Ste se mrščili med poslušanjem zgoraj recenzirane Mule Variations? 
Ni problema, na Extremely Cool najdete vse, čisto res vse tisto, kar ste zadnjih dvanajst let pogrešali pri Tomu Waitsu. 
Ne le to, na Extremely Cool najdete tudi Toma Waitsa osebno, in sicer v vlogi kitarista ter izvršnega producenta. 
Torej velemestni spleen, zadah beznic, švic nočnih tičev, skrokan zlomljen glas in odbito poezijo, hlape politega alkohola, hrapavo ljubezen, oblake cigaretnega dima in postan vonj polnih pepelnikov, ki se v razmerju ena proti ena čudovito meša z americano ter korenitim bluesom, ki se preliva v ohlapni jazz, in ležernim rockom, ki mestoma prerašča v zydeco. 
Igriv, veder, ekstremno kul in omamen boemski koktajl, ob katerem vam bo žal, da Weiss osemnajst let ni snemal, in ki v isti sapi vliva upanja, da na naslednji Weissov izdelek morda ne bo treba čakati novih osemnajst let.(mxm)

Tedaj se je tudi pokazalo, da ima tudi smučarski zaplet nekakšen hokejski pridih, še posebej, ko so toni javno izrečenih izjav postajali močnejši. 
Tekmovalci, ki pri sestavi trenerske ekipe načeloma nimajo nikakršnih pristojnosti, so podvomili v strokovno argumentacijo Šmitkove zamenjave, še posebej, ker so bili zadnji rezultati dobri, z izjemo svetovnega prvenstva v Vailu. 
Glede na to, da drugih uradnih sporočil s sedeža Smučarske zveze Slovenije ni bilo, lahko o morebitnih drugih razlogih samo domnevamo. 
Še najbolj verjetno je, da se je vodstvo reprezentance Šmitku odreklo tudi (ali morda predvsem) zaradi njegovih ostrih kritik na račun dela Smučarske zveze Slovenije in posameznikov, posebej Toneta Vogrinca. 
Šmitek, ki že dolga leta slovi kot oster kritik razmer v slovenskem smučanju, v javnosti rad govori brez dlake na jeziku, novinarji pa njegove sočne izjave prav zaradi tega tudi radi objavljajo. 
Šmitkova skoraj notorična neposrednost in prekipevajoča samozavest naj bi bila sicer tudi skrivnost uspeha v delu s tekmovalci. 
Kako pa je vse skupaj vplivalo na medsebojne odnose s smučarji in kolegi, lahko samo ugibamo. 
Ugibamo lahko tudi, ali morda razlog Smučarske zveze za prekinitev sodelovanja ni tudi v razhajanjih o finančnih pogledih na vrednost trenerskega dela. 
Je posredi še kaj tretjega?

Še najbolj verjetno je, da se je vodstvo reprezentance Šmitku odreklo tudi ali predvsem zaradi njegovih kritik na račun dela Smučarske zveze in posebej Toneta Vogrinca.

Brž ko se izkrcaš z avtocestnega traku, te pozdravijo Caffé California, Pizzeria Manhattan, Bar New York, Gelateria Miami Beach in podobna yankeeščina. 
Tik pred dolino pa straži Hotel Kennedy's. 
Iz občutka, da smo zapeljali v televizijsko nadaljevanko, nas je streznitveno predramila lokalna mirovniška radijska postaja, ki je v italijanščini napovedala neposredni prenos tuljenja alarmnih siren v Beogradu in pozivala poslušalce, naj privijejo glasnost in odprejo okna, da bodo vsem prebivalcem doline pričarali tegobo ljudi v srbski prestolnici.

Z Borutom sva se kljub temu odpravila po "ameriških" gostilnah iskat srbske gore liste. 
Ko sva stopila v vaški bar, je v njem nenadoma zavladala smrtna tišina. 
Vsem je bilo takoj jasno, da za nečim vohljava. 
Novinarjev pa imajo v tistih koncih zadnje dni poln kufer. 
No, čim so se domorodci prepričali, da jim s pohlevnim pitjem kapučina nočeva nič žalega, jih je premagal firbec. 
Polagoma se je začelo "izjašnjavanje": da sicer ne ugovarjajo Natovim napadom, pa da so "njihovi" Srbi pravzaprav čisto fejst ljudje. 
Stric v lovski opravi nama je povedal, da je pri njih doma, tam doli, že bil in občudoval prostorne hiše in nove, mogočne traktorje. 
Pri njih ga moti le to, da zajtrkujejo svinjsko meso … 
Sicer pa so nas napotili v vas tri kilometre nižje. 
Imenuje se San Pietro Mussolino, poimenovana je po veliki poljski miši, ki ji pravijo "mussolino" in množično razsaja po okoliškem hribovju. 
Še preden sva se poslovila, so nama zaklicali, da je razpoznavni znak srbskih hiš satelitska antena na strehi.

V dvajsetih letih, odkar jih poznamo, so bili mobilni telefoni obtoženi, da povzročajo (v približno naraščajočem vrstnem redu pomembnosti) glavobole, depresijo, izgubo spomina in možganskega raka. 
Učene razprave so bile napisane o tem, kako mikrovalovi, ki jih oddajajo, lahko povzročijo komaj opazne biokemične spremembe, ki pa vseeno lahko povzročijo vsaj nekatere od omenjenih problemov. 
In časopisi, ki imajo vedno radi dober zdravstveni preplah, so takim zgodbam vsi srečni prepuščali prostor. 
Toda nedavna raziskava Alana Preeceja in njegovih kolegov z bristolske univerze ni mogla najti nobenih pogubnih učinkov uporabe mobilnih telefonov. 
Pravzaprav so raziskovalci ugotovili prav nasprotno: uporaba takih telefonov lahko pospeši posameznikovo reagiranje.

Pravična stvar (Čubajs, Gajdar, Nemcov) 3,9**

Kronista: Ali H. Žerdin & The Economist

Vlada je sklenila državnemu zboru predlagati, naj ta sprejme sklep, da bi v Slovenijo sprejeli 1600 novih kosovski beguncev. 
V tem trenutku je v Sloveniji nekoliko več kot 2000 ilegalnih priseljencev iz Kosova, njihov statusi pa naj bi legalizirali in jim dodelili begunski status.

Nakup Adriatica

Portugalsko prijateljstvo

Španski sodnik, ki preganja generala Pinocheta, je britanskemu notranjemu ministru poslal podrobnosti o številnih mučenjih po letu 1988. 
Ta se mora na špansko prošnjo odločiti o izročitvi. 
Aktivisti v Združenih državah trdijo, da ga je treba izročiti Ameriki zaradi razvpitega umora iz leta 1976 v Washingtonu.

Druga notranjepolitična farsa so nekakšna medstrankarska pogajanja o volilnem zakonu. 
LDS je prišla na dan s kompromisnim predlogom tega zakona, ki pa v ničemer ni kompromisen. 
Vendar od trenutka, ko je Janez Janša s pristajanjem na kompromis privolil v drugačen model volilnega zakona od tistega, za katerega ustavno sodišče trdi, da je zmagal na referendumu, to niti ni več tako pomembno. 
Debate o ustavnih spremembah tako ali tako vse postavljajo na glavo. 
Vsaka stranka si jih pač predstavlja po svoje. 
Tako glede oblikovanja pokrajin kot glede volilnega zakona. 
Predvsem glede slednjega se zdi kompromis skoraj nemogoč. 
To pomeni, da je povsem verjetno, da bomo tudi na prihodnje volitve šli po starem volilnem zakonu. 
Vse skupaj je pravzaprav še najslabše za inštitut referenduma, ki pa ga je že degradiralo prav ustavno sodišče, s svojo razlago, da lahko manj kot polovica glasov tistih, ki so se referenduma udeležili, izglasuje neko obvezno zakonodajno navodilo.

Jani Sever

Newtonovi fantje: vzpon in padec bratov Newton, najuspešnejših ameriških roparjev vseh časov; satirični, farsični bio dedičev Jesseja Jamesa; by Richard Linklater; Matthew McConaughey & Ethan Hawke. * Palmetto: Woody Harrelson nasede seksi bejbam; počasni, a ritmični, dobro informirani film noir Volkerja Schlondorffa; plus Elisabeth Shue, Gina Gershon & Chloe Sevigny. * Sestrična Bette: Jessica Lange in Elisabeth Shue nategujeta Pariz; rezervna verzija Nevarnih razmerij; plus Aden Young.

SERVIS: Andromeda, Aries, Art Video, Blitz, Come 2 Film, Continental, Fun, Karantanija

Dokazno gradivo številka ena: predlog regionalnega obrambnega sistema proti izstrelkom, ki (odkar je Severna Koreja taka razcapana država) lahko škoduje samo Kitajski in njeni zahtevi po Tajvanu. 
Če bo ta sistem uveden, pravijo nekateri kitajski politiki, bo logičen izid pacifiška oboroževalna tekma. 
Dokazno gradivo številka dve: vojna proti Jugoslaviji, ki jo vodi Amerika. 
Nedavno so kitajski voditelji predstavili svoj pogled na svet, ki bo kar najbolje služil kitajskim interesom v naslednjem stoletju. 
To pa je svet, kjer ni nobene supersile in je državna suverenost sveta. 
Natov napad na Jugoslavijo, pravijo kitajski politiki, temu neposredno nasprotuje, ker uveljavlja ameriško hegemonijo in zaničuje mednarodni zakon. 
Če lahko danes Amerika napada Jugoslavijo, potem lahko jutri napade suvereno Kitajsko zaradi Tibeta ali Tajvana. 
Kritike Amerike v državnih medijih so ostre in nekateri časopisi so objavili Clintonove fotografije s Hitlerjevimi brki.

