Poletni utrinek

Med deževjem je bil kamp videti izumrl. 
Sem ter tja je med šotori in prikolicami hušknila senca v pelerini ali pod dežnikom. 
Le višja sila je lahko vplivala na to, da je nekdo zapustil varno zavetje in se podal na plano. 
Vsakdo je po svojem preživljal turoben, deževen dan. 
Zagotovo je bilo najteže tistim, ki so morali krotiti in zabavati majhne otroke.

Prihodnjič:

Smrt za poliglote

Prihodnjič:

Sladka trpkost neodvisnosti

Kraki utrdb sledijo razvejeni obali velikega pristanišča. 
Visoki zidovi, ostri robovi, številne strelne line in obrambni stolpi pritiskajo na posadke ladij, ki plujejo v eno najvarnejših pristanišč sveta. 
Na njegovih obalah se gnetejo mesta; na eni strani triperesna deteljica Senglea, Vittoriosa in Cospicua, njim nasproti je Valletta.

Podobo ribiških vasi najbolj lepšajo majhni čolni, pobarvani z rdečo, zeleno, modro in rumeno barvo. 
Iz njihovih kljunov zrejo po pristanišču skrbno izrezljana in obarvana očesa. 
Vsevidno Ozirisovo oko odganja hudiča in varuje hitre ladjice na nevarnih morskih poteh. 
Plovila nosijo ime po katoliškem svetniku »Iuzzu«. 
Pod vročim malteškim soncem hodita z ramo ob rami stari egiptovski bog podzemlja in krščanski bog. 
Ta dvojnost se v otoškem življenju ponavlja. 
Večina cerkvenih zvonikov ima po dve uri, ki kažeta različne čase. 
Pravi je namenjen vaščanom, napačni bega hudiča pri njegovih zlobnih namenih. 
Z večine kmečkih hiš grozijo peklenščku ostri bikovi rogovi. 
Dodatno moč jim daje križ, ki je pritrjen v bližini. 
Kljub iskreni veri je vraževernost pri Maltežanih močno razširjena. 
Njene korenine segajo v pogansko preteklost.

Najnovejša invazija na otok šteje na leto več kot milijon turistov, trikrat več, kot je prebivalcev otoka. 
Sreča, da nimajo orožja. 
Nekaj ducatov križarjev, ki so še na Malti, se ukvarja z medicinskim delom. 
Vodijo krvno banko, ki pokriva več kot polovico potreb dežele. 
Njihov red je v krizi. 
Ostareli so in ne morejo več prijeti za meč.

