Ljubljana - V zadnjem kolu 2. dela hokejskega DP, ki sicer ni odločalo več o končnem vrstnem redu, so gledalci v Tivoliju in v Športni dvorani na Bledu videli dve povsem različni tekmi. 
Medtem ko so Jeseničani zlahka zmagali na Bledu s 6:1, je Olimpija na domačem ledu morala letos že drugič priznati premoč hokejistov iz Zaloga z 2:4.

Na Bledu so oslabljeni gostitelji (brez M. Smoleja, Pethöje, Peruzzija in petih mladincev, ki so že v Mariboru na MEP skupine C) sicer vodili na gorenjskega derbiju z 1:0, številnejši in telesno izvrstno pripravljeni »železarji« pa so jih nato povsem nadigrali.

Končni vrstni red: Olimpija 23, Acroni Jesenice 20, Slavija M Optima 10, Bled 5.

Italijani ugnali tudi Nemce

Ljubljana - Jutri se bo začel veliki finale 9. slovenskega hokejskega državnega prvenstva. 
Osmič doslej se bosta za naslov pomerila Olimpija in Acroni Jesenice, prav z Gorenjske pa so imeli pred kratkim nekaj pripomb na naslov Nestla Aljančiča, predsednika HZS, ki si je vzel malce časa za premislek, nato pa za Delo spregovoril tako o tem jeseniškem pismu kot tudi sedanjem trenutku naše zveze, reprezentance in prihodnosti slovenskega hokeja.

»Drži, Jeseničani so svoje prispevke v tej sezoni doslej plačali. za Celje in Olimpijo pa smo izdali akceptni nalog. 
Za Celjane mi gre, da bi tam nekoč zrasel spet uspešen klub, da hokej ob Savinji ne bi propadel, med Olimpijo in reprezentanco pa je del trženja skupen. 
Gre pač za istega pokrovitelja. 
Sicer pa je dolgov iz preteklosti še veliko več, toda če bi o teh zdaj razmišljali, ne bi prav daleč prišli. 
Tudi zato smo se jeseni odločili, da HZS odpiše skupni dolg klubov, ki je štel 450.000 mark,« je poudaril predsednik HZS, ki pa pri hokeju pogreša združenje klubov: »Prav takšnega, kot ga imajo nogometaši. 
Na tej ravni bi morali reševati (med)klubske spore, ne pa da mora o vsem odločati izvršni odbor.«

Salonit Anhovo : Bled 3:1 (23, -18, 22, 22)

Gregor Rozman, organizator igre odbojkarjev Olimpije

Dvorana GIB je za nas kot zakleta. 
Po prvem zmagoslavju v Mariboru smo si doma preveč želeli zmage, pri čemer smo pogoreli. 
Na tretjo tekmo v Maribor smo odpotovali neobremenjeni, kar smo s pridom izkoristili. 
Mariborčanom se je poznala neenotnost. 
Glede na našo formo smo zasluženo v polfinalu.

S Kamničani se dobro poznate. 
Kaj pričakujete od polfinalnega obračuna?

Je sploh kakšna ekipa letos sposobna Kanalcem odvzeti primat?

Ormož - Na ormoškem strelišču je potekalo tradicionalno tekmovanje v trapu za »Pokal Ormoža 2000«, ki je pritegnilo 62 tekmovalcev. 
Poleg tega, da so se borili za čim boljše uvrstitve, so imeli udeleženci na tekmovanju eno zadnjih preizkušenj pred začetkom ligaškega tekmovanja. 
Na turnirju v Ormožu je ekipno slavila LD Radgona (Dani Šmid, Milan Pelcl, Franc Strniša) 113, pred Š. Kovačem (MS) 107 ter Kamnikom 106 itd. 
Med posamezniki je bil najuspešnejši Aitnik (Kamnik) 82 pred Šmidom (Radgona) 81, Mačkom (Š. Kovač) 80, Rakušo (Central Ptuj) 78, Šafaričem (Š. Kovač) in Strnišo (Radgona) po 77 itd. 
O. B.

Državna prvenstva bodo poslej polodprta, torej bodo imeli pravico nastopa vsi z določenim ratingom. 
Tekmovalna komisija pa bo morala zaradi spremenjene politike FIDE najti nov termin. 
Predlagani december ne bo mogel obveljati, kajti Svetovna šahovska federacija bo poslej od udeležencev svetovnega prvenstva terjala nastop na nacionalnem šampionatu, decembrski termin pa je po novem ekskluziven za SP.

Ob zaključku so podelili tudi priznanja ŠZS. 
Bronaste plakete so ob petdesetletnici delovanja dobili klubi Gorenjka Lesce, Koper Žusterna, Piran, Sežana, Radovljica, Kočevje in Primož Šoln za naslov mednarodnega mojstra. 
Srebrno plaketo je za velemojstrstvo dobil Duško Pavasovič, priznanja za mojstrski naslov pa Boštjan Markun, Ana Srebrnič in Marjan Šemrl. 
Diplome za mednarodnega sodnika sta dobila Boris Žlender in Bojan Arzenšek, za mednarodnega dopisnega mojstra Anton Čopar, za starejšega dopisnika mojstra pa Anton Praznik. 
FIDE pa je ob svoji 75-letnici v zlato knjigo vpisala Bruna Parmo, Milana Kneževiča in Borisa Kutina.

Slovenski šahisti so s ponosom predstavili zadnje štiriletno obdobje, v katerem kajpak izstopa pridobitev olimpijade leta 2002. 
Jasno, da je s samo zagotovitvijo organizacije prehojen le del poti. 
Še pomembnejši pa je pred vrati, kajti od tega, kako bo organizirano največje ekipno šahovsko tekmovanje sploh, bo veliko odvisna tudi nadaljnja usoda kraljevske igre pri nas. 
To je velika priložnost, ki se ne bo več ponovila. 
Pa ne gre samo za materialno plat, pa čeprav je od nje zelo veliko odvisno. 
Šah si bo moral v času do olimpijade zagotoviti tudi ugled, ki ga je že užival, oziroma se še povzpeti na vrednostni lestvici. 
Podlaga za to je dobra. 
Zdajšnja razvitost šaha opogumlja in trendi razvoja so jasno usmerjeni navzgor. 
Po letu 1971 smo dobili dva nova velemojstra, delitev četrtega mesta na evropskem ekipnem prvenstvu lani v Gruziji pa je zares prav sanjski rezultat, ki ga bo zelo težko ponoviti. 
V mladinskih konkurencah smo dosegli kopico vrhunskih rezultatov in zdaj lahko le čakamo še piko na »i«, to je odličje. 
Tolikokrat so bile naše mlade igralke in igralci blizu kolajnam, da se jim gotovo ne bodo mogle še prav dolgo izmikati.

