Morda pa ministrstvo tokrat Srdovega denarja ne šteje za državnega; tako bi spet potrdilo dvojni odnos do tega sanatorija v državni lasti. 
Enkrat ga obravnava kot povsem neodvisno institucijo, drugič kot državno orodje ali lastnino. 
Slednje, na primer pri polnjenju privatizacijske vrzeli, za katero je prav ta četrtek kot državno premoženje namenila tudi deleže Srdovih podjetij. 
V njej se lahko znajde tudi Peko, kjer ima Srd skoraj 15-odstotni delež. 
Skupaj s tem deležem je država v Peku več kot tričetrtinska lastnica. 
Za gospodarsko ministrico Teo Petrin značilna brezbrižnost do javnosti, s kakršno obravnava tudi problem te tržiške družbe, je zato nerazumljiva in nedopustna. 
Po podatkih njenega ministrstva se je iz državne malhe v Pekovo doslej nateklo kar sedem milijard tolarjev, rezultat pa je bil skoraj dvomilijardna izguba v minulem letu. 
Kje je ta denar in kje njegovi sadovi, doslej ni bilo treba pojasnjevati še nikomur. 
Če tem sedmim milijardam prištejemo še letošnji denar za trimesečne plače in dobrih 400 milijonov tolarjev terjatev do Peka, ki jih je od Gorenjske banke letos prevzel Srd, se ta znesek odebeli že na osem milijard.

Maja Grgič

Vlada je sklep o reševanju Peka, kjer bi lahko glede na poslovne kazalce že uvedli stečaj, sprejela konec marca. 
Ta predvideva kratkoročno reševanje z vključitvijo Srda in začetkom postopka prisilne poravnave ter iskanje možnosti za dolgoročno sanacijo družbe. 
Program sanacije tržiškega čevljarja naj bi do konca maja pripravila vladna projektna skupina, ki jo sestavljajo predstavniki lastnikov, Peka in Alpine Žiri, ki se v to reševanje vključuje kot možni strateški partner. 
»Po oceni sanacijskega programa, ki je bil podlaga za sprožitev prisilne poravnave, je za financiranje letošnje Pekove proizvodnje potrebnih približno 700 milijonov tolarjev,« je povedala Mešlova.

Kučanov urad zavrača Janševe trditve

Poslanci SDS predlagajo spremembo zakona

Skupina poslancev SDS predlaga, da naj bi obveznice, ki jih bodo prejeli upravičenci, ne zapadle v izplačilo šele konec leta 2004, pač pa vsaj eno leto prej. 
Obveznice naj se izplačajo v treh letnih obrokih z letno obrestno mero v višini TOM + 3 odstotke. 
Poleg tega predlagajo, da mora slovenska odškodninska družba izdati odločbo o izračunani višini odškodnine najpozneje do konca novembra letos, kar bo omogočilo izplačilo prvega gotovinskega dela odškodnine v začetku leta 2002. 
Le tako naj bi upravičenci uveljavili odškodnino v roku, ki se predvideva kot prvi rok za izplačilo. 
Predlagatelji sprememb pa želijo izenačiti tudi pravico do izplačila denarnega zneska odškodnine vsem upravičencem tudi za tiste, ki so prejeli odškodnino iz drugih zgoraj navedenih naslovov. 
Vsi naj bi prejeli odškodnino v dveh obrokih, preostanek pa v obveznicah.

Državni svetniki pa so začeli postopek za presojo ustavnosti in zakonitosti drugega odstavka 10. člena zakona o skladu za poplačilo odškodnine žrtvam vojnega in povojnega nasilja. 
Ob sprejetju zakona svetniki kljub pomislekom niso izrabili možnosti odložilnega veta, ker so se zavedali, da bi s tem lahko uveljavitev težko pričakovanega zakona odložili še za nedoločen čas. 
Zakon namreč za nekatere kategorije oškodovancev pri določitvi višine odškodnine upošteva kriterije glede na čas, trpljenje in podobno, ter višino mesečne odškodnine za določeno obdobje. 
Za vojaške vojne invalide in civilne invalide vojne pa je odškodnina določena na podlagi invalidnine, ki jo prejemajo, povečane s količnikom 10.

Po najbolj ugodni različici naj bi po ocenah pomočnika tehničnega direktorja Danijela Galufa odkopali le še kakšnih 200 kubikov materiala, v najslabšem primeru, se pravi, da rudarjev v čepu ne bi našli, pa bi jih do kraja vdora, kjer bi po predvidevanjih prav tako lahko bila trupla pogrešanih, čakalo še 500 kubikov materiala. 
V tem primeru, je dejal Galuf, pa bi bila še dodatno ogrožena tudi življenja reševalcev ...

Vtisi s hannovrskega sejma industrije in tehnoloških inovacij

Največ slovenskih razstavljavcev je v hali 12, ki je namenjena proizvajalcem s področja proizvodne avtomatizacije in energetike. 
Izstopa zlasti stojnica, ki na 64 kvadratnih metrih površin (od skupno 420 kvadratnih metrov, kolikor jih ima na sejmu slovenska industrija), združuje pet podjetij, ki izhajajo iz nekdanjega Iskrinega poslovnega sistema - Iskra Stikala, Iskra Instrumenti, Iskra Mehanizmi, Iskra Tela in Iskra Stikalni elementi.

Med strahom in upanjem

Tri zgodbe o prihodnosti poklicev

Mednarodni projekt pripravlja Max Goote Center Univerze v Amsterdamu v sodelovanju z Evropsko fundacijo za izobraževanje (ETF) in Evropskim centrom za razvoj poklicnega izobraževanja (CEDEFOP). 
V raziskavo je bilo vključenih šest držav članic EU (Avstrija, Grčija, Italija, Luksemburg/Belgija, Nemčija in Velika Britanija) in štiri kandidatke za članstvo v EU (Estonija, Madžarska, Poljska in Slovenija). 
Temelj projekta, slovenski del so pripravili dr. Ivan Svetlik, mag. Martina Trbanc in mag. Miroljub Ignjatović s Fakultete za družbene vede, je bil ugotoviti, katere tehnološke, gospodarske in zaposlovalske spremembe sodobnih družb bodo do leta 2010 vplivale na poklicno izobraževanje in usposabljanje. 
»Ko smo več kot 300 slovenskih strokovnjakov ekonomije, tehnološkega razvoja, trga delovne sile in zaposlovanja, poklicnega in strokovnega izobraževanja z anketo povprašali o njihovih pogledih na razvoj trga delovne sile, ekonomije in poklicnega izobraževanja, smo izdelali tri scenarije, kako naj bi se ta področja razvijala do leta 2010. 
Na podlagi njihovih odgovorov smo pripravili tudi strategije, kako nadzirati razvoj naše družbe«, pravi Martina Trbanc .

Vlada je na seji v četrtek sprejela tudi paket zakonskih sprememb, in sicer novelo carinskega zakona, novelo zakona o varstvu osebnih podatkov - po hitrem postopku, novelo zakona o zakonski zvezi in družinskih razmerjih, zakon o knjižničarstvu in novelo zakona o varstvu pred požarom.

Vlada je sprejela tudi informacijo o možnostih za integracijo oseb z začasnim zatočiščem iz Bosne in Hercegovine v Sloveniji. 
Vlada je upoštevaje mnenja in priporočila visokega komisariata Združenih narodov za begunce ugotovila, da razmere v delih BiH, iz katerih prihaja pretežna večina oseb z začasnim zatočiščem, še ne omogočajo njihove varne vrnitve v domovino. 
Zato vladni kabinet meni, da je treba takšnim osebam urediti status, ki jim bo dodatno olajšal vključevanje v slovensko družbo. 
Zato je v ta namen imenovala delovno skupino za pripravo predlogov sistemskih rešitev na tem področju. 
Naloga delovne skupine pa je, da preuči, ali je mogoče tem osebam zagotoviti trajnejši status v okviru obstoječe zakonodaje. 
Če to ni mogoče, bo treba pripraviti spremembo veljavne zakonodaje ali poseben zakon, da bo uredil njihovo nadaljnje bivanje v Sloveniji. 
Hkrati pa se je vlada odločila, da zviša znesek enkratne denarne pomoči za osebe z začasnim zatočiščem, ki se lahko trajno vrnejo v svojo domovino. 
Tako bo vladni urad za priseljevanje in begunce osebam z začasnim zatočiščem, ki se bodo trajno vrnile od 1. maja 2001 do 31. avgusta 2001, izplačal po 200.000 tolarjev, tisti, ki se bodo vrnili od 1. septembra 2001 do 31. decembra 2001, bodo dobili 150.000 tolarjev. 
Od 1. januarja 2002 pa bo znašala enkratna denarna pomoč za trajno vrnitev 100.000 tolarjev na osebo - do zdaj je znašala pomoč 60.000 tolarjev.

Zdaj čakajo na izid analize

Leta 1996 se je razplamtel pisni prepir, sprožen s pozivom, da bi borcem vrnili nihov praznik - dan borca.

Janko Pleterski v javno objavljenem mnenju o predlogu SDS, Panorama, 5. 6. 1997

Toda, pri vsem tem se je vendarle treba otresti mitiziranju NOB. 
Nietzsche je nekoč dejal, da je človek toliko močan, kolikor resnice o sebi prenese. 
To navsezadnje velja tudi za partizanstvo. 
Njegova neizogibna, naravna pot že pelje od vere k resnici, to se pravi od mita v zgodovino. 
Ta sestop pomeni spoznavanje vseh obrazov njegove resničnosti. 
Toda, tudi proces samorazkrivanja se je začel že med bojem samim, in sicer naglobje v partizanski poeziji, v poeziji Edvarda Kocbeka. 
S tesnobo, ki je ni skrival, je upesnil tudi temno stran meseca, ne da bi seveda zatajil svetlo. 
Na sebi je preizkusil in s svojo besedo izrazil paradoks globinske personalistične filozofije o nuji in tragiki dejanja ...

Vloga OF se je po vojni še povečala. 
Bila je organizacijski okvir množičnega političnega življenja, a tudi možnost in sredstvo za udejanjanje politike KPS; februarja 1949 je sprejela program komunistične partije za svojega. 
Aprila 1953 se je OF preimenovala v Socialistično zvezo delovnega ljudstva.

SZDL kot nadaljevalka tradicij OF mora dopuščati - in to visoko kvalificiranim strokovnjakom - izražanje različnih mišljenj, čeprav na prvi pogled neskladnih s trenutno 'politično taktiko'. 
Ta pravica mora veljati še posebej za 57. številko Nove revije, ki je v celoti posvečena 'prispevkom za slovenski nacionalni program'. 
Kajti nihče, in naj bo še tako visok politični forum, si ne more lastiti pravice, da bi krnil kulturnim delavcem dolžnost razmišljati o temeljnih ekstitenčnih vprašanjih svojega naroda, kar so vselej po svoji najboljši vesti počeli slovenski kulturni delavci, že odkar se ta narod zaveda samega sebe. 
Spoštovanje načel OF in ustanovitvenega akta nas lahko vodi v moderno, kulturno in civilno družbo; omogoča nam sprevideti zdaj tako nevarno grozeče čeri unitarizma in partijskega ekskluzivizma, ki jih je še nedavno (na Prešernovi proslavi) točno označil predsednik sveta za kulturo pri predsedstvu RK SZDL Miloš Mikleln.

Proti vsakršnemu administrativnemu ukrepanju zoper Novo revijo se je zavzel tudi Ciril Zlobec, ker vse izkušnje kažejo, da ima to negativne posledice. 
Kot pisatelja in Slovenca, je povedal, me moti predvsem odnos do NOB in izenačevanje belogardistov s partizani. 
O NOB se je izrekla tudi svetovna zgodovina in nas v veliki razdelitvi na fašizem in koalicijo proti njemu postavila na točno razvidno stran. 
S kakšno znanstveno in strokovno motivacijo in s kakšno pravico do individualne svobode postavljamo to znova pod vprašaj. 
Če pa že, potem moramo dopustiti tudi radikalizacijo reakcije na tako radikalizacijo. 
Vztrajanje pri dvoumnosti o tem, kaj je bilo partizanstvo nasproti belogardizmu, terja politično kvalifikacijo, in če bo šlo takšno razmišljanje naprej, naj se tisti, ki trdijo, da tu ni mogoče potegniti jasnih črt, sprijaznijo s tem, da bo njihovo pojmovanje po svetovni logiki mišljenja, ne po naši samovoljni, politični logiki, označeno kot desničarsko, kajti to je zadnja kosekvenca, če vztrajamo pri tej radikalizaciji. 
Z vidika intimne človeške usode je grob res podoben grobu, to priznam. 
Ne priznam pa, da enakost grobov izenačuje dejavnost tistih, ki v njih ležijo v času njihovega življenja. 
Tu gre že za zgodovinsko opredelitev, ne več za vprašanje tihe etike.

Viadukt bosta gradili podjetji SCT in Primorje Projekt financira tudi Evropska investicijska banka

V desetih letih obsežne aktivnosti Društva za zdravje srca in ožilja; 170 znakov za varovalno prehrano, pet knjig, posvetovalnica

Samo v dobrem letu in pol so (tudi ob različnih drugih akcijah), izmerili krvni tlak približno 20.000 ljudem, vsaj 7.000 prebivalcem so določili holesterol in sladkor ter tako odkrivali ogrožene in jih na to opozarjali. 
Prizadevajo si tudi, da bi čimveč ljudi imelo celotni holesterol 5 mmol/l ali manj, škodljivega LDL 3 mmol/l in manj, koristnega HDL 1 mmol/l in manj in trigliceride 2 mmol/l in manj. 
Opozarjajo, da ima skoraj 60 odstotkov odraslih previsok krvni sladkor, to je več kot 6 mmol/l.

Vrednost kapitala gospodarskih družb je precej odvisna od rezultatov njihovega poslovanja v tekočem in preteklih letih. 
Ta je tako v Posavju v lanskem letu zrasla za dober odstotek in je ta hip ocenjena na dobrih 157 milijard tolarjev.

Maribor - Na predvečer državnega praznika sta bili v Mariboru dve slovesnosti, s katerima so počastili 60. obletnico upora proti okupatorju. 
Najprej je bila v Unionski dvorani osrednja proslava ob dnevu upora proti okupatorju, na kateri je bil slavnostni govornik minister za notranje zadeve dr. Rado Bohinc. 
Med drugim je povedal, da prav na odločitvi za upor proti nacizmu in na osamosvojitvi Slovenci gradimo svojo prihodnost v združeni Evropi. 
Po koncu proslave se je dogajanje iz Unionske dvorane preselilo v bližnji Volkmerjev prehod, kjer je bila še slovesnost ob spominskem dnevu Maribora. 
Zbrane je nagovoril župan Boris Sovič.

Donačka Gora - Stoletnico šolske zgradbe, ki je jubilej dočakala obnovljena in pražnje odeta, so v Donački Gori združili s praznovanjem dneva upora in tudi tako poudarili pomembnost slovenskega šolstva na Zgornjem Sotelskem. 
Kar precej naporov je bilo namreč potrebnih, da je takratnemu upravitelju Simonu Sekirniku uspelo sezidati slovensko šolo, ki je bila velika protiutež nemškemu šolstvu v bližnjem Rogatcu.

Kot je Posedel še povedal, odstop Gregorja Vovka Petrovskega kaže, da se je volilna kampanja za prihodnje županske volitve tudi v dolini že začela, in obenem napovedal, da bo ponovno kandidiral za župana, kot neodvisni kandidat ali s podporo političnih strank, ki bodo to želele.

Za projekte, namenjene mladinski dejavnosti, bo občina razdelila 17 milijonov tolarjev 56 ponudnikom, za preprečevanje zasvojenosti 9,5 milijona tolarjev 32 ustanovam in združenjem, 58 milijonov tolarjev je namenila 58 prejemnikom za njihove projekte na socialnem področju, na področju zdravstvenega varstva pa bo 16 prejemnikov prejelo 17,7 milijona tolarjev.

Od našega dopisnika

Odločitev o vrnitvi k latinici je sprejel Svetovni tatarski kongres. 
Pri tem se je seveda skliceval na 68. člen ruske ustave, ki vsem republikam priznava pravico do samostojnega odločanja o uradnem jeziku v svojem okolju, vsem narodom pa jamči pravico do ohranitve lastnega jezika, do njegovega raziskovanja in tudi razvoja. 
Na podlagi teh ustavnih določil je odločitev o prehodu na latinico torej v popolni pristojnosti tatarske republike, pravi Šajmijev.

Branko Soban

Schling je dodal, da oblasti v Pragi nimajo razloga za strah niti pred popolnim odpiranjem trga v javnem mestnem prevozu, tudi avtobusnem. 
Taka zahteva Evropske komisije je v Nemčiji, na primer, naletela na odpor. 
»Lahko si predstavljam, kako po našem vstopu v Unijo omogočamo svobodno tržno tekmovanje tudi v mestnem prometu, saj imajo naši prevozniki dobro in cenovno dostopno tehniko in kvalificirano osebje ter se jim ni treba bati konkurentov iz držav petnajsterice,« je izjavil minister. 
Ne strinja pa se z nekaterimi državami Unije, ki - v nasprotju s pripravljenostjo njegove vlade, da popolnoma liberalizira trg prometa na Češkem - v strahu pred konkurenco zahtevajo nove omejitve, ki bi jim bila prilagojena prevozniška podjetja iz držav kandidatk.

Kaj mislijo Avstrijci o tem, ali so dovolj obveščeni o dogajanjih v sosednjih državah? 
Najbolje, menijo, so informirani o Madžarski, a tudi pri Sloveniji (26 odstotkov meni, da precej dobro). 
Obveščenost raste s stopnjo izobraženosti, praviloma so bolje obveščene srednje in starejše skupine prebivalstva.

Kairo, Kartum - Po napetih pogajanjih se je v Sudanu v petek zjutraj nekrvavo končala ugrabitev etiopskega vojaškega letala. 
Ugrabitelji, študenti etiopske vojaške akademije, so se po večurnih pogovorih s predstavniki Rdečega križa in Združenih narodov vdali na letališču v sudanski prestolnici in izpustili vseh 50 potnikov letala. 
Na fotografiji rusko vojaško letalo antonov včeraj zjutraj na letališču v Kartumu.

Nikoli. 
Predvsem zaradi januarja 1991, ko je bilo v sovjetskem naskoku na televizijski stolp v Vilniusu ubitih trinajst mojih rojakov. 
Tisto noč sem kar nekajkrat poskušal dobiti Gorbačova, toda njegova tajnica me je vztrajno zavračala, da spi in da ga ne namerava buditi. 
»Povejte mu, da edini lahko ustavi tukajšno morijo. 
In če tega ne bo storil, potem te krvi nikoli več ne bo mogel sprati s svojih rok«, sem ji kričal v slušalko. 
Toda Kremelj je bil gluh za krike umirajočih tam pod stolpom. 
Niti en sovjetski politik se ni nikoli opravičil za to. 
In sorodnikom pobitih ni nihče izplačal niti rublja. 
Nagrajevali so le častnike, ki so sodelovali v pokolu. 
Nekateri so kasneje postali celo generali.

Toda med nedavnim obiskom predsednika Valdasa Adamkusa v Moskvi je Vladimir Putin Litvi vendarle priznal pravico do lastnih obrambnih in varnostnih aranžmajev, kar naj bi pomenilo, da Kremelj ne nasprotuje več vašemu vstopu v Nato. 
Predsednika sta o tem podpisala celo posebno skupno izjavo.

Kdaj bo Litva po vašem postala članica Nata?

Na vso moč se trudimo, da bi povabilo v Nato dobili že na vrhu leta 2002 v Pragi. 
Za zdaj nam dobro kaže. 
Če ne bi bilo ruske diplomacije, ki nekatere vplivne evropske zaveznike in tudi posamezne državnike neprikrito prepričuje, naj ne podprejo včlanjevanja baltskih držav v Nato. 
Pozicije Nemčije in Finske so zadnje čase postale nejasne. 
Odnosi med Moskvo in Berlinom zdaj v resnici niso slabi. 
Podobno dobri so bili tudi tik pred drugo svetovno vojno, kar je bilo slabo ne le za Litvo, ampak za vso Evropo. 
Tega pri nas seveda zlepa ne bomo pozabili...

Približno polovica te poti je mojstrsko tlakovana s poetičnimi ali melanholičnimi, zmeraj sproščenimi in očarljivimi ljubimkami, naivkami in različnimi mladostnimi junakinjami, kakršne so med drugimi bile Nina v Cankarjevem Kralju na Betajnovi, Junija v Racinovem Britaniku, Rebeca v Wilderjevem Našem mestu, Ana v Dnevniku Ane Frank Goodricha in Hacketa, Alison v Osbornovi igri Ozri se v gnevu, Nežka in Rozala v Linhartovem Matičku, Izabela v Shakespearovi komediji Milo za drago ali Tereza v Behanovem Talcu. 
V teh enako ljubih kot tudi duhovitih vlogah je bila Majda ne samo nadaljevalka, marveč vrhunska oblikovalka likov, ki jih je med svetovnama vojnama v ljubljanski Drami najbolj izrazito upodabljala Ančka Levar. 
Sledil je prehod v značajsko bolj zapletene, a v temeljih še zmeraj istorodne ženske usode iz klasičnega in modernega dramskega repertoarja: npr. Ala v Mrožkovem Tangu, Elektra v Ajshilovi Oresteji ali Kordelija in nato še Gertruda v Shakespearovem Hamletu. 
Ta prehod je Majda kot že izkušena umetnica obvladovala enako suvereno kot mladostne vloge, nato pa so se, v zadnjih letih te vsestransko vznemirljive ustvarjalne poti vrstile znamenite karakterne in groteskne ženske postave, kakršne so: Mati Ubu v Jarryjevem Kralju Ubuju, Katra v Vorančevem Vorancu, Kronarica v Jančarjevem Disidentu Arnožu, Gospa Jambart v Feydeaujevi Barillonovi poroki, tkalka Nina Klobčič v Shakespearovem Snu kresne noči ali Marry Doul v Syngeovem Svetniškem vrelcu, Mafanwy Price v Bondovem Morju in kot vrh te smeri: do sarkazma prignan, veličasten in hkrati tragigrotesken lik Rachel v Ardenovi igri Živite kot svinje, če iz zelo obsežnega opusa Majdinih vrhunskih kreacij omenimo samo te, seveda zelo strogo izbrane.

Direktor Grand Hotela Union Bogdan Lipovšek ter direktor investicij in vzdrževanja Miran Frumen sta prepričana, da bo projekt končan do aprila 2002

Na vprašanje, kakšno je sodelovanje z RTVS, glede na večkrat objavljene želje (pismo bivšega generalnega direktorja Janeza Čadeža), da bi radijski orkester v Unionski dvorani dobil svoj domicil, Bogdan Lipovšek odgovarja, da do tega ne bo prišlo. 
Pogovori sicer potekajo o možnem sodelovanju pri izvedbi posameznih programov. 
RTVS bo dobila pogoje za svoje potrebe, ne da bi te sofinancirala. 
Miran Frumen pa pojasnjuje, da je načrt obnove dvorane zasnovan tako, da bo omogočal televizijske prenose in snemanja (določena je lokacija za šest kamer z vsemi potrebnimi priključki ipd.), kar pomeni, da so v tem smislu sodelovali s tehničnimi službami RTVS (kjer so jim naredili načrte za postavitev kamer). 
Grand Hotel Union bo televizijo potreboval tudi sicer, saj bodo gostom kongresov omogočili spremljanje dogajanja kar iz svojih sob preko hišne televizije.

Gostje svoje sobe že spreminjajo v pisarne. 
Očitno pa ne bo prišlo do kakšnih pogodb in financiranja s strani nacionalne televizije. 
Tehnične pogoje za potrebe televizije (ni nujno nacionalne) bo zagotovil Grand Hotel Union sam, v skladu s svojim interesom. 
Delajo jih že sedaj, ker je najbolj enostavno narediti, dokler je gradnja v toku, dodaja Frumen; malo več dela je, potem pa bo lepše. 
Z gradbenimi deli naj bi končali oktobra, s finalnimi deli pa 15. aprila 2002. 
Prvi kongres (spomnimo se, da je Slovenija zanj kandidirala v Indiji) se začne 8. maja 2002. 
Zanimivo je, da so si tuji organizatorji kongresa Grand Hotel Union z dvorano ogledali že oktobra lani in se odločili zanjo.

Marijan Zlobec

Razvpito prvo celovečerno igro reprezentativnega predstavnika mlade britanske dramatike krvi in sperme Marka Ravenhilla Shopping and Fucking (krstno uprizorjeno septembra 1996 v londonskem Royal Courtu) so nam zdaj (po januarski slovenski praizvedbi v produkciji študentov 3. semestra ljubljanske AGRFT in februarskem gostovanju berlinskega gledališča Schaubühne) uprizorili v redni repertoarni ponudbi mariborske Drame. 
Zahtevno, šokantno in provokativno besedilo je premišljeno, brez moraliziranja, a tudi brez odvečnega artističnega ekshibicionizma postavil na komorni oder režiser Matjaž Latin.

Dramaturg Vili Ravnjak v gledališkem listu opisuje devetdeseta leta, ki jih tako surovo zrcali Ravenhill v svojem besedilu, kot »čas prelomov in globalnih transformacij ..., fizične in psihične agresivnosti in destruktivnosti ..., ko sta triumfirala zlo in tema«. 
Avtor uprizarja današnjo urbano družbo, ki jo »držita skupaj samo še denar in potrošniška mentaliteta« in v kateri je osnovno gibalo »radikalni egoizem, logika izkoriščevalskosti in zadovoljevanja lastnih potreb, ne oziraje se na ceno, logika uspešnosti in učinkovitosti«. 
Svojevrsten paradoks je, da kljub vsakršni prezasičenosti posameznik »resnične zadovoljitve, izpolnitve in pomiritve« ne more doseči, zaradi česar se v njem stopnjuje občutek »otopelosti, izpraznjenosti, naveličanosti, zdolgočasenosti, nesmisla«.

Srhljivo blizu

Stanovalec mu je nasedel in premetenec je iz stanovanja na Peričevi odšel s pištolo walther in večimi priznanji, pohvalami in odlikovanji. 
Oškodovanec se je, žal, prepozno prepričal, da muzej ne pripravlja nič podobnega.

Ljubljana - V boju za naslov prvaka v Si. mobil ligi je na sporedu eno najbolj vznemirljivih kol (28.): Maribor v Ajdovščini in Olimpija v Domžalah. 
Gostitelja vodilnih moštev sta bila v zadnjih kolih izjemno uspešna, tako da je mogoče pričakovati srhljiv razplet. 
Toda ali tudi spodobno igro? 
Tekma v Velenju bo danes ob 18. uri, vse druge pa jutri ob 17.

Dunaj - Na mitingu v olimpijskem bazenu na Dunaju je Blaž Medvešek s časom 2:02,90 slavil zmago na 200 m hrbtno, Lidija Breznikar pa je na 400 m mešano zasedla 4. mesto, a s časom 4:57,70 izboljšala slovenski rekord, čigar lastnica je bila Alenka Kejžar (4:57,77). 
Druge vidnejše uvrstitve slovenskih plavalcev: Urška Slapšak 4. na 50 m delfin (30,61), Anja Čarman 3. na 200 m hrbtno, Urška Roš 4. na 100 m delfin (1:03,73), Bojan Zdešar 3. na 200 m hrbtno (2:06,43), Peter Mankoč (1:53,68) ter Jure Bučar (1:54,21) 3. in 4. na 200 m prosto.

Strelci v trapu na SP

Ljubljana - Odbor za šport na lokalni ravni OKS-ZŠZ bo danes v sodelovanju z občino Grad in športnimi delavci Prekmurja in Prlekije priredil Olimpijsko akademijo, ki se bo v OŠGrad na Goričkem začela drevi ob 18. uri. 
Spored bodo obogatili plesalci PZS, predstavili pa bodo še več drugih športnih panog. 
Prireditelji so povabili v goste tudi naša najboljša telovadca Mitjo Petkovška in Aljaža Pegana. 
O. G.

Šport po svetu

Innsbruck - Nekdanji olimpijski zmagovalec v smučarskih skokih (1980), Avstrijec Toni Innauer, bo tudi v olimpijski sezoni 2001/02 kot glavni trener vodil avstrijsko reprezentanco v smučarskih skokih. 
Innauer je izvršno trenersko funkcijo v skokih prevzel potem, ko je 6. februarja, tik pred SP v Lahtiju, v prometni nesreči umrl trener prvega avstrijskega skakalnega moštva Alois Lipburger. 
Innauer bo obenem še naprej športni direktor avstrijskih reprezentanc v skokih in nordijski kombinaciji. 
»Dogovor velja do konca olimpijske sezone, potem pa nameravam trenerstvo odložiti,« je povedal avstrijski »coach«. 
O. G.

V Šenčurju šov Zorana Klemenčiča

Rezultati, člani (66 km): 1. Klemenčič (Tacconi) 36, 2. Marin (Perutnina Ptuj) 19, 3. Zajc (Savaprojekt) 18, 4. Zrimšek (Krka Telekom) 14, 5. Rogina (PP) 10; do 23 let (66 km): 1. Marin 19, 2. Zrimšek) 14, 3. Rogina 10, 4. Krevs (PP) 1; st. mladinci (46 km): 1. Lazič (Radenska Rog-Slovenica) 27, 2. Kraker (Sava) 17, 3. Ilešič (PP) 16; ml. mladinci (33 km): 1. Bole (Bled) 20, 2. Bukovec (RR-S) 14, 3. Rakar (Hit Casino) 10.

Mate Arapov je tudi v finalu nadaljeval z odličnim jadranjem in je pred največjo zmago v karieri. 
Drugouvrščeni Norvežan Per Moberg zaostaja za 15 točk, tako da lahko Hrvat do konca taktizira in ga pokriva.

Danes se začenjajo tudi dvoboji 1. kola svetovne skupine Fed cupa. 
Pari so: Avstralija - Avstrija, Italija - Hrvaška, Japonska - Argentina, Slovaška - Madžarska.

Krimovke po DP še na poka

Ljubljana - Potem ko so si v sredo nadele zlate kolajne za 7. zaporedno zmago v DP, bodo rokometašice Krima Ete Neutro Roberts jutri bržkone v klubsko vitrino spravile še eno lovoriko - 8. pokal Slovenije v zadnjih 9 letih. 
Domače tekmice letos krimovkam niso povzročale nikakršnih preglavic, tako da bo zanje tudi zaključni turnir pokala podrejen pripravam na dvoboj leta, finale lige prvakinj proti Viborgu.

Spored zaključnega turnirja - danes, polfinale : M-Degro Piran - Žalec (16), Krim Eta Neutro Roberts - Olimpija (18); jutri : za tretje mesto (15.30), finale (18).

Novomeški TPV tudi letos ni segel po visokih uvrstitvah. 
Prvenstvo je končal v spodnji polovici, a zlahka obdržal prvoligaški status. 
Vendar se ni moč izogniti občutku, da bi ta ekipa lahko dosegla več - pa ne le zaradi nekdanjega ugleda. 
Formis Bell iz Miklavža je bil kar precej časa v stiski, si šele po 14. kolu zagotovil obstanek med najboljšimi ter v zadnjem prehitel še Novomeščanke. 
In seveda dosegel zastavljeno.

Študentski ekipi Venus Frupi ŠOU K2 Sport in ptujski Elektrologistiki - ta se je v 1. 
SOL vrnila, ko se je po združitvi Šentvida in Tabora (ter Krima) izpraznilo eno mesto - je bil pravzaprav obsojen na boj za obstanek. 
Temu primeren je bil njun delež v DP, pri čemer so imeli pri ptujskem klubu spet iste težave kot v lani, ko je ekipa domala razpadla.

Prav Češka in Slovaška sta pred letom dni igrali »zgodovinski finale« (zmaga Čehov s 5:3). 
In Čehi so tudi zdaj nedvomno med kandidati za zlato - njihovi vodilni zvezdniki iz NHL bodo Ručinsky, F. Kaberle, Vyborny, ob njih pa gre še za uigrano jedro iz Evrope (M. Prochazka, Vlasak, Reichel). 
Slovaki so v napovedih zadržani. 
Palffy in Štumpel sta pač ostala v končnici NHL, Washingtonovemu asu Bondri pa je poškodba roke preprečila pot na SP.

Pomembnejši Izidi - 4. kolo: Dimitrijević : Sedina 0:1, Stefanova : Graf remi, Kovalevska : Kononenko remi, Dworakowska : Žukova remi, Hurtidze : Ionescu remi, Škripčenko -Lautier : Petrenko 1: 0, Danielian : Vasiljevič 1:0, Mkrčijan : Arahamija 0:1, Grabics : Grosar remi, Krivec : Kucypera remi; 5. kolo: Sedina : Škripčenko-Lautier remi, Arahamija : Kostenjuk 1:0, Hunt : Gaponenko 0:1, Graf : Prudnikova remi, Ionescu : Bojković 0:1, N. Kozinceva : Stepovaja 1:0, Foisor : Korbut 1:0, Sudakova : Galianina 0:1, Grosar : Calzetta remi, Reszka : Krivec remi.

Vrstni red: Sedina, Gaponenko, Arahamija 4,5, Škripčenko-Lautier, Foisor, Prudnikova, Polovnikova, Graf, Galianina, Kovalevska, Bojković, Čeluškina, N. Kozinceva 4 ... 
Grosar 2,5, Krivec 2 itn.

Na Hungaroringu bo jutri uvodna preskušnja za DP v cestno-hitrostnem motociklizmu - Prvič po letu 1991 dirke ne bo v Sloveniji

Koledar

1707

1864 Rodil se je slovenski arhitekt in urbanist Maks Fabiani (umrl leta 1962).

Če se navdušujete nad podloženimi rameni in svetlečimi trajnami, vam pravijo, da ste brez okusa. 
Če pa kupite zlato bluzo Donatelle Versace, ki jo ne bi oblekla niti Joan Collins, ste nobel. 
Modna diktatura nam v odsotnosti boljše zamisli vsakič ponudi novo retro - in osemdeseta Vogueu in pistam vladajo že drugo leto. 
Kdaj bo končno konec

A veš, ko bereš v časopisu, da je tainta bend ful velik na Japonskem? 
No, ponavadi pride na koncert 200 ljudi, fantje se slikajo pred vrsto za karte, potem se vrnejo domov. 
To sem videl milijonkrat. 
Tam sem se navdušil nad francosko muziko, ker je bila tam zares popularna, dobilo se je plošče, ki jih v Liverpoolu ne bi nikoli.

Ja, ja. 
Vem, da vsi pišejo, da sva jo spoznala na potovanju po Bolgariji. 
Um, to je samo sporočilo za medije, ki nam je malce ušlo iz vajeti, hehe.

V čem je skrivnost? 
V formuli producentskega guruja Peta Watermana (ki je ustvaril Kylie Minogue, Jasona Donovana, Ricka Astleyja in podobne ikone osemdesetih): tri Barbike, dva Kena, en velik nasmeh in nič celulita. 
Claire, Lisa, Faye, Lee in H so se šli vsak po svoje neuspešne glasbene kariere po hotelih in študentskih kampih, dokler ni v njihovem povprečnem talentu in brezhibnem videzu Waterman zaslutil potenciala. 
Zbobnal jih je skupaj in jih s prvim (poskusnim) komadičem 5,6,7,8 in zelo živahno plesno rutino poslal na Children In Need, dobrodelno prireditev z živim prenosom po vsej Britaniji.

Dejan Brate

Intervju: Leteči potepuhi

Skupina je v zadnjih letih doživela kar nekaj kadrovskih sprememb. 
Kaj se je dogajalo z vami?

Jožko : Verjetno res ... 
Pri snemanju plošče nam je pomagalo zelo veliko ljudi. 
Vsem se lepo zahvaljujemo, še posebno Žaretu Paku, da je bil pripravljen vložiti svoj čas in denar, da smo zmiksali ploščo in posneli dva videa. 
Čeprav smo vse preostalo naredili malodane zastonj, smo vseeno v minusu. 
Prodaja je sicer dobra, vendar nam nihče ne zagotavlja, da bo plošča finančno pokrita. 
Na ta račun smo se pošalili, da bi morda bilo bolje, če bi prodajali jajca, ker bi jih zagotovo vse prodali.

Ervin Hladnik Milharčič

Prvi cesar iz epruvete?

Leta 1964 je Sullivan uresničil svojo najpomembnejšo idejo: program za nebelce, s katerim bi se naučili veščin, potrebnih za nove, moderne poklice. 
Nastali so tako imenovani Opportunities Industrialization Centers in v njih so se izšolali več kakor trije milijoni ljudi. 
V ZDA je 75 takih centrov, v Afriki pa 17. 
Še danes veljajo za največje neprofitne učne centre na svetu.

Sullivan je ustanovil tudi neprofitni mednarodni sklad za izobraževanje in samopomoč (1983) s sedežem v Phoenixu. 
Ta sklad je izšolal 100.000 kvalificiranih delavcev in 100.000 novih kmetovalcev ter opismenil pet milijonov ljudi.

Leta 1964 je Sullivan uresničil svojo najpomembnejšo idejo: program za nebelce, s katerim bi se naučili veščin, potrebnih za nove, moderne poklice. 
Nastali so tako imenovani Opportunities Industrialization Centers in v njih so se izšolali več kakor trije milijoni ljudi. 
V ZDA je 75 takih centrov, v Afriki pa 17. 
Še danes veljajo za največje neprofitne učne centre na svetu.

Septembra naj bi začeli podobno službo na internetu tudi v Nemčiji. 
Internet naj bi zlasti koristil duševno bolnim, še posebno tistim, ki težko navezujejo stik s svetovalnimi organizacijami in zdravniki. 
Kot opozarja profesor psihiatrije Ulrich Hegerl, eden od strokovnjakov, ki so se pred kratkim sešli na psihiatričnem seminarju na münchenski Univerzi Ludwiga Maximiliana, ponuja internet na tisoče strani bolnikom, ki želijo kaj izvedeti o možnostih za zdravljenje svojih tegob, preden obiščejo poklicnega strokovnjaka. 
Hegerl opozarja na nevarnost, da bi se taki bolniki osamili. 
Problematična je tudi kakovost nasvetov po internetu, saj niso vsi strokovni in profesionalni.

Britanski Economist sporoča Italijanom, da voditelj njihove opozicije ne more vladati v demokratični državi

