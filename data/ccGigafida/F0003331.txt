Sicer pa so poptevejevci in akanalovci konec leta sklenili turnejo Popstars. 
Če izvzamemo različne poglede na ta projekt in malce zasoljene cene vstopnic, pa je treba obema komercialnima televizijama čestitati za spektakularnost projekta Popstars. 
Samo da se ne bi s svojim podvigom preveč poistovetili.

1. 
Vlada naj za ministra brez listnice za področje evolucijskih vprašanj nemudoma imenuje Franceta Bučarja. 
Ta bo lahko na vladnih sejah, ko bodo ministri začeli kvasiti neumnosti, posredoval z znamenitim stavkom »Ne mi afen guncat.«

Policija ni bolj nasilna

Čaka nas obdobje spoprijemanja z razmerami v državni upravi, in to v realnem življenju, in ne na papirju. 
Ne kampanjsko, z reorganizacijami, ki jim sledijo tehnološki presežki, kot se je reklo v gospodarstvu, ampak s postopnim usmerjanjem dela javnih služb v zasebno sfero in s korenito racionalizacijo pri novem zaposlovanju, pojasnjuje notranji minister dr. Rado Bohinc, s katerim smo se pogovarjali o opravljenem in načrtovanem delu v ministrstvu.

Pri reformi javne uprave smo na prelomnici, pri vprašanju, ali smo sposobni od dobrih zamisli preiti do dejanj. 
Dobre zamisli so uzakonjene, zdaj so na vrsti dejanja. 
Imamo odličen koncept javnih uslužbencev in organizacije države. 
Prvi prinaša celovito reformo upravljanja s kadri v javni upravi, decentralizacijo kadrovskega odločanja s hkratno centralizacijo strateškega planiranja in nadzora, uvaja v javno upravo najvišje menedžerske položaje s petletnim mandatom, izbiro na osnovi natečaja, kar zagotavlja strokovnost. 
Drugi uvaja vrednote, po katerih mora uprava delovati: zakonitost, politična nevtralnost, objektivnost, strokovnost, strokovna samostojnost, usmerjenost k uporabniku, odprtost in preglednost. 
Uvaja spremenjen sistem vodenja, ko najvišjih mest v državni upravi ne bodo zasedali funkcionarji, ampak bodo to uradniški položaji, itd. 
Za uresničitev dobrih zamisli bo treba narediti nekaj odločilnih potez, ki bodo za marsikoga boleče. 
Sposobnost vlade za udejanjanje reforme javne uprave bo pomenila sposobnost doseganja politične volje tudi za dejanja, ki so manj popularna in pomenijo rez v tkivo državne administracije, kot so zmanjšanje števila vladnih služb, organov v sestavi, racionalizacija strokovnih služb, odprava podvajanja strokovnih služb v organih v sestavi in ministrstvih, marsikje zmanjšanje obsega dela in števila zaposlenih. 
Napredek na tem področju bo odsev politične volje in enotnosti vlade in obratno.

Morda je Rop s to poslanico poskusil nagovoriti konservativni del volilnega telesa, da bi se podobno kot Drnovšek pred njim umestil v bolj sredinsko politično pozicijo. 
Res? 
Malo verjetno je, da bi bil to razlog za izbrani stil poslanice: če pa je bila razlog opisana politična preračunljivost, je taktiko težko oceniti kot dobro. 
Prvič: na takšen način konservativnega volilnega telesa namreč ne nagovarja politika, temveč predvsem Cerkev. 
In drugič: Rop ima v konservativnem delu volilnega telesa že zdaj visoko podporo.

Ropov britanski kolega po funkciji Tony Blair je bil v svojem novoletnem nagovoru na primer predvsem stvaren - čeprav je sicer neprimerno bolj patetičen in populističen politik od novega slovenskega premiera. 
Državljane je v svojem novoletnem nagovoru opozoril, da bo lahko leto 2003 težko in nevarno. 
Največje nevarnosti so grozeča vojna z Irakom, nevarnost novih terorističnih napadov in negotov gospodarski položaj. 
»Ne spomnim se, kdaj je bila Velika Britanija naenkrat soočena s toliko težkimi in v nekaterih primerih nevarnimi problemi,« je dejal Blair. 
Napovedal je tudi, da bo Britanija postavljena pred izredno pomembno odločitev: ali naj funte zamenja z evri. 
Seveda je temu dodal tudi nekaj patetike - a ključna so bila sporočila, ki smo jih navedli.

Dr. Bogomir Kovač

Toda ekonomisti kljub temu ne želimo zaostajati za astrologi. 
Z globalnega vidika bo leto 2003 politično nestabilno in gospodarsko tvegano. 
Globalna tržna in pravna anarhija je povzdignila ZDA kot izključnega svetovnega urejevalca razmer, v stari Evropi pa je ogrozila socialno državo kot njeno najpomembnejšo konkurenčnost prednost. 
Oboje bo usodno zaznamovalo letošnje svetovne politično ekonomske možnosti razvoja. 
Napad na Irak je samo še vojaško tehnično vprašanje. 
Ameriška asimetrična vojaška operacija in prva sanacija vzporednih civilnih škod bo stala okoli 200 milijard dolarjev. 
Posredne stroške bomo plačevali vsi z dražjo nafto, višjo inflacijo in nižjo gospodarsko rastjo, položaj pa je glede porazdelitve globalnih tveganj veliko bolj zapleten kot v obdobju zalivske vojne leta 1991. 
Toda vojna ekonomija bo tudi tokrat okrepila predvsem ZDA, slabše se bo godilo drugim. 
Japonska in Nemčija kot drugo in tretje najmočnejše nacionalno gospodarstvo tičita v globoki krizi predvsem zaradi nesposobnosti svojih politično ekonomskih elit. 
Nemčija ne zmore več socialnega konsenza glede financiranja socialne države, Japonsko pestijo spori med vlado in centralno banko glede napačne sanacije bančnega sistema. 
Oboje nosi s seboj pomembno sporočilo. 
Gospodarske razmere leta 2003 zahtevajo povsod nov politični konsenz in jasno koordinacijo ekonomskih politik. 
To še posebej velja za EU, ki bi morala v letu 2003 dokončno opustiti nesmiselne fiskalne in monetarne omejitve, če bo hotela oživiti gospodarsko rast in konkurenčnost. 
To velja tako za višje in bolj raztegljive inflacijske cilje kot tudi za dovoljene proračunske primanjkljaje. 
Morda je več kot simbolno naključje, da se širitev dogaja pod predsedstvi malih držav, od Danske, Grčije in na koncu Irske, in da ustavno konvencijo in reformo pripravljajo predvsem veliki pod skrbnim francoskim vodstvom. 
EU je še vedno najbolj zanimiva in perspektivna svetovna zgodba, ki pa bo prav v letu 2003 morala temeljito spremeniti nekatera svoja dosedanja pravila igre.

Za Slovenijo je leto 2003 odločilno ne samo zaradi referendumskih političnih odločitev glede Nata in EU, temveč predvsem zaradi koncentracije pomembnih strukturnih gospodarskih sprememb in nekaterih prikritih političnih tveganj. 
Najpomembnejše zunanje omejitve v prvi polovici leta bo prinesla vojna na Srednjem vzhodu. 
S političnega vidika bo nevarno povečala tveganja pri referendumskemu odločanju o Natu, z ekonomskega pa bo zaradi višjih cen nafte ogrožala predvsem inflacijske cilje. 
Inflacija je v Sloveniji od leta 1999 predvsem problem usklajevanja ekonomskih politik, socialnega konsenza in brzdanja fiskalnih apetitov države. 
Njeni vzroki so torej prej politični kot ekonomski in zato tudi temeljna zdravila zanjo lahko iščemo bolj na političnem trgu kot v poslovnih labirintih tržne ekonomije. 
Za znižanje inflacijskih pričakovanj v letu 2003 potrebujemo torej najprej predvidljive politične razmere in močno vlado. 
Politične stabilnosti nove vlade ne more spodnesti šibka in razvojno sterilna politična opozicija, temveč predvsem notranje razmere v vladajoči stranki. 
In v tem postaja Slovenija nenavadno podobna Japonski. 
Zato bo bližnji kongres LDS in zadnje dejanje prenosa oblasti v vodilni slovenski stranki prikrita politična past, ki lahko pomembno vpliva na ekonomsko uspešnost nove vladne administracije. 
Prvi trije meseci bodo torej minili pod političnim vtisom kongresa LDS in referenduma za Nato. 
Do poletja bomo podobno kot lansko leto zaposleni z inflacijo, letošnja upanja pa lahko gradimo na večji treznosti političnih akterjev in bolj učinkovitem menedžeriranju vlade. 
Najprej velja skupaj z EU opustiti Golgoto nesmiselnih maastrichtskih vstopnih kriterijev, okvirni inflacijski cilji pa so dosegljivi znotraj novega politično socialnega konsenza in trde ekonomske koordinacije.

V letu 2003 bo za Slovenijo kot vodilno tranzicijsko državo pomembno dobro razumevanje nekaterih negativnih nemških izkušenj. 
Nemška vlada ni uspela skleniti socialnega sporazuma s sindikati, marka je bila pri vstopu v denarni sistem precenjena, oboje pa je povzročilo usodni padec nemške mednarodne konkurenčnosti. 
Za brzdanje slovenske inflacije in našo rast je zato najpomembneje, kako povečati nacionalno konkurenčnost, ki je odvisna od dobrih podjetij, kakovostnega blaga in posebnosti našega modela kapitalizma. 
Slovenski podjetniški sektor je dovolj robusten in prilagodljiv, veliko slabše je z javnim sektorjem in učinkovitostjo regionalnih gospodarstev. 
V letu 2003 bo torej ključno, kako bomo uspeli s strukturnim prilagajanjem in povečanjem konkurenčnosti prav na teh področjih, od energetske infrastrukture do zdravstvene nadgradnje. 
Božično sporočilo nam lahko le delno pomaga. 
Čakati in upati ne bo dovolj, treba bo tudi nekaj storiti zase in za nas.

Ta naloga ji povzroča vrsto preglavic, saj vsak majhen korak k decentralizaciji naleti na velik odpor. 
Po eni strani se država ne želi odpovedati delu svojih pristojnosti, po drugi strani pa težavo predstavljajo tudi občine, ker so prepričane, da bodo ostale brez denarja. 
Hkrati tudi ne uvidijo, da so kot majhne lokalne skupnosti popolnoma brez moči in da bi se lahko nadpovprečno razvijale v okviru regije, ki bi znala razvojne potenciale organizirati in razvijati bolje kot pa država. 
Trend v svetu je vedno večja decentralizacija upravljanja zaradi večje učinkovitosti. 
Temu trendu bo morala slediti tudi Slovenija, ki si bo nadaljnji nadpovprečni razvoj lahko zagotovila samo z močnimi regijami.

V Evropski uniji so spoznali, da se lahko večji razvojni problemi učinkovito rešujejo le na dovolj velikem področju z zadostno kritično maso razvojnih potencialov, zato se tudi razvojna pomoč dodeljuje na ravni regij. 
Slovenija (in vsaka druga država) bi torej morala kot ključni kriterij pri oblikovanju regij upoštevali njihove razvojne zmožnosti.

V zadnjih letih je bilo pri nas veliko povedano in napisano o regionalizaciji Slovenije. 
Obstaja enotno prepričanje, da je regionalizacija potrebna in nujna zaradi upravnih, gospodarskih in političnih razlogov. 
Ni pa enotnega mnenja o tem, v kakšni obliki naj bi bila izpeljana.

Je, zagotovo. 
Predvsem pa bi se sproti učili.

V Sloveniji je preveč majhnih podjetjih. 
Za slovenski trg je dovolj en prodajalec računalniške opreme. 
Da pa me kdo ne bi obtožil, da simpatiziram z monopolističnim tržnim modelom, in ker sem prepričan, da konkurenca vedno prinese boljše izdelke in storitve, je prav, da bi imeli dve podjetji, ki bi prodajali računalnike in drugo opremo. 
Sicer pa je za dvomilijonski trg objektivno dovolj le četrtina velikega prodajalca računalniške opreme, kakršne poznamo na Zahodu.

Tako je, trg narekuje razvoj industrije. 
Podobno je bilo na začetku v avtomobilski industriji. 
Dokler se ni pojavil Ford s svojim modelom T, dokler se trg ni konsolidiral, izoblikoval, toliko časa je bil prostor samo za razvoj tehnologije in ne za resnične potrebe uporabnikov. 
Če se ne motim, je bilo pred Fordovim nastopom na trgu z modelom T v ZDA več kot 300 izdelovalcev avtomobilov. 
Po tem pa se je industrija konsolidirala in preživeli so tisti, ki so znali prisluhniti potrebam in željam porabnikov.

Nedvomno bosta vodilna IBM in Microsoft, mogoče še kdo tretji, denimo Hewlett- Packard. 
Vsi drugi se bodo, pač glede na njihovo usmeritev, priključili tema dvema oziroma trem polom.

Na slovenskem trgu IT se letno ustvari od 450 do 500 milijonov evrov. 
Kaj se bo zgodilo z vstopom v EU?

Minulo jesen sta bila v Sloveniji v 14 dneh na obisku dva najpomembnejša moža v evropski industriji IT, upam si reči, da sta oba med peterico najvplivnejših mož v industriji IT v svetu. 
Prišel je Jean Phillippe Courtois, predsednik Microsofta za Evropo, bližnji Vzhod in Afriko (EMEA), in prišel je Hans Ulrich Maerki, predsednik IBM v regiji EMEA, eden od treh vodilnih mož največjega in najstarejšega računalniškega podjetja na svetu - IBM. 
Vedo ljudje za to? 
Redki.

Žal mediji pokažejo zanimanje samo takrat, ko gre za nasilje. 
Naši prijatelji v Ameriki in Kanadi nasilnih elementov ne izključujejo iz svojih programov samo zato, ker sicer mediji o njih ne poročajo. 
Morali pa bi poskušati pozornost javnosti drugače zbuditi.

Govorite o lahko prebavljivi pripravi tem. 
Vsiljuje se vtis, da ATTAC deluje kot blagovna znamka in ima tako kot McDonald's podružnice po vsem svetu.

V svoji predvolilni kampanji leta 2000 je George W. Bush rekel: »Če bomo arogantna država, nas bodo imeli za takšno, če bomo ponižna, skromna nacija, nas bodo spoštovali.« 
Imel je prav, a na žalost so mnogi njegovih prvih osem mesecev predsedovanja ocenili kot arogantno ukvarjanje z ozkimi ameriškimi interesi, osredotočeno na vojaško moč, in obračanje hrbta pogodbam, normam in mednarodnim pogajanjem.

Pripravljenost drugih držav na sodelovanje pri reševanju transnacionalnih zadev je deloma odvisna od njihovega lastnega interesa, a tudi od privlačnosti ameriških stališč. 
To moč privlačnosti in prepričevanja imenujem mehka moč. 
Pomeni, da drugi hočejo, kar hočeš ti, in da je manj potrebe po uporabi korenčka in palice za to, da bi druge pripravil do tega, kar hočeš. 
Trda moč izhaja iz vojaške in gospodarske moči države. 
Mehka moč izhaja iz privlačnosti kulture, idealov in politike države. 
Trda moč bo vedno ostala pomembna v svetu držav, ki čuvajo svojo neodvisnot, toda mehka moč bo postajala vse pomembnejša pri upravljanju s transnacionalnimi zadevami, ki za svojo rešitev terjajo multilateralno sodelovanje. 
A nedavna mnenjska raziskava Pew Charitable Trust je pokazala, da je ameriška politika pripeljala do zmanjšanja priljubljenosti ZDA v zadnjih dveh letih v 19 od 27 držav, vštevši zlasti islamske države, ki so tako pomembne v vojni proti terorizmu. 
Novounilateralistično krilo v administraciji zagovarja politiko, ki zapravlja našo mehko moč.

Za ZDA bo izziv naučiti se sodelovati z drugimi državami pri boljšem nadzoru nad nedržavnimi dejavniki, ki si bodo vse bolj delili svetovni oder z državami. 
Predsednik Bush ima prav, ko je prepričan, da bo Amerika še naprej edina vojaška velesila in da bo njena vojaška moč še naprej bistvena za globalno stabilnost in kot del odgovora na terorizem. 
A za uspešno uresničitev nove strategije bo moral bolj kot v začetni fazi administracije več pozornosti posvečati mehki moči in multilateralnemu sodelovanju.

Sindikati bodo seveda sami sebe potisnili v nepomembnost, vprašanje pa je, ali lahko tako dolgo čakamo, ne da bi hkrati uničili svoje gospodarske temelje in jih bomo morali potem z veliko truda in časa ponovno izgrajevati. 
Kljub temu pa v sodobni Nemčiji ni političnih razmer, kakšne so tedaj v Veliki Britaniji omogočile obračun s sindikati. 
Potrebovali pa bomo resen pogovor z njimi, takšen, ki bo do konca razjasnil položaj. 
V časih, ko so državne blagajne prazne, pokojninsko in zdravstveno zavarovanje pa celo v nevarnosti, je neodgovorno zahtevati triodstotno povišanje plač, kot prav zdaj zahteva sindikat. 
Kajti država mora, če noče v stečaj, potem odpustiti tri odstotke več delavcev. 
Tudi stavke, ki jih napovedujejo, veliko stanejo. 
Takšno obnašanje je neodgovorno.

Vtisi o neki državi se počasneje spreminjajo kot resničnost, hvala bogu, bi rekel. 
Tujci v Nemčiji še vedno vidijo državo gospodarskega čudeža, gospodarskega vzpona, demokratične obnove in socialno-tržnega sistema. 
Žal pa smo zdaj tik pred tem, da svoje prednosti zaigramo, zato moramo opozorilne signale jemati resno.

So teroristi močnejši od demokracij, bodo dolgoročno zmagali?

Če je v teh vprašanjih celo možno zaznati ideološko in politično preganjanje, pa se je po drugi strani zelo težko spopasti z očitnimi dejstvi. 
Še zlasti ker prav nedavne ugotovitve same evropske komisije vsaj posredno govorijo o tem, da je nekaj hudo narobe z razmerami in stopnjo ekonomskih svoboščin znotraj unije. 
Ta komisija v svoji najnovejši analizi ugotavlja, da znaša potencial dolgoročne ekonomske rasti Evropske unije komaj 1,3 odstotka (v obdobju od leta 2000 do leta 2050). 
To pomeni, da bi se do leta 2020, torej v manj kot dveh desetletjih, delež Evropske unije v svetovni proizvodnji z današnjih okoli 18 odstotkov zmanjšal na komaj 10 odstotkov. 
Sicer pa to za ta del sveta ne bi bila kdove kakšna novost. 
Države, ki so do zdaj sestavljale Evropsko unijo, so leta 1970 v svetovni proizvodnji sodelovale s celo 25 odstotki (v primerjavi z ameriškimi 23 odstotki). 
Če se bo vse skupaj nadaljevalo v tej smeri, gotovo ne bo uresničena glavna želja oblikovalcev Evropske unije - da bi v svetovni ekonomski ureditvi igrali enakopravno vlogo z ameriškim voditeljem.

Če bo šlo naprej v tej smeri, potem bo ta proces v popolnem nasprotju z eno glavnih zgodovinskih izkušenj s tega zahodnoevropskega območja. 
Državna razdrobljenost te celine je bila po mnenju nekaterih ekonomskih zgodovinarjev ključni razlog za to, da je prav s tega območja »v dolgem petnajstem stoletju poletel kapitalizem«. 
Pojasnilo: množica majhnih državic tega časa si ni drznila pretiravati z davčnimi obremenitvami svojih podjetnikov, ker so se lahko ti temu izognili s prebegom v katero od sosednih držav. 
Vse te državice so bile torej prisiljene paziti na svojo konkurenčnost. 
Po drugi strani pa podjetnikom še zdaleč ni bilo postlano z rožicami v imperijih - otomanskem, ruskem ali kitajskem - ker je dolga roka sultanovega ali cesarskega državnega stroja zagotavljala, da so podložniki povsod po imperiju plačevali »usklajene« davke. 
Iz prostranih imperijev tudi ni bilo mogoče bežati kot iz majhnih državic zahodnoevropskega območja.

Gledano nazaj, to pomeni, da v »usklajeni« Evropski uniji ne bi bilo dovoljeno tisto, kar so bili prej pripravljeni prenašati v primeru Španije ali Irske, držav, ki sta bili v prejšnjih desetletjih za investitorje privlačni tudi zaradi nizkih davčnih obremenitev. 
To je bil brez vsakršnega dvoma eden od razlogov, zaradi katerih sta ti državi uspešno dohitevali bogatejše. 
Spektakularno v primeru Irske pa je naslednje: ta država je z ravni ene najrevnejših v uniji svoj družbeni proizvod povečala na okoli 23 tisoč dolarjev na prebivalca in s tem dohitela najbogatejše.

Potem ko ni več tveganja, povezanega s spremembami valutnih tečajev - kot se je to dogajalo med ustvarjanjem evra - kapital povsem naravno teži k temu, da se giblje proti najugodnejšim davčnim razmeram oziroma proti državi z najnižjimi davčnimi obremenitvami. 
Seveda to ni edini dejavnik pri sprejemanju investicijskih odločitev, je pa gotovo še toliko bolj pomemben takrat, ko se finančniki ali podjetniki prenehajo bati, da bo prišlo do zmanjšanja vrednosti denarja določene države.

žihar smo veseli vsi,

Tridnevni izlet v London. 
Sam sem ga sicer že večkrat obiskal, večinoma službeno, ostali družinski člani pa še ne. 
Čeprav je na voljo nekaj zelo ugodnih letalskih aranžmajev, se zaradi enostavnosti odločimo za organiziran izlet. 
Poleg tega pa je zaradi visokih cen prenočišč lastna organizacija potovanja lahko celo dražja in še izveš manj.

Stali smo pred dvigalom in čakali, da se pripelje dol. 
Dve kolegici in jaz. 
Vsi trije prijetno okajeni, najbolj jaz. 
Poznali sta ga pravzaprav samo oni dve, jaz sem bil zgolj naključni privesek. 
In sta rekli, da ima doma odličen viski in da ga je sigurno dovolj, ker on sploh ne pije. 
Torej je razumno, da gremo gor tisti, ki ga pijemo. 
Vrata dvigala so se odprla in tam je stal resen mož in si nas ogledal. 
Takoj je videl kako in kaj. 
Ali res mislite, da morate še kaj spiti, je vprašal zelo razumno in se ni niti premaknil, da bi nas povabil v dvigalo. 
Tako mislimo, sem rekel trdo in nesramno, da si ne bo predstavljal, da ima pred seboj neko vljudno mevžo, ki se bo kar tako odpovedala odličnemu viskiju. 
No, če tako mislite, potem pač pojdite gor, je rekel z glasom » on the rocks «, kar se sicer viskiju lepo poda, povabilu na pijačo pa ne. 
V dvigalu smo molčali. 
Ni se delal, kot da nas ni, kdaj pa kdaj me je pogledal naravnost v oči, najbrž mene samo zato, ker je druge že poznal. 
To je bila moja najdaljša vožnja z dvigalom. 
V tistem malem prostoru se je počasi širila njegova volja, ki je govorila, da tam nimam kaj početi, vendar ni on tisti, ki mi bo to povedal, to moram vedeti sam. 
Ampak vztrajal sem in prišli smo v skromno garsonjero, brez besed nam je natočil viski, spil sem ga, kot je Cankar spil svojo kavo, kot je pojedel svoje dateljne, in se kmalu pobral. 
Precej let pozneje sem se zvečer v razmajani diani odpeljal v hotel v Izlake. 
V preddverju smo čakali, da pride pravkar izvoljeni član zveznega predsedstva SFRJ. 
Stopil je skozi vrata z enako trdnim korakom človeka, ki ve, kaj hoče in kam gre, natančno tako kot takrat v dvigalu. 
In še dolgo pozneje sem imel v spominu trenutek enega samega koraka, pravzaprav tistega pol koraka, ki ga je ločil od malega kraja Izlake do Medijskih toplic, kjer se je začela zgodovina dr. Janeza Drnovška.

Gledala sva oddajo o prastarem vprašanju, zakaj so izumrli dinozavri, in z vehemenco desetletnika je vzdihoma vstal in šel v sobo, da reši to čudno vprašanje. 
Čez kakšno uro se je vrnil in na A 4 je bila na eni strani razpredelnica o tistih časih in dve ali tri domneve, pravzaprav nekak pregled že znanega. 
Na drugi strani pa je navrgel dve raziskavi o Življenju in Četrti dimenziji. 
Pod Življenje je bila narisana daljica, omejena z A in B in razlago: človek - človekovo življenje, traja od A do B, usodna bolezen, ki traja od A do B - takoj ko se rodiš, zboliš za usodno boleznijo, imenovano starost - življenje je smrtna bolezen. 
Pod Četrto dimenzijo pa je narisal štiri vzporedne in neomejene črte. 
Prva je imela oznako - gor:dol, Druga - levo:desno, Tretja - spredaj:zadaj, Četrta - čas. 
Dobro, to nekako poznamo in pozna. 
Novo je to, da je v pojme dimenzije vključil te preproste in še zmeraj ne dovolj raziskane dublete v nasprotjih, namreč kako da v okviru levo in desno ne poznamo še kaj drugega? 
Nemara je odgovor v nadaljevanju, ki ga nisem razumel in pravi takole: Prva dimenzija vidi samo sama sebe - narisal jo je kot točko na neomejeni črti, Druga dimenzija lahko vidi vse v Prvi dimenziji, Tretja dimenzija vidi vse v Drugi dimenziji, v Četrti dimenziji gre čas nazaj in zato lahko vse vidimo v treh dimenzijah. 
Ker seveda pojma nimam, za kaj gre, sem spravil list za poznejše čase, ko bodo ljudje sposobni razumeti svoje lastne otroke. 
Do takrat pa se tolažim s staro resnico, da je glavna naloga učiteljev in staršev, da vzgojijo otroke, ki bodo več vedeli kot oni.

Poslednja slavna oseba v tej zbirki je tisti, ki še nima imena in sem ga nekoč že imenoval pod naslovom Bog pripoveduje. 
Geneza je namreč dokaz, da je bil poleg Boga še nekdo, ki je vse to opazoval in potem povedal naprej. 
Nič ne kaže, da bi Bog sam razlagal, kako je ustvaril svet, niti da bi komurkoli kar naprej pripovedoval svoje zlajnane spomine. 
Na robu Stvarjenja je moral biti nekdo, ki je vse to videl, poslušal in zapisal. 
Nekdo, ki je Boga opazoval pri delu. 
In Bog ni o tem vedel ničesar, njegovo obnašanje je zelo naravno, nič ni čutiti, da ga nekdo »snema«. 
To je vstop nekoga v trenutek Predstvarjenja, nekoga, ki ga ne zanima ne usoda vesolja, ne Boga, ne Človeka, ki ni ne drugi bog ne izvenvesoljsko bitje, ampak zgolj opazovalec. 
Na začetku vsega je bil Opazovalec. 
In ta se mi zdi najbolj slavna oseba, kar sem jih spoznal.

Bodisi da gre za publicitete željne raelijance, za ravno tako pozornosti javnosti željnega dr. Antinorija ali pa na primer ameriške družbe, specializirane za kloniranje, Advanced Cell Technology, se v javnosti ob vsakem njihovem sporočilu razvnemajo polemike med nasprotniki in zagovorniki tega spornega načina vmešavanja v proces, ki naj bi bil po mnenju večine prepuščen božji previdnosti ali naravnim procesom, pač glede na svetovnonazorsko prepričanje nasprotnikov kloniranja. 
Človek ne bi smel biti človeški proizvod, temveč »naključje narave«, pravijo. 
Rojstvo kloniranega otroka je torej za večino oskrunitev svetosti človeškega življenja.

Bi kupili knjigo z naslovom V lubeničnem sladkorju?

A če se vrnemo k zgodovini prevajanja: Bibliji gre zagotovo posebno mesto. 
Ne samo zato, ker gre za daleč najbolj prevajano knjigo na svetu, temveč tudi zato, ker je ravno to delo povzročilo revolucionarne premike v samem prevajalstvu. 
Eden pomembnejših prevajalcev je bil namreč veliki reformator krščanske cerkve Martin Luther, ki je v svojem znamenitem Pismu prevajalcem ( Sendbrief vom Dolmetschen ) zavrnil dobesedno prevajanje. 
Da je prevod v vsakem primeru zgolj interpretacija besedila, je izjavil tudi Umberto Eco, čigar romani so v zadnjem desetletju med najbolj prevajanimi. 
Luther je bil prepričan, da mora prevajalec čim pogosteje hoditi med ljudi, jih pozorno poslušati, poskušati čim bolje razumeti in šele potem sesti k prevajanju. 
Ko je prvi protestant v tridesetih letih šestnajstega stoletja dokončal prevod celotne Biblije, je po mnenju translatologov, strokovnjakov za prevajalstvo, prevajalstvo ustoličil kot umetnost, splošna ocena pa je tudi, da je Luthrov prevod Biblije največja pesniška in jezikovna stvaritev tistega časa. 
Obstajajo tudi mnenja, da njegov prevod spričo svoje epohalnosti pravzaprav ni bil več prevod v dotlej razumljenem smislu, marveč da je kot prevajalec v bistvu ponovno ustvaril original - v nemškem jeziku.

Šele na začetku 20. stoletja je prevod pridobil tudi določeno estetsko vrednost, zato so se stari in arhaični očitki nekako pozabili ali pa vsaj niso bili več aktualni. 
Zanimivo pa je, da so se uspešno prevajala nekatera dela v slovenščino že tudi prej - denimo vrsta krščanskih zgodovinskih romanov (denimo Ben Hur, Zadnji dnevi v Ogleju, Valerija itd.), ki očitno pri srboritih kritikih niso dvignila pritiska, zato so jih pustili neomadeževane. 
(Možno pa je seveda tudi to, da niso hoteli posredno s tem izzivati domače Cerkve).

Razmerje med izvirnikom in prevodom - to je tema, o kateri se pišejo doktorske disertacije in dolgi strokovni članki - pa iz preprostega odnosa med avtorjem in prevajalcem prerašča v odnos med dvema kulturama, jezikovnima prostoroma in konec koncev tudi med dvema različnima družbenima skupnostma. 
Napake, ki se seveda lahko pojavijo v prevajanju določenega besedila, zato niso zgolj na ravni neučinkovitega ali napačnega prevajalskega dela, temveč gre lahko tudi za prevajalčevo nerazumevanje izvirnega besedila. 
S tem v zvezi velja omeniti zlasti težave pri prevajanju arabske literature v evropske jezike (in obratno), saj gre za dva zelo različna kulturna, družbena in religiozna svetova. 
Egiptovski tednik Al Ahram Weekly je v času 32. mednarodnega sejma knjig v Kairu denimo opozarjal na nesorazmernost v prenosu literatur: arabska literatura je Evropejcem dostopna že vse od 10. stoletja dalje (srednjeveška Evropa je po tej zaslugi dobila tudi nekaj grških klasikov), številni evropski pisci so lahko neovirano sprejemali arabsko književnost, filozofijo, medicino, astrologijo itd., medtem ko je (bilo) v obratni smeri kar nekaj težav. 
Prevajalci iz arabščine opozarjajo na izjemno zahtevnost svojega dela: vsaka beseda ali fraza v arabščini ima svojo fizično obliko in posebno konotacijo, kar se nikoli ne more natančno zamenjati z ustreznim angleškim, nemškim ali slovenskim izrazom. 
V tem pogledu je nadvse na mestu Weigtmanova opredelitev prevajanja kot »dolgega, počasnega procesa kompromisa, ki je kot nemirno odslikavanje predmeta v popačenem ogledalu, pri čemer prevajalec vsakič upa, da bo odsev natančen, čeprav dobro ve, da je to nemogoče«.

Iztekli so se dnevi mednarodnega leta gorá 2002, ki so ga predlanskim proglasili Združeni narodi, da bi z vrsto akcij državljanom sveta obudili zavest o pomenu gorskega okolja za človeštvo. 
Svetovni načrti so bili veliki, slovenski skladno z denarnimi možnostmi skromnejši. 
»Če bo mednarodno leto gorá s svojimi akcijami doseglo, da bi o gorskem prostoru in aktivnostih v njem začeli tudi v Sloveniji razmišljati bolj realistično in celostno, potem bo to že lep dosežek,« je proti koncu leta 2001 dejal član upravnega odbora Planinske zveze Slovenije (PZS) in član sveta Mednarodne zveze planinskih organizacij UIAA dr. Tomaž Vrhovec. 
Ker so vlade malone vseh 88 članic UIAA iz 76 držav navdušeno obljubile denar za lanskoletne konkretne akcije, ga je seveda tudi Slovenija; ob vsem drugem naj bi imela slovenska vlada celó eno od sej, posvečeno naravovarstvenim razpravam, v Logarski dolini, slovenski parlament pa naj bi, kot je bilo tudi obljubljeno, lani enkrat zasedal nekje pod Julijskimi Alpami, kjer bi med drugim razpravljal o novih krajinskih parkih in o zavarovanju mokrišč v gorskem svetu.

Postopek se nekoliko zaplete, če oddaljenost koša za smeti presega naše košarkarske sposobnosti. 
A ni nerešljiv. 
Takrat imamo dve možnosti, odvisno pač od pogojev. 
Če vsebina koša ne presega deset kilogramov - kar pa je malo verjetno, če ga hišnik ne prazni vsaj na dve uri - ga poprej primaknemo na doseg dominantne roke, potem pa sledimo že opisanim navodilom. 
V praksi laže izvedljiv je drug manever, po katerem potem, ko smo neto vsebino predala zagrabili, naredimo dva koraka vstran in pri tem sunkovito obrnemo glavo v smer gibanja - podobno kot če bi plesali tango - potem pa vse, kar držimo v dominantni roki, prav tako sunkovito odvržemo v koš za smeti. 
Pozor - prav v zadnjem dejanju, namreč v tem, da se znebimo tega, kar držimo v rokah, se postopek razlikuje od ravnanja v primeru tanga, da ne bo kakšne zamere s strani dam.

Vesna Milek

Medialije

Marko Bauer

Brezbožni komunisti pa so bili tisti, ki so po svoji zmagi leta 1949 zatrli vse pregrehe, razlastili lastnike bordelov in cipe poslali delat na kmete. 
A Šanghaj je za ljudi Zahoda še vedno ohranil svoj čar. 
Steven Spielberg je tukaj našel svoj Imperij sonca, Mick Jagger je sanjaril o dekletu »V šanghajski tovarni rezancev«. 
Komunistična partija pa je dolgo imela dvoumen odnos do svoje gospodarsko najmočnejše metropole. 
Številni pekinški partijski voditelji so si nezaupljivo ogledovali tradicionalno podjetne in zelo pragmatične prebivalce tega južnega velemesta.

Kmečki sin in Veliki Predsednik Mao je ob koncu šestdesetih let s pomočjo svoje žene, ki je bila tam nekoč igralka, iz Šanghaja naredil središče grozljive proletarske kulturne revolucije - kot bi mesto potrebovalo poseben ideološki nadzor. 
Celo reformist Deng Xiaoping se še v osemdesetih letih ni zmenil za Šanghaj, temveč je bolj stavil na Kanton in na delto Biserne reke, dokler ni v zadnjih letih življenja priznal, da je bilo zanemarjanje poslovne metropole ob reki Huangpu ena njegovih »največjih napak«.

Svojo politično prevlado si je Šanghaj zagotovil že tri tedne prej. 
Na 16. partijskem kongresu sta s partijskim šefom Jiangom in premierom Zhujem sicer dva vrhunska kadra iz šanghajske naveze zapustila svoja vodstvena položaja na vrhu partije, a številni znani nasledniki imajo svoje korenine v mestu ob Huangpuju. 
Tudi novi šef partije, 60-letni Hu Jintao. 
Vodogradbeni inženir je bil rojen v Šanghaju, njegov oče je tam imel čajnico. 
O vlogi mesta kot modela nihče ne dvomi. 
Novo pa je, da bo partija v prihodnje zagovarjala vse »napredne produktivne sile«, »progresivno kulturo« in »osnovne interese ljudstva«. 
Naravnost povedano - tudi podjetniki bodo smeli postati člani partije.

Mestni veljaki pa ne ovirajo »Coca«. 
Homoseksualec s srebrnim senčilom za veke nastopa v majici in dolgem črnem krilu, barva njegovega glasu je temna. 
Z izzivalnimi kretnjami poje džezovske klasike. 
Šanghajska »zlata mladina« ga skoraj po božje časti in je za njegove predstave pripravljena plačati 30 evrov vstopnine. 
Coco je kult.

Najprej v bazo na »Pravljični jasi«.

Bivakira brez šotora, stoječ na eni sami nogi. 
Ohranja ga pervitin, poživilo strmoglavcev, štuk.

Za alpiniste: Iz Jugovega grabna po vstopni varianti Karo - Knez in naprej čez Sfingin obraz (Mahkota - Fajdiga - Sazonov - Ščetinin) in potem po severozahodnem grebenu Triglava do Aljaževega stolpa.

Kako predmoderno je biti za

To pismo je odgovor na vprašanja, ki jih je zastavil g. 
Jože Kresal v Sobotni prilogi Dela 14.12.2002. 
Gospod Kresal, zelo malo je ljudi, ki so protiameriško usmerjeni zaradi njihovega načina življenja. 
Sam nisem protiameriško usmerjen in imam veliko spoštovanja za mnogo dobrih stvari, ki so prišle iz ZDA, ampak z njihovo zunanjo politiko zadnjih 50 let se pa absolutno ne strinjam.

Delo, 21. decembra

Morda zbuja še največ skrbi podatek, da se je v preteklem desetletju število študentov na učitelja povečalo s 13 na 30, čeprav je velik del povečanja povzročil premik študentov z naravoslovnih in tehničnih na družboslovne fakultete, kjer je to razmerje višje. 
Ni mogoče zanikati, da UL ima fiktiven vpis; z njim in z velikim osipom, ki izhaja iz tega, UL dejansko opravlja nekakšno socialo. 
S povečevanjem števila študentov, da bi dosegli nekakšne evropske norme, država »rešuje« socialne probleme; ceneje je imeti več študentov, posebno še, če so izredni, kot imeti še več brezposelnih. 
Šibko odzivnost na očitke, da produciramo »napačno« znanje, imam pa malone za pohvalo; naloga univerze ni usposabljati delavce, ki znajo prvi dan narediti, kar se jim ukaže, ampak usposabljati ljudi, ki stvari razumejo in ki so zato sposobni kmalu dobro opravljati zelo različna dela.

Dr. M. V. upa v nekakšno »politično podjetništvo«, ki naj bi skrojilo univerzo po njegovi meri, a ne vem, kaj naj bi to bilo. 
Morda posnemanje Avstrije ali Italije, kjer o univerzah, njihovi sestavi in nastavitvah učiteljev odločajo ministri, ali posnemanje ZDA, kjer o vsem odločajo odbori, sestavljeni iz vplivnih bogatih posameznikov in lokalnih politikov, učitelji pa so samo nekakšni dninarji.

4. 
Okrožno sodišče v Ljubljani je 17.4.2000 s pravnomočnim sklepom ugotovilo, da je civilna tožba zoper »trojico« zaradi ugotovitve, da dne 30.5.1997 ob 16. uri v Kranju ni bilo nadaljevanja 7. kongresa Zelenih Slovenije, umaknjena.

5. 
Okrožno sodišče v Ljubljani je 28.7.2000 s pravnomočnim sklepom ustavilo postopek v civilni tožbi zoper 8 funkcionarjev Zelenih Slovenije zaradi domneve, da naj bi bil 8. kongres Zelenih Slovenije dne 5.12.1998 v Laškem nezakonit.

8. 
Okrajno sodišče v Ljubljani je 28.12.2000 zaradi umika tožbe s pravnomočnim sklepom ustavilo civilni postopek zoper tedanjo predsednico Zelenih Slovenije Franjo Šilih zaradi očitanega dejanja motenja posesti.

Iz dežel, kjer je kloramfenikol prav tako prepovedan, je znano, da so rutinski testi na kloramfenikol (ELISA) sorazmerno hitri in poceni in jih zato množično uporabljajo tudi v mlekarnah pred prevzemom mleka. 
Slabost testa je, da je v primerjavi s kemijskimi metodami manj selektiven, na spodnji meji ločljivosti za kloramfenikol (okoli 150 ng/kg, s koeficientom variabilnosti do 20%) pa so možni lažni, tako pozitivni kot negativni izidi. 
V vsakem primeru so potrebni nadaljni potrditveni testi.

Pod zgornjim naslovom je Delo objavilo prispevek g. 
Matija Graha. 
Članek je vzbudil mojo pozornost, ker se z vprašanji obvladovanja izdatkov za zdravila iz javnih sredstev ukvarjam že nekaj let. 
Pisec je dokaj dobro predstavil razloge za nenehno rast porabe zdravil po svetu in v Sloveniji in s tem povečanimi izdatki zanje. 
Morda bi bilo za ilustracijo dobro dodati le še dejstvo, da v Sloveniji porabimo iz sredstev obveznega zavarovanja za zdravila toliko, kot stane celotna osnovna zdravstvena dejavnost brez zobozdravstva. 
To pomeni, da je poraba visoka, še zlasti, če jo ocenjujemo iz vidika neporabljenih zdravil, ki končajo v smetnjakih.

Hotenje po »spleeenu« velikih mest ne more in ne sme prikriti nevroz in frustracij načrtovalcev in tudi mestnih pomembnežev - nikoli biti dovolj dober v očeh drugih!

Ne bi se odzval na »ultimate« mag. Đogića in tudi ne na pisanje gospe Sadiković, če slednja ne bi navedla nekaj netočnosti v zvezi s širitvijo islama, ki da se je uveljavljal v duhu strpnosti in nenasilja, če bi tudi v javnosti ne bilo zaznati prepričanja o nenasilni islamizaciji podjarmljenih ljudstev. 
Res je, da niso znana večja nasilja oz. takojšnja spreobračanja v islam; pri tem pa ne moremo spregledati ukrepov, ki so bili sicer manj nasilni (nasilni pa še vedno), dolgoročno pa učinkovitejši. 
Čeprav so krščanske vojske, potem ko se je vera utrdila v Rimu, pri podjarmljanju tujih ljudstev (severna in vzhodna Evropa) večkrat pokazale, da so bolj vdane Bogu kot njegovim zapovedim, je vendarle treba prav tu poudariti, da je bila uporaba takih metod vsaj načelno kršitev krščanskega izročila (pojdite po svetu in učite vse narode), medtem ko je bilo izvorno izročilo islama pobijanje »nevernikov« (dokler niso bili podjarmljeni) eno od osnovnih načel njihovega moralnega kodeksa. 
Kasneje so islamski teologi to krutost zelo omilili, nikoli pa je niso povsem zavrgli. 
Neverjetni nagradi, ki čaka v onostranstvu pobijalce nevernikov, gre pripisati fanatizem, ko so iz dveh nepomembnih vasi v puščavski Arabiji bojevniki z mečem v skladu s takratnimi verskimi zapovedmi podjarmili v toku enega življenja vse ozemlje Bližnjega in Srednjega vzhoda, Egipt in vso severno Afriko ter na koncu te ere že trkali na vrata današnje Francije. 
Območja, ki so bila po večini krščanska. 
Težko si je predstavljati, da so ta ljudstva tako hrepenela po islamu, da muslimanskim osvajalcem meč ni bil potreben, zlasti še, če upoštevamo, da muslimanstvo misijonarjev skorajda ni poznalo.

