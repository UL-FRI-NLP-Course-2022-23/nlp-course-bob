Vprašanje, ali bo izvajanje sporazuma v praksi dejansko pripeljalo na določenih delih meje na kopnem do označitve mejne črte, pa čeprav le za potrebe izvajanja sporazuma, oziroma ali bo takšno izvrševanje dejanske oblasti poslabšalo položaj Slovenije v morebitnih poznejših pogajalskih postopkih, pa je politično vprašanje, katerega težo mora nase prevzeti državni zbor pri odločanju o ratifikaciji sporazuma, meni ustavno sodišče.

Predsednik ustavnega sodišča Franc Testen je v odklonilnem ločenem mnenju pojasnil, da se je zavzemal, da bi obravnavo predloga o presoji ustavnosti sporazuma zavrnili, ker ni več upravičenega predlagatelja in ker ni sodnega spora. 
V času, ko je tekel postopek pred ustavnim sodiščem, so bile namreč v Sloveniji parlamentarne volitve, tako da glede na podpisnike zahteve po presoji ni več mogoče trditi, da za njo stoji (vsaj) 30 poslancev. 
Zato se je zavzemal, da bi ustavno sodišče zahtevalo, da ima predlog za presojo v takšnih primerih ves čas podporo vsaj tretjine vsakokratnega parlamenta. 
Vendar je prevladalo stališče, da zadošča že upravičeni predlagatelj ob vložitvi predloga.

Parlament je za Nato

Slovensko-hrvaški maloobmejni sporazum ni neskladen z ustavo, je pravkar ugotovilo ustavno sodišče z izidom šest proti tri. 
Pravnih dilem glede sporazuma, ki ostaja štiri leta neveljaven, torej ni. 
In sodeč po včerajšnji uvrstitvi zakona o ratifikaciji sporazuma na junijsko redno zasedanje naj bi bilo konec tudi političnih zadržkov.

Koper - Čeprav se je včeraj v slovenski javnosti že razširila vest, da po neuradnih podatkih menda ni več dvomov o kupcu večinskega deleža Banke Koper in da so se trije največji lastniki četrte slovenske banke že odločili za Banco Antonveneto (eno večjih bančnih skupin iz Italije), se je pozneje izkazalo, da te informacije ne držijo v celoti.

Boris Šuligoj

O nekaterih stvareh zmagovalec volitev noče govoriti preveč na široko. 
Med drugim tudi o Evropski uniji in njeni širitvi oziroma neširitvi. 
Romano Prodi se je še enkrat odzval na napol uradne izjave morebitnih prihodnjih ministrov, pa tudi na bežne pripombe samega Berlusconija, češ da bo Rim postavljal pogoje za širitev in da je zanj na prvem mestu blaginja lastnega juga, ne evropskega vzhoda. 
Ne bom postavljal novih berlinskih zidov, pravi Prodi, 'Vitez' pa, za zdaj, nič.

Tajvanski predsednik v ZDA

Rusija je v tem času dejansko postala precej manj odvisna od tuje finančne pomoči. 
Toda ne za dolgo, kajti cene nafte ne bodo v nedogled na tej ravni, poleg tega pa se nevarno približuje leto 2003, ko bo treba v enem samem letu vrniti kar 17 milijard dolarjev dolgov. 
Tudi zato Rusija nujno potrebuje sporazum o prestrukturiranju dolga Pariškemu klubu. 
Ta znaša okoli 40 milijard dolarjev in skoraj polovica te vsote odpade prav na Nemčijo. 
Že zaradi tega si Moskva preprosto ne more privoščiti poslabšanja odnosov z Berlinom.

Branko Soban

Izpolnjevanje ekoloških standardov

Po besedah Ane Kelbl je glavna težava v tem, da sistem za zajemanje plinov v jeklarni ni izdelan. 
Odpraševalna naprava dela dobro, ker pa ne zajame vseh plinov, se marsikje kadi. 
To se zlasti dogaja pri uporabi jeklenega odpadka slabše kakovosti. 
Aprila je ugotovila, da so letos uporabljali večji delež slabšega vložka za zalaganje elektroobločne peči, in sklepala, da je tudi to eden od vzrokov za povečevanje emisij. 
Dva, tri dni pred omenjenim izpustom je od Acronija (ki je tedaj imel še 400 ton takega materiala) dobila pisno potrditev, da od 1. junija jeklenega odpadka najslabše kakovosti (zbran je v Sloveniji) ne bodo več uporabljali in da bodo izvedli tudi druge ukrepe za omejitev onesnaževanje.

RTP Bršljin je zdaj opremljena s sodobno opremo domačih in tujih proizvajalcev, ki so jo izbrali na osnovi javnega razpisa. 
Vključena je v sistem daljinsko vodenih RTP Elektro Ljubljana in deluje brez posadke. 
Skupaj z bližnjo 110-kilovoltno RP Hudo bo zagotavljala zanesljivejšo in boljšo elektroenergetsko oskrbo območja severozahodnega dela novomeške kotline, preko RP Kronovo pa tudi odjemalcev na območju Šentjerneja, Škocjana in Šmarjete. 
Dokončna rešitev za zanesljivejšo oskrbo jugovzhodnega dela države s kakovostnejšo elektriko pa bo šele nova RTP v Krškem, za katero za zdaj še vedno velja rok izgradnje konec leta 2002, ter tudi 400-kilovoltni daljnovod do Beričevega mimo Novega mesta.

Zdenka Lindič-Dragaš

- Avstrijska državna sekretarka za turizem Mares Rossmann je v neuradnem obisku v naši državi predstavnikom občin z obeh strani meja in zbornic obmejnega območja predstavila projekt regije Južnih Alp. 
Najbolj in najprej naj bi zaživel na področju turizma, koder avstrijski apetiti segajo prav do slovenske obale. 
Poleg Koroške in Furlanije-Julijske Krajine naj bi se kmalu razširil še k Madžarom in Hrvatom, pri nas pa naj bi segel vse do morja. 
Kot pravi Rossmannova, množični turizem tudi v Avstriji hitro zamira in vse je podrejeno kvaliteti, zatorej bi goste veljalo pritegniti iz čim bolj oddaljenih krajev. 
Naši severni sosedje slovijo kot izrazito turistična država, vendar tamkajšnji župani želijo kar najbolje prodajati vsak svojo občino, zato izjemno težko sodelujejo. 
Povezovanje občin in regij pa je naloga Mares Rossmann. 
Tako kot član koroške deželne vlade dr. Hannes Slamanig, ki jo je spremljal na prvem obisku pri nas, je tudi Rossmannova članica Haiderjevih svobodnjakov in avstrijske zvezne vlade. 
O Sloveniji se je večkrat izrazila z naklonjenostjo, navsezadnje ima na Ptuju svoje prednike. 
Po njenem bi turistične organizacije južnoalpske regije morale čim prej pripraviti marketinški program in skupni računalniško informacijski sistem. 
Poglavitne prednosti so dobra povezava, zlasti med morjem in gorami kot izrazitima turističnima ciljema, navsezadnje je v regiji največja gostota golf igrišč v Evropi. 
Avstrijci bi manj izkušene lahko poučili o nevsakdanjih oblikah turizma. 
Rossmannova je za zgled navedla kolesarsko pot ob Donavi, kjer turistična podjetja beležijo tudi do 90 odstotno zasedenost, podobno pa bi lahko storili še vzdolž Mure in Drave. 
Ponudbo na gradovih in zdraviliščih bi še veljalo izboljšati, še v večji meri pa to velja za pri severnih sosedih zelo razvit jezerski turizem, kar je najbolj zanimalo Velenjčane, ki imajo kar tri jezera. 
P. Š.

Boris Šuligoj 

Dobre možnosti za izvajanje programov

Lepotna operacija ne zadošča

Idrija - Državni sekretar na ministrstvu za šolstvo, znanost in šport Herman Tomažič se je po obisku gimnazije Jurija Vege v Idriji strinjal z gimnazijskim ravnateljem Borutom Hvalcem, da bi bilo narobe, če bi za lepšim videzom skrili trhlost sto let starega gimnazijskega poslopja.

Tisočpetstota obnova

Najprej Driska, zdaj še Žalostno, toda resnično

Odlična uvrstitev bodočih gozdarjev iz Postojne

Mariborski telegraf

Trideset let prvega urološkega oddelka

Izola - Za jutri, v četrtek, so sklicane seje vseh treh občinskih svetov v Slovenski Istri, kar se zgodi le izjemoma. 
Župani so bili namreč dogovorjeni, da bodo na tokratnih sejah obravnavali pismo o nameri čezmejnega sodelovanja v Istri. 
O besedilu pisma so se namreč župani istrskih (tudi hrvaških in italijanskih) občin pred mesecem dni dogovorili v Dolini pri Trstu. 
Toda vsi trije občinski sveti bodo s sej umaknili omenjeno pismo, saj vse kaže, da trenutek še ni povsem dozorel.

Pomisleke proti pismu o nameri za istrsko evroregijo so izrazili predvsem predstavniki stranke LDS. 
Tudi v piranski občini imajo pomisleke. 
Zato so se župani dogovorili za umik. 
»Zdaj imamo nekaj možnosti: ali prepričati, da je stvar koristna za vse, ali pa ugotoviti, da kljub okvirni konvenciji o čezmejnem sodelovanju, katere podpisnica je tudi Slovenija, v naši regiji ni mogoče oblikovati prve ervoregije v državi. 
Mogoče pa je, da nas prehitijo v Prekmurju, ki se skupaj s Hrvaško, Madžarsko in Avstrijo dogovarjajo o ustanovitvi podobne evroregije. 
Če bi nas prehiteli, bi to bil dokaz klavstro- in homofobije v Slovenski Istri. 
Naša prizadevanja zbujajo občutek, kot da želimo brisati meje, kar ne drži. 
Zagovornike čezmejnega sodelovanja pa bi nasprotniki najraje pribili na križ. 
Najhuje je, ker se niti zunanje ministrstvo noče opredeliti do te evroregije. 
Mudi se nam zato, ker imamo goro skupnih projektov. 
Saj jih nekaj uresničujemo tudi brez kakšnih posebnih formalnosti, toda če bi imeli formalno ustanovljeno čezmejno sodelovanje, bi zanje strokovne skupine učinkoviteje skrbele,« je dejala izolska županja, ki upa, da bodo razmere za podpis pisma o evroregiji dozorele junija.

Osem novih naselij na Zaplani

Vrhniška občina je predlagala logaški, naj prav tako izpelje postopek za poimenovanje tistega dela naselja Zaplana, ki je na logaški strani, da bosta naselji, ki sta v obeh občinah, bolj prepoznavni.

Pisma bralcev e-pošta pisma@delo.si

Gospe in gospodje, stvari se dogajajo tu in zdaj - v slovenskih vrtcih, osnovnih in srednjih šolah, kulturnih in javnih ustanovah, spalnih in drugih naseljih. 
Akterji in akterke smo mi, državljanke in državljani Slovenije, Slovenke in Slovenci, Neslovenke in Neslovenci.

Pravijo, da smo mi Slovenci pač takšni. 
Ne, hvala! 
Jaz že ne.

Miklavčeva 50, Ljubljana

Reka vozil se še kar vali skozi Medvode

Eno glavnih prometnih žil so nameravali zapreti v petek, 25. maja, ob 15. uri, ko je promet na njej najgostejši. 
Ker za zaporo niso dobili soglasja prometnega ministrstva in upravljavca ceste, jim upravna enota ni izdala dovoljenja zanjo. 
Predsednik krajevne skupnosti Medvode Center Matevž Jekler pa je včeraj napovedal, da se bodo kljub temu zbrali in s prehodom ceste opozorili na nevzdržne prometne razmere. 
Najzgovornejši dokaz, kako hude so bile že pred leti, je, da je bila povožena policistka, ki je na prošnjo krajanov poskušala otrokom na poti v bližnjo šolo zagotoviti varen prehod čez cesto. 
Zdaj za to poskrbijo starši, seveda z avtomobili.

Potem ko se dogovori z državo zadnjih pet let niso premaknili, so se z novim sobesednikom, direktorjem DRSC Vilijem Žavrlanom, projektu sicer že obetali boljši časi, pravi medvoški župan Stanislav Žagar . 
Pred nedavnim je občinski svet potrdil osnutek lokacijskega načrta za krožišče in osnutek odloka o spremembah prostorskih sestavin dolgoročnega plana za to območje. 
Pridobili so tudi veliko večino zemljišč - po županovih zagotovilih razlastitve ne bodo potrebne. 
Formalne postopke bi torej lahko kmalu pripeljali do konca. 
Zato jih je toliko bolj začudilo nedavno pismo državnega sekretarja Antona Šajne, v katerem jim sporoča, da bo krožišče narejeno do leta 2003.

Kot zdaj ve že veliko Novogoričanov, so se nekateri občinski politični veljaki odločili, da bodo spodbudili dokončno razbitje sedanje novogoriške mestne občine. 
Enkrat za vselej naj bi torej razdelili občino in na njenem območju ustanovili še štiri nove občine. 
Zakaj so se odločili le za štiri, ni natančno znano. 
Predlagatelji gotovo vedo, da se nekatere krajevne skupnosti, ki so jih »spravili« skupaj v morebitno bodočo novo občino, med seboj nikoli ne bodo spravile. 
Prepričanje, da naj bi bila zdajšnja drobitev občine »enkrat za vselej«, ima zato dokaj trhlo podlago. 
Morda pa se bo v prihodnjih dneh pokazalo, da je v precej več krajevnih skupnostih v novogoriški občini dovolj kandidatov za župane majhnih občin in morda se bo zgodilo, da bomo »dokončno« dobili šest ali sedem ali osem novih občin. 
Vse bodo seveda izpolnjevale skorajda vse pogoje po zakonu o postopku za ustanovitev občin in za določitev njihovih območij. 
Zdaj predlagane štiri (v več različicah) seveda tudi izpolnjujejo skoraj vse pogoje; niti ena sicer ne bi imela vsaj 5000 prebivalcev (ena približno 4600, tri pa manj kot 3000).

Malčkom rajanje, za mladino glasba in opozorila na nevarnosti mamil

Za spodnjesavinjsko gospodarstvo ni mogoče trditi, da je lani izkoristilo svetovno konjukturo - Po dveh letih rasti spet izgube

Brane Piano

Ljubljana - Mestni svet je v ponedeljek potrdil še drugi sveženj odlokov za razglasitev desetih kulturnih spomenikov lokalnega pomena skladno z zakonom o varstvu kulturne dediščine, uveljavljenim leta 1999. 
Ta je lokalnim skupnostim naložil, da stare odloke, s katerimi je bilo med letoma 1983 in 1991 zgolj na območju današnje MOL za kulturne spomenike razglašeno več kot tristo objektov, prilagodi zahtevam nove zakonodaje.

P. Z.

Na Ravnah na Koroškem letos pričakujejo od države denar za ureditev krožišč »pri Lipi« in na Javorniku

Ravne na Koroškem - Minister za promet Jakob Presečnik se je lahko pred dnevi na lastne oči prepričal, kako slaba in nevarna je cesta, ki vodi iz Slovenj Gradca do največjega koroškega mesta, Raven na Koroškem. 
Po njej se je namreč pripeljal na delovni obisk na Koroško in sodeč po njegovih besedah ni prav nič užival v vožnji.

Nič konkretnega ni mogel obljubiti niti za južno razbremenilno cesto skozi mesto Ravne, o kateri je govor že dvajset let in bi z njo rešili problem prometa skozi staro mestno jedro.

Mateja Hudolist

Zapleti ob včlanjevanju v študentske servise - Elektronsko poslovanje bo v celoti uresničljivo šele ob vzpostavitvi e-uprave

»Za vpis in podaljšanje članstva je še vedno treba dokazati identiteto, zato lahko govorimo le o prijavi za včlanitev in ne o elektronskem vpisu,« pravi. 
Za povrh utegne - po besedah Dvoršakove - tak manj oseben pristop zaradi pomanjkljive obveščenosti privesti do nesporazumov in zlorab, to pa lahko povzroči hude posledice za servis in njegovega člana, denimo, če se pri delu poškoduje študent, ki v tekočem študijskem letu ni vpisan in zato ni zdravstveno zavarovan.

Na dveh sejah občinskih svetov, tolminskem in bovškem, so prejšnji teden odprli razpravo o obstoju nekaterih podeželskih vrtcev in šol. 
V Tolminu želijo, da vrtca v Volarjih in šol na Grahovem in v Lomu ne bi zaprli. 
Za to so se zavzeli tudi starši. 
V Bovcu si niso upali glasovati, ali vrtec na Žagi zapreti. 
Občinske svetnike so zmedli Trentarji, ki se nočejo odpovedati zamisli o lastnem oddelku vrtca. 
Tudi prebivalcem Žage, kjer bi prihodnje leto v vrtec vpisali samo štiri otroke, se upira misel, da v vasi ne bi več imeli vrtca. 
Odločali naj bi na prihodnji seji. 
Odločitev ne bo lahka. 
Vedeti je namreč treba, da v Bovcu stoji velikanska po potresu zgrajena stavba vrtca, ki je zelo daleč od tega, da bi bila polno zasedena. 
Predvpis za šolsko leto 2001/2002 je v matičnem VVZ v Bovcu skromen. 
Skupaj z osmimi otroki iz Žage in Trente je vpisanih 53 otrok, od teh 23 malih šolarjev. 
Te bi »pobrala« devetletka, če bi jo že imeli.

Približno enako pogodbo kot z Izvirom je takratni predsednik ZŠO sklenil tudi z Zoranom Iliškovičem. 
Pogodba namreč določa, da se parcela (1/12 k. o. 
Gorenja vas), na kateri je stala stara stavba, velika 204 kvadratne metre, in 614 kvadratnih metrov dvorišča s parcelno številko 1/13 k. o. 
Gorenja vas prenese v last in posest Iliškoviču. 
Vrednost nepremičnin je bila ocenjena na 1,2 milijona tolarjev. 
To je bil vložek ZŠO, Iliškovič pa se je obvezal, da bo del obnovljenega objekta - v katerem so slačilnice, umivalnice, sanitarije, hodnik in pisarna - izročil v last ZŠO. 
A novi predsednik ZŠO Marjan Potokar se zdaj pritožuje, da Iliškovič ne izpolnjuje podpisane pogodbe. 
Zato je predsedstvo ZŠO Ivančna Gorica pisno obvestilo občinsko upravo in občinski svet, da zahteva ključ vhoda in prost dostop do pisarne, da NK Livar nemudoma izprazni prostore in da se članom ZŠO omogoči nemotena vadba v telovadnici brez profitne najemnine ter da se vsi prostori, tako kakor določa pogodba, nemudoma vpišejo kot lastnina ZŠO.

Na majski seji ivanškega občinskega sveta je predsednik ZŠO Marjan Potokar zatrdil, da so poleg zemljišč prispevali med gradnjo telovadnice v spornem objektu tudi 2,791 milijona tolarjev lastnega denarja. 
Kakor smo izvedeli, je celotni objekt, v katerem ima Zoran Iliškovič tudi bife, zgrajen brez dovoljenj. 
Pred dobrima dvema letoma je na ivanški občini sicer zaprosil za lokacijsko dovoljenje, vendar mu ga do danes niso izdali, ker je približno 15 kvadratnih metrov zemlje še vedno v lasti ZŠO Ivančna Gorica.

Simona Bandur

S predstavitvijo najboljših animiranih filmov se je včeraj zaključil 5. festival mlade neodvisne ustvarjalnosti Vdor/Break 21

Pogled na dansko stran

simfonični orkester

Gallusova dvorana CD

16. 5. 
2001

Pojem »železne zavese« se je hitro širil, vedno več je bilo tudi fizičnih ovir. 
Železo je imelo v resnici veliko vlogo. 
Sloveniji najbližji del »železne zavese« je bil tisti med Avstrijo in Madžarsko. 
Slednja je že leta 1948 začela hermetično zapirati meje. 
Najpomembnejše so bile žičnate ovire in minska polja. 
Ljudi, ki so veljali za »nezanesljive« in so živeli v 15-kilometrskem obmejnem pasu, so nasilno preselili v vzhodnejše dele države.

Vzdolž več kot 350 kilometrov madžarsko-avstrijske meje je bilo postavljenih več vrst ograje iz bodeče žice in položenih več kot milijon min. 
Z notranje strani, vzporedno z žico in minskimi polji, je bila zgrajena pot za vozila oziroma pešpatrulje graničarjev (in njihovih psov). 
Pred graničarsko potjo je bil nekaj metrov širok pas iz mehkega, sipkega materiala, v katerem je ostala sled za vsakim, ki je stopil nanj. 
Pred njim je bil skopan jarek. 
Tudi do njega ni smel vsak. 
Obmejni pas je bil širok do dva kilometra.

Slikarkino zahtevo je podprl ameriški kongres, nasprotujejo pa ji direkcija muzeja v Auschwitzu in organizacije Romov. 
Kot trdi direktor muzeja Jerzy Wroblewski, so risbe ne le umetniško delo, marveč tudi zelo dragocen dokument, pričevanje o zločinih, storjenih v taborišču smrti.

Sosedi imajo najstarejši koledar

V zadnjih letih je vlada sprejela mnoge zakone, ki od severnih območij zahtevajo, naj omejijo osvetljenost mest. 
Mednarodna zveza univerz, ki se ukvarja z astronomskimi raziskavami, je Mamalluci v zahvalo podarila teleskop in opazovalno opremo. 
To je mesto in oblasti spodbudilo, da bodo za gradnjo centra za obiskovalce in nakup dodatnega teleskopa namenili dva milijona ameriških dolarjev. 
Poleg tega se jim do leta 2003 obeta še prostor, kjer bo igrala inkovska glasba, ki je to starodavno ljudstvo zelo povezovala z zvezdami. 
Reuters

Starši, ki opazijo, da njihov otrok ne sliši dobro, bi morali z njim obiskati zdravnika. 
Po besedah nemških strokovnjakov lahko slušne težave, ki trajajo mesece ali leta, negativno vplivajo na splošni otrokov razvoj. 
Zato staršem priporočajo, naj doma občasno preizkušajo sluh svojih malčkov. 
Preverijo naj, ali slišijo zvoke, katerih izvora ne vidijo ali občutijo. 
Višina in jakost zvoka naj se spreminjata, saj nekateri ne slišijo samo posameznih tonov. 
Težave s sluhom naj bi bile deloma dedne, lahko pa so tudi posledica ošpic, mumpsa ali oslovskega kašlja. 
DPA

Denver - »To je bila še ena velika zmaga našega moštva, ki pa ji je piko na 'i' vnovič pritisnil Joe Sakic,« so bile prve besede Boba Hartleyja, trenerja hokejistov Colorada, ki so se po 4. zmagi proti St. Louisu uvrstili v veliki finale NHL. 
Favoriti iz Denverja so slavili zmago v konferenčnem finalu s 4:1, resda pa so se morali na tej zadnji tekmi zelo potruditi: odločil je Sakicev »zlati gol« v 24. sekundi podaljška

»Prav zato sem prišel v Denver, da temu kakovostnemu moštvu pristavim svoj delež k lovoriki, po kateri tudi sam hrepenim,« je dejal 40-letni branilec.

Mariborčanom ustregli, Olimpiji pa ne

Brez dvoma je »Cime« naša prva violina, ki v veliki meri kroji usodo, toda njegov delež in učinek je vendarle seštevek uspešne kombinacije med moštvom in posameznikom. 
V tej homogeni navezi pač ni mogoče spregledati niti Rakoviča. 
Torej gre bolj za izjemen tandem, ki ga dopolnjuje uigrani kolektiv. 
Priznam pa, da smo računali z možnostjo, da bomo ostali brez pomoči obeh nogometašev, a se skušali vseeno ustrezno pripraviti. 
Kar zadeva končni razplet, pa je takole: pripravljali se bomo za zmago, na igrišču pa se bo razkrilo, kdo je pač boljši.

Pred prvenstvom nismo razmišljali o lovorikah, temveč o uvrstitvi v Evropo. 
Apetiti so rasli z našimi uspehi. 
So bili realni? 
V trenutkih zmagoslavij pač, a ko enkrat ni več idealnih razmer, ne. 
Seveda je vsak poraz boleč, ni pa tragedija, še zdaleč ne v takšnih okoliščinah. 
Olimpija je vseeno storila več od pričakovanega.

»Jeremis je eden tistih, ki ga je težko nadomestiti,« meni Rudi Völler, selektor »Elfa«.

Zadnjih pet finalov: 1996 - Juventus : Ajax 4:2 po 11 (1:1, Rim), 1997 - Borussia Dormtund : Juventus 3:1 (München), 1998 - Real Madrid : Juventus 1:0 (Amsterdam), 1999 - Manchester United : Bayern 2:1 (Barcelona), 2000 - Real M. : Valencia 3:0 (Pariz).

Upravni odbor AŠ2005 je včeraj na osnovi negativnega poročila svojih pogajalcev s Hrvati črtal iz gorskega koledarja dirko na Učko in jo bo nadomestil 30. junija na Gorjancih (torej dan pred že prej predvideno dirko), enako pa bo naredil tudi z drugimi dirkami, če ne bodo našli skupnega jezika z drugimi organizatorji. 
Hkrati je AŠ2005 priporočil svojim članom, ki sicer imajo tudi licenco AMZS, naj ta vikend ne štartajo na Učki.

Pred dvema letom je »italijanski krog« zaključil po dveh tednih, najboljše uvrstitve pa so bile dve 12. mesti in eno 14. 
Odstopil je zaradi preutrujenosti, saj je tisto pomlad imel rekordnih 74 štartov. 
Hauptman je prepričan, da uspeh v 3. etapi ni skrajni doseg slovenskih kolesarjev na letošnjem Giru...

V senci sijajnega nastopa Hauptmana in Štanglja, ki je po 10 km dolgem pobegu v cilj privozil v zavetrju glavnine, so bili preostali štirje slovenski kolesarji - Tadej Valjavec, Zoran Klemenčič, Martin Hvastija in Uroš Murn . 
V končnici sta imela največ dela Murn in Hvastija, ki sta garala za Strazzerja in Leonija. 
Uspešnejši je bil Hvastijev šprinterski kapetan Leoni. 
»V zadnjih treh kilometrih mu nisem pomagal, ker sem pred tem dobrih 50 km poskušal Endria pripeljati do ciljnega šprinta dovolj spočitega, da uveljavi svojo moč. 
Na vzponih je zelo trpel, zato mu je najbrž zmanjkalo moči za zmago. 
Prostora v boju s Hondom je imel namreč dovolj,« je bil Hvastija zadovoljen tudi z 2. mestom kolega, sam pa je bil tako kot Murn in Valjavec na cilju z glavnino.

Andrej Hauptman (rojen je leta 1975 v Ljubljani) je petletni amaterski karieri dosegel 16 zmag. 
Dvakrat je zmagal v kriteriju slovenskih mest (1994 in 1995), leta 1996 pa je osvojil tudi Rogovo »Zlato kolo«. 
Leta 1997 je na sredozemskih igrah v Bariju osvojil srebrno kolajno in 5. mesto na SP članov do 23 let. 
Leta 1988 je dobil dve etapi na dirki Po Sloveniji. 
V karieri profesionalca je od leta 1999 dosegel 4 zmage. 
Letos je zmagal na Jadranski magistrali - skupno in v zadnji etapi.

Ljubljana - Slovenska moška alpska smučarska reprezentanca je že začela uresničevati olimpijski projekt Salt Lake City 2002. 
Čeprav doma vsak dan bolj diši po poletju, so Jure Košir, Mitja Kunc, Matjaž Vrhovnik, Andrej Miklavc, Jernej Koblar, Drago Grubelnik, Uroš Pavlovčič in Mitja Valenčič ta čas na prvem snežnem treningu novega pripravljalnega obdobja.

Pred zadnjima odbojkarskima tekmama v EL

Ljubljana - Slovenska članska odbojkarska reprezentanca je prepričljivo zmagala na letošnjem pomladnem pokalu na Jesenicah, kjer je med drugim premagala tudi BiH in Turčijo, zadnja tekmeca v evropski ligi A, ki bi teoretično še lahko preprečila izbrancem Gregorja Hribarja končno prvo mesto v 4. skupini in obenem uvrstitev na jesensko EP, ki bo v Ostravi na Češkem

Bojan Kavčič

Kako je v elektroenergetski bilanci upoštevano odpiranje trga? 
Do 15. junija je bilanca podlaga za sklepanje kupoprodajnih pogodb med Elesom in distribucijskimi podjetji. 
Če so pogodbe podpisane v skladu z bilančnimi količinami, je mogoče na trgu kupiti samo presežke, razlaga Skubin. 
Količine iz bilance za sklepanje pogodb z velikimi odjemalci (Talum, TDR Metalurgija, železarne) pa v skladu s sklepom vlade veljajo še do 15. oktobra.

Kaj pomeni prednostno dispečiranje, o katerem so predstavniki vlade začeli govoriti skupaj z odpiranjem trga? 
Skubin pravi, da gre za elektriko iz trboveljske termoelektrarne in ljubljanske toplarne, ki bosta letos skupaj pridobili približno 1000 GWh elektrike. 
Eles bo to energijo moral ponuditi na borzi, kjer se bo oblikovala cena v skladu s ponudbo in povpraševanjem. 
Razliko do višje cene, ki jo bosta omenjeni elektrarni dobili plačano za svojo elektriko, bo Eles pokril z omrežnino. 
Kaj pa če Eles te elektrike ne bo mogel prodati? 
»Potem mu ostane edino tuji trg, vendar bo glede prodaje te elektrike treba še pojasniti nekaj zadev,« razlaga Skubin. 
Po njegovem mnenju bo vsekakor treba za to elektriko na borzi zagotoviti tudi kupce, da cena zaradi prevelike ponudbe ne bo pretirano padla.

Toda ti so že aprila zelo glasno povedali, da bistveno višje cene, kot jo plačujejo zdaj, ko jim jo določa vlada (povprečno okrog 5 tolarjev za kilovatno uro), tudi po 15. oktobru ne bodo pripravljeni plačati. 
Če trg deluje, se končna cena ustavi nekje med tisto, ki jo ponudi prodajalec, in tisto, ki jo je pripravljen plačati kupec, aprilska ponudba pa je bila le izhodišče za začetek pogajanj, razlaga Skubin. 
Osnova za uvedbo trga je po njegovih besedah določitev omrežnine za prenos in distribucijo elektrike po daljnovodih. 
»Ko odštejemo znesek za uporabo omrežja, pridemo do neto cene za energijo, ki je lahko primerljiva na trgu. 
Ta cena je lahko osnova za sklepanje bilateralnih pogodb med dobavitelji in porabniki elektrike oziroma nakup na borzi,« razlaga sogovornik.

Ljubljana - Na javni razpis za prodajo delnic družbe Certus iz Maribora, ki so ga objavili Slovenska odškodninska družba (Sod), Kapitalska družba pokojninskega in invalidskega zavarovanja (Kad) ter pid Zvon 1, je prispela le ena ponudba, ki ni bila sprejeta. 
Ponudnik je namreč za 114.960 delnic mariborskega Certusa ponudil nižjo ceno od razpisne, ki je bila najmanj 1700 tolarjev za delnico. 
Kot je za STA povedal direktor Soda Anton Končnik, ki edinega ponudnika ni želel razkriti, se lastniki še niso odločili, ali bodo razpis ponovili ali bodo delnice Certusa prodajali individualno. 
Certus je imel v prvih štirih letošnjih mesecih po besedah finančnega direktorja Marjana Makarija 28 milijonov tolarjev izgube, medtem ko je lansko poslovno leto končal z 22,4 milijoni tolarjev dobička ob 3,4 milijarde tolarjev prihodkov. 
Letošnje težave so posledica dražjega goriva in osipa potnikov, vendar v Certusu pričakujejo, da se bodo razmere izboljšale. 
Makari je še menil, da je cena 1700 tolarjev za delnico Certusa glede na razmere v družbi previsoka. 
STA

Kolikor nam je uspelo izvedeti, se guverner postavlja na formalno stališče: prevzemniki so profesionalci, zato morajo vedeti, kakšno vlogo morajo pripraviti, kako jo opremiti in ekonomsko utemeljiti. 
Če bo vloga popolna, ne bi smelo biti razlogov, da Banka Slovenije ne bi dala soglasja.

Dodal je še, da so se s kupci že dogovorili o vseh načelnih elementih prodaje, bistvo pa je skrito v podrobnostih. 
»Zdaj se pogajamo o nekaterih formulacijah posameznih členov v osnutkih pogodb, ki jih imamo na mizi. 
Želimo jih namreč oblikovati natančno, da bodo razumljeni za obe pogodbeni stranki enako. 
Predpogodbo bi radi dodelali tako, da bi imela vse bistvene elemente pogodbe. 
Potem moramo dobiti soglasja nadzornih svetov vseh treh družb, to bo podlaga za pridobitev soglasja Banke Slovenije in šele potem gremo lahko v sklenitev pogodbe. 
Nerad napovedujem čas, ker imam določene izkušnje s prodajo Simobila in vem, da čas zelo hitro teče. 
Vsak kupec bo hotel imeti due dilligence, pregled poslovanja take banke pa traja vsaj en mesec. 
Verjetno pa se bo nakup moral zgoditi v tem letu. 
Zdaj čas dozoreva,« so besede Jožeta Kranjca iz Intereurope.

Avtocestni promet prehiteva načrte

Jazbec je še menil, da bi znali v lokalnih skupnostih, kjer so v obdobju tranzicije izgubili številna delovna mesta, bolje streči tujim vlagateljem, kot gre to od rok državi. 
Šrot je dodal, da v občinah često ne izkoristijo niti tistih pristojnosti, ki jih še imajo, pri čemer gre predvsem za informacije, ki jih lahko ponudijo tujim vlagateljem. 
Zato v Celju pripravljajo elektronsko vizitko, ki bo končana do letošnjega mednarodnega obrtnega sejma, na njej pa bodo med drugim vsa zemljišča, ki so na voljo za gospodarsko in stanovanjsko gradnjo, in najpomembnejše reference okolja. 
Šrot upa, da bodo tako privabili v Celje več tujih vlagateljev, ki se zdaj praviloma zadržujejo v Ljubljani in njeni okolici.

Vili Einspieler

Z Ekonomskega inštituta sporočajo, da se je industrijska proizvodnja marca krepko povečala, zaloge pa tudi - Gospodarstvo še ni povsem ponotranjilo naftnih podražitev

Industrijska izdelava se je marca hitro povečevala, rastle pa so tudi zaloge. 
Zaloge pri industrijskih izdelovalcih so bile marca za 11 odstotkov nad lansko marčno ravnijo. 
V neindustrijskih dejavnostih so rezultati manj ugodni, med njimi naraščajo stanovanjska zidava, cestni in pomorski prevoz ter poštni promet.

Na deviznem trgu je ponudba deviz - razen v prvih treh dneh maja - večja od povpraševanja. 
Presežek je nastal zaradi resnično ugodne trgovinske bilance, pa tudi zaradi aprilske prodaje Simobila ter zaradi državnega razpisa evroobveznic. 
Zaradi nadaljnjih predvidenih prodaj tujcem v okviru privatizacije se bo, pričakujejo v inštitutu, presežek deviz nadaljeval.

Svet so ljudje

Budimpešta - S podpisom skupne deklaracije o sodelovanju v okviru Srednjeevropske policijske akademije s sedežem v Budimpešti se je končalo torkovo srečanje notranjih ministrov osmih držav v glavnem mestu Madžarske. 
Na dnevnem redu pogajanj politikov iz Avstrije, Češke, Nemčije, Madžarske, Poljske, Švice, Slovaške in Slovenije so bila vprašanja, povezana z bojem proti organiziranemu kriminalu, ilegalno migracijo in oblikovanjem skupne policijske akademije združene Evrope. 
Navzoči ministri, med katerimi je bil tudi Rado Bohinc, so v glavnem podprli zamisel, da bi v prihodnosti zgradili enoten sistem urjenja policistov združene Evrope. 
J. Sz.

Poljska v EU šele leta 2004?

Od našega sodelavca

Zlatko Starčević

Mojster vratolomnosti

V Washingtonu je v 74. letu starosti umrl ameriški novinar Tad Szulc, ki je leta 1961 kot dopisnik New York Timesa objavil poročilo o napadu na Prašičji zaliv, pozneje pa je napisal biografiji o Fidelu Castru in papežu Janezu Pavlu II. 
Univerzitetnega študija ni končal, z 21 leti se je zaposlil kot novinar pri United Pressu in se pozneje zaposlil pri New York Timesu, ki mu je ostal zvest 20 let ter postal eden najvplivnejših poročevalcev svoje generacije. 
Leta 1973 se je upokojil.

