DOMŽALE, 28. - Domžalska občina je po skoraj letu dni neuspešnega moledovanja na začetku tega meseca Direkcijo RS za ceste obvestila, da bodo občani od 10. februarja ob 14. uri s protestnimi zaporami vsak dan za 15 minut zapirali regionalno cesto Šentjakob-Domžale. 
Seveda, če direkcija poprej do 5. februarja ne bo uslišala njihovih zahtev in uredila prometne signalizacije, ki naj bi preprečila v zadnjem letu pretirano povečan obseg tovornega prometa skozi mesto Domžale, so pripisali obvestilu.

Tako je na primer na živi kači prikazal smer toka krvi k srcu v veliki veni in od srca v aorti. 
Harveyevo odkritje je najprej naletelo na ogorčen odpor. 
Mnogi njegovi kolegi se niso mogli sprijazniti s tem, da je srce pravzaprav mehanično delujoča naprava, črpalka. 
Ker pa se dokaznim metodam angleškega zdravnika niso mogli dolgo upirati, so že v istem stoletju iz njegovega spoznanja začeli črpati tudi praktične dosežke.

Nemški fiziolog in anatom Johannes Müller je leta 1838 postavil teorijo o specifičnih čutnih energijah. 
Vsi čuti so sposobni določenih občutenj, toda vrsta občutenja je vsakič drugačna. 
Tako kot so posebni receptorji in živci za vid, sluh, voh, okus in tip, je bil po Müllerjevem mnenju tudi določen sistem receptorjev in živcev samo za občutenje bolečine. 
Njegove raziskave so kasneje privedle do spoznanja, da so živčni dražljaji vseh senzoričnih živcev v bistvu enaki in da je kakovost občutenja odvisna od koncev živcev v možganih.

Novost za uporabnike - bančni avtomat tudi v slovenjgraški bolnišnici

Na vprašanje, kaj meni o bančni konkurenci v slovenskem prostoru in tudi v Slovenj Gradcu, kjer ima sedež že pet bank, je Božo Štor odgovoril: "Konkurenca v Sloveniji je zelo močna, finančni prostor pa je tak, kot je. 
Temeljno vprašanje v tem trenutku je, ali je širitev bančne mreže še upravičena ali pa je vrh že dosežen, stroški tako široke mreže so namreč veliki. 
Na Koroškem se naša banka s konkurenco sooča z vso resnostjo in jo seveda upošteva." 
Domačim bankam komitente prevzemajo tudi zamejske avstrijske banke, v katerih Korošci še vedno najemajo posojila, vendar Štor meni, da je tega bistveno manj kot pred leti, ker se obrestne mere doma nižajo. 
"Trend gre rahlo navzdol. 
Občani prejemajo prihodke praviloma v tolarjih, spremembe v tečajih pa lahko močno bolijo," pravi Štor.

GZS manipulira z "Evropo"

Kot smo lahko slišali na posvetu, kažejo denimo predstavniki ameriškega Goodyeara več kot le vljudno pozornost za delavske in sindikalne potrebe zaposlenih v kranjski Savi oziroma povezanih podjetjih. 
Ob tem je delavsko soupravljanje skozi obvezno članstvo predstavnikov zaposlenih le ena ob oblik participacije, saj v sodobnih podjetjih poleg participacije zaposlenih pri upravljanju poznajo še participacijo pri dobičku (profit sharing) in lastništvu (razvoj notranjega lastništva).

Celotno tržno dogajanje je seveda močno pod vplivom privatizacijskega procesa in iz tedna v teden večje ponudbe vrednostnih papirjev na trgu, kateri pa skoraj izključno na domači trg omejeno povpraševanje nikakor ne more slediti. 
Slednje so povzročili ukrepi, ki jih je v zvezi s tujimi portfoljo naložbami sprejela Banka Slovenije s ciljem zmanjševanja pritiskov na nadaljnjo apreciacijo tolarja, posledice pa je močno začutil celotni trg vrednostnih papirjev. 
Poleg tega se v večini olastninjenih podjetij dogaja konsolidacija lastniških struktur. 
Nekatera podjetja iščejo strateške investitorje, druga želijo povečati delež menedžmenta v lastništvu, celoten proces konsolidacije pa destabilizira sekundarni trg vrednostnih papirjev in ga dela neprivlačnega iz vidika možnosti novih izdaj vrednostnih papirjev, kar še kako potrjujejo statistični podatki o izvedenih javnih prodajah vrednostnih papirjev v letu 1997. 
Obeti za leto 1998 so boljši. 
Dogajanja na kapitalskem trgu lahko do neke mere poživi pričakovano lastninjenje NLB in NKBM ter dveh največjih zavarovalnic. 
Nadalje pričakujemo umik države iz nekaterih infrastrukturnih podjetij, med katerimi je v središču pozornosti Telekom. 
V teku je javna razprava o pokojninski reformi, ki bo zelo verjetno krenila v smer sodobnih, večstebrnih naložbenih sistemov, ki so močno povezani s kapitalskimi trgi. 
S tem v zvezi v teh dneh veliko prahu dviguje tako imenovani Ribnikar-Marmorjev predlog navezave PID na drugi naložbeni steber, ki naj bi učinkoval v smeri povečanega varčevanja, in s tem tudi stabilizacijsko, na trg kapitala (zmanjšana ponudba vrednostnih papirjev naj bi vplivala na povečano raven cen, to pa naj bi spodbudilo podjetja k neposrednemu zbiranju kapitala na trgu kapitala, s tem pa bi se oblikovali tudi pogoji za nastanek primarnega trga kapitala), državi pa "kupil" dodaten čas za reševanje privatizacijske luknje. 
Če k vsemu temu dodamo še obveznosti, ki si jih je naložila Slovenija s podpisom pridružitvenega sporazuma z EU glede odpiranja slovenskega finančnega prostora, potem je več kot očitno, da so pred nami razburljivi časi, ki bodo dopuščali marsikatero špekulacijo.

Direktor Aleksander Zupan: "Dobiček bo celo presegel naša pričakovanja!"

KRANJ, 28. - Tisti - tudi vodilni, ki so zaposleni na isti lokaciji, kjer se je pred več kot pol stoletja rodilo podjetje in ime Iskra, še zdaj pravijo, da je "na dvorišču" toliko in toliko podjetij. 
To je pač dediščina nekdanje Kibernetike, Iskrino gnezdo pa je tako ali drugače zapustilo več mladičev, ki so jim pošteno zrasla krila. 
Če je Iskraemeco lahko dokaz uspeha v "samostojnosti", potem je podjetje Stikala (v nazivu pa imajo tudi Iskro) dokaz za uspešno zgodbo tudi po drugačnem "scenariju".

LJUBLJANA, 28. - Neznanec je v noči z nedelje na ponedeljek z dvorišča podjetja Gradles na Podutiški cesti odpeljal gradbeni stroj za brizganje betona.

Ivo Pavlovič naj bi še ne 14-letnemu sinu Srečku pomagal, da je hudo ranil tri leta starejšega Aleša

V obtožbi je zapisano, da naj bi Srečko tistega večera očetu povedal, da se bo stepel z vrstniki na igrišču. 
Domenila naj bi se, da bo Srečko zažvižgal, če bo potreboval pomoč, oče pa naj bi počakal pri bližnjem zabojniku za smeti. 
Res naj bi obdolženec kmalu zaslišal žvižg. 
Stekel naj bi na igrišče in Aleša Novaka, ki ga je Srečko poprej podrl na tla, zagrabil za roki, ki ju je držal v bran na prsih.

Tragedija je bila v tem, da je pokojni Aleš Novak bolehal za hudo dedno boleznijo. 
Kot je včeraj povedal sodni izvedenec dr. Jože Balažic, ob normalnem poteku bolezni v povprečju 90 odstotkov obolelih umre še pred 20. letom starosti.

Pri Novaku je že hudo prizadela vranico, jetra, pljuča itn., vsi ti organi so bili izredno občutljivi. 
Nevarnost krvavitve je bila že, če bi Aleš, na primer, jedel prevročo, premrzlo ali pretrdo hrano. 
Brca v trebuh, ki morda pri zdravem človeku ne bi imela nobenih posledic, je bila zanj usodna.

- Je občutek kontrapunktičnosti v tvojem kiparstvu varljiv, ali pa vendarle igra glasba v njem več kot zgolj prigodno vlogo?

Črna knjiga komunizma

In vsaj za Stéphana Courtoisa je "resnica komunizma" njegova "zločinska razsežnost", ki je naravnost presežno izpolnila vse kategorije državnih zločinov, od zločinov proti človeštvu do vojnih in zločinov proti miru, ki jih je vpeljalo sodišče v Nürnbergu. 
Tako že sama "bilančna" primerjava - 100 milijonov žrtev komunizma nasproti 25 milijonom žrtev nacizma - Courtoisa napotuje k nujnosti "primerjalnega razmisleka o podobnosti med režimom, ki je bil vse od 1945 obravnavan kot najbolj zločinski v tem stoletju, in komunističnim režimom, ki je vse do leta 1991 ohranil vso mednarodno legitimnost in je ponekod še danes na oblasti". 
Kot komunizem, ki mu Črna knjiga popisuje njegove zločine, je omejen na ta realno obstoječi režim, ki se je vzpostavil z oktobrsko revolucijo in končal v Moskvi leta 1991, medtem pa je oplazil štiri celine, se pravi, da je obravnavan zgolj z vidika njegove prakse, ne pa tudi doktrine oziroma ideologije. 
Ta je odpravljena z retoričnim vprašanjem: ali je doktrina lahko nedolžna, če je praksa tako krvava? 
(se nadaljuje)

Trinajst "norih bab"

Poleg pustnega sprevoda pripravljajo še sejem, šotor "zabave", elitni ples, črno-bele izložbe...

Zabava pod šotorom

Velislav Žvipelj, načelnik mestnega oddelka za gospodarske dejavnosti in turizem, pravi, da s takšnimi prireditvami želijo prispevati, da bodo meščani začeli "dihati" s svojim mestom, in seveda popestriti družabno življenje. 
Takšni dogodki pa so zagotovo tudi eden od načinov, da bo Ljubljana postala bolj zanimiva za turiste.

35

Vendar brez soglasja metelkovcev tudi tokrat ne bo šlo. 
Sploh pa, kot je povedal Andrej Morovič, predsednik sveta Retine, zavoda za podporo civilnodružbenih iniciativ, ne bodo še enkrat "padli na finto". 
Lani, tik pred začetkom EMK, so namreč po dolgih pogajanjih z MOL pristali na rušenje stavbe Šola samo zato, ker je mesto obljubilo, da bo v dveh mesecih tam začelo graditi nov mladinski hotel. 
"Takrat se jim je takoooo mudilo. 
Pripovedovali so nam, da jim bo, če ne začnejo takoj graditi, posel padel v vodo, potem pa kljub rušenju iz tega ni bilo nič...," je bil ogorčen Andrej Morovič. 
"Seveda smo mestu hvaležni, da nam je v zameno za Šolo delno obnovilo stavbo Pešaki in za to stavbo ter stavbo Lovci črtalo najemnino. 
Vendar mestni veljaki ne smejo pozabiti, da so z umetniki, ki tam živijo, sklenili petletno bivalno pogodbo. 
Zaradi tega pet let z rušenjem ne bo nič!" je bil odločen. 
Kot je še povedal, bodo pred kakršnimkoli rušenjem zahtevali nadomestne prostore in podpis pogodbe, da bodo kasneje v novih zgradbah dobršen del prostorov dobile nazaj stare skupine.

Ob tej priložnosti so izdali zbornik s kratkimi povzetki iz zgodovine šole do današnjih dni. 
Priredili pa bodo tudi slovesnost, ta bo v petek, 30. januarja, ob 12. uri v Domu Španskih borcev. 
(td)

Akumulator dobiva simpatično podobo

Za Mozartov rojstni dan

LJUBLJANA, 28. - V ponedeljek je Društvo davčnih svetovalcev Slovenije vložilo na ustavno sodišče pobudo za oceno ustavnosti in zakonitosti sprememb in dopolnitev zakonov o prometnem davku in o prispevkih za socialno varnost. 
Po mnenju pobudnikov je četrtkova odločitev ustavnih sodnikov, da začneta zakona veljati 18. januarja (torej za nazaj), v neskladju z ustavo.

Dvigniti samozavest članstva SKD

LJUBLJANA, 28. - Na včerajšnji seji poslovnega odbora nuklearke Krško se slovenska in hrvaška stran nista dogovorili praktično o nobeni točki dnevnega reda. 
Novost pa je, da so Hrvatje predlagali ustanovitev svojega sklada za razgradnjo jedrske elektrarne, o čemer pa poslovni odbor ni odločal. 
Prav tako še ni jasno, ali bo Kažimir Brankić, ki ga predlaga hrvaška stran, zasedel mesto namestnika direktorja JEK. 
Poslovni odbor nima pooblastil za postavljanje vodstvenih delavcev, ampak lahko predlaga samo glavnega direktorja; predlog za namestnika naj bi skupaj z mnenjem vlade naslovili na direktorja Rožmana.

ROMANA ŠPENDE

Nekateri naj bi še odstopili

BRANE ŠALAMON

Šest let po sprejetju in številnih dopolnitvah denacionalizacijska zgodba še vedno ni končana, na tretjo obravnavo v državnem zboru čaka najnovejši predlog zakonskih sprememb, ki naj bi dokončno uredil najbolj sporno denacionalizacijsko vprašanje, to pa je vračanje gozdov rimskokatoliški cerkvi. 
V senci politično pregretih razprav o tem, ali Cerkvi vrniti gozdove ali ne, pa upravne enote še vedno pišejo odločbe, s katerimi vračajo nekoč odvzeto premoženje - v večini primerov v naravi. 
Opisana primera sta le dva v nizu številnih zgodb o podjetjih, ki so z vračilom v naravi izgubila pomemben del svojega premoženja, zaradi česar je bila njihova proizvodnja okrnjena, ljudje so ostali brez dela. 
Ker je denacionalizacija sovpadla z novimi razmerami gospodarjenja, izgubo trga in novonastalo konkurenco, ne bo nikoli jasno, koliko so k pogrebu tega ali onega podjetja pripomogli denacionalizacijski zahtevki. 
Še najbolj glasna so kmetijska podjetja, nekdanji kmetijski kombinati, ki so vsi po vrsti denacionalizacijski zavezanci, z izgubo hleva, kleti, dela sadovnjaka ali vinograda pa bodo marsikje ob svojo osnovno dejavnost.

Maksimilijan Lavrinc, poslanec LDS: "V medijih se o poslanskih plačah pojavljajo izjave, ki so vse prej kot primerne. 
Spomniti se je treba, da smo si že v prejšnjem mandatu s posebnim sklepom zmanjšali plače za 20 odstotkov in potem še enkrat, mislim, da za več kot 20 odstotkov. 
Skratka, približno na 50 odstotkov od plač, ki so določene v zakonu. 
Da ne bi kdo mislil, da smo takrat poželi kakšen aplavz ali kakšno dobro besedo, kako gospodarno in varčno ravnamo, ne, pljuvanja po časopisih je bilo enako, kot ga je zdaj. 
Poglejte, v tem državnem zboru se letos plača ni popravila nikomur niti za stotino, vendar si neki gospod Kmetič dovoli javno izjaviti, da so se naše plače popravile za 11 odstotkov in to laž potem objavi še televizija!"

Tudi državni sekretar v slovenskem notranjem ministrstvu Slavko Debelak je bil s pogovori v Beogradu zelo zadovoljen. 
Srečal se je s srbskim notranjim ministrom Vlajkom Stojilkovićem ter pomočnikom srbskega policijskega ministra generalom Stojanom Mišićem. 
Srbsko notranje ministrstvo ga je oskrbelo s pomembnimi podatki o skrivni tiskarni v Šabcu, kjer so tiskali ponarejene slovenske potne liste. 
Slavko Debelak je dobil podatke o tem, koliko potnih listov je bilo natisnjenih, kakšne so njihove številke, kdo so ponarejevalci in koliko ponarejenih dokumentov so že zaplenili. 
Spregovorila sta o težavah Srbov in Črnogorcev, ki so ostali v Sloveniji brez jugoslovanskih dokumentov, zaradi česar imajo težave z gibanjem, ne morejo pa se niti vrniti domov. 
Takšnih ljudi naj bi bilo kakšnih 5000. 
Prav tako sta se dotaknila problema ljudi s slovenskim in jugoslovanskim državljanstvom. 
Takšnih naj bi bilo v Sloveniji kakšnih 40.000. 
Dogovorila sta se, da bo treba zadevo urediti z dvostranskim sporazumom, ki bi ga sklenili takoj po navezavi diplomatskih odnosov. 
Njuno skupno stališče je bilo, naj bi se ti ljudje v razumnem skupnem času prostovoljno odločili, katero državljanstvo bodo obdržali.

Od Nemčije okoli 2 milijardi mark...

Zaradi pasivnosti naše države so se odločili sami izterjati odškodnino od Nemčije (najprej) in Tone Kristan je včeraj v Kranju povedal: "V začetku leta smo naslovili poseben dopis na nemški parlament, vlado, vplivne politike. 
Ne brez odziva: nedavni obisk ministra Frleca v Nemčiji je že vključeval tudi to temo, srečali pa smo se z našimi predstavniki tudi pred obiskom v Nemčiji. 
Pozivamo vse žrtve vojne, da se nam pridružijo, saj nismo zadovoljni z dosedanjim delom naše države (zakonodaja, postopki) na tem področju in smo se zato odločili za samostojno akcijo. 
Podlago naših zahtev vidimo v leta 1956 sprejetem nemškem zakonu, ne pristajamo pa na uvrstitev v nekak "paket" srednjeevropskih držav, ki naj bi prejele skupaj 80 milijonov mark odškodnin - to še za kavo ni," je bil sočen Tone Kristan.

BLED, LJUBLJANA, 28. - Blejski hotelirji, ki se spopadajo z denacionalizacijskimi zahtevki, porabijo za reševanje teh zadev večji del svoje energije, ki naj bi jo sicer vlagali v razvoj turizma, da o denarju za razne cenilce in odvetnike niti ne govorimo.

zatisnila kovanca?

Ko sem zapustil Nemčijo in odšel v Moskvo, sem imel enajst let in minilo je še enajst let, preden sem se vrnil v domovino. 
Velikokrat so mi v šali rekli, da sem "napol Rus", včasih pa so mi to pripombo dali tudi z nekoliko kritičnim prizvokom, vendar je nikomur nisem zameril. 
Moji prijatelji iz vrst nemških komunistov so dobro vedeli, da se je moje zgodnje življenje odločilno izoblikovalo v Sovjetski zvezi in v resnici mi je pristna bližina s to državo in z njenimi ljudmi v kasnejših letih dajala precejšnjo prednost, ki sem jo tudi s pridom izkoristil.

Izidi - četrtfinale, moški: Korda (Češ, 6) - Björkman (Šve, 4) 3:6, 5:7, 6:3, 6:4, 6:2, Kučera (Slk) - Sampras (ZDA, 1) 6:4, 6:2, 6:7 (5), 6:3; ženske: Davenport (ZDA, 2) - V. Williams (ZDA) 1:6, 7:5, 6:3, Martinez (Špa, 8) - Testud (Fra, 9) 6:3, 6:2.

SLOVAN - KRŠKO: Krčani imajo 1 zmago in 19 porazov. 
To pove dovolj o konkurenčnosti Krškega v prvoligaški konkurenci. 
Slovan je v zadnjem času v rezultatski krizi in današnji tekmec je kot nalašč, da mu Moščani napolnijo koš in spet dobijo samozavest. 
Naš tip: 1.

MARIBOR BRANIK - POSTOJNA: Postojnčani imajo dva kroga pred koncem rednega dela lige še dve priložnosti za zmago: danes v Mariboru in v zadnjem krogu doma proti Polzeli. 
Zdi se, da je priložnost v dvorani Tabor večja, čeprav so z Razićem Postojnčani sporazumno prekinili pogodbo. 
Naš tip: 1, 2.

KRKA - IDRIJA: Novomeščani bi z zmago dostojno zaključili uspešni januarski cilus igranja v 1. 
A slovenski ligi. 
Idrija? 
Krka ima zanjo previsok vodostaj. 
Naš tip: 1. 
(bi, vd, rm)

Ko so domačini v 14. sekundi druge tretjine povedli z 2:1 ter uprizorili vrsto lepih akcij, je kazalo, da bodo znova zmagali. 
Toda v samo dobri minuti so Ljubljančani prek Jureta Vnuka in Issla spremenili izid in potek igre sebi v prid in povedli s 3:2. 
V zadnji tretjini so Jeseničani poskušali veliko, toda brezglavo, Ljubljančani pa so igrali veliko bolj preudarno in zrelo. 
Olimpija je bila vselej nevarna, imela več priložnosti, zato je njena zmaga povsem zaslužena. 
(dd)

BLED, 28. - Prvi krog drugega dela SHL, skupina A: HK Bled - Slavija Jata 3:1 (1:0, 1:0, 1:1). 
Športna dvorana, gledalcev 80, sodniki Iskra, Gruškovnjak in Dremelj (vsi Jesenice). 
Strelci: 1:0 (6) Kučenko (Kos), 2:0 (23) Lotrič (Smolej), 3:0 (50) Smolej, 3:1 (54) Stolbun (Potočnik, Adlešič). 
Kazenske minute: HK Bled 4, Slavija Jata 10.

Stoklas pometel s konkurenco

NEW YORK, 28. - Izidi tekem severnoameriške poklicne hokejske lige NHL: Pittsburgh - St. Louis 4:2, Ottawa - Tampa Bay 2:1, New York - Washington 2:2 (po podaljšku), Philadelphia - New York 3:1, Dallas - Toronto 5:1, Colorado - Edmonton 2:1 (po podaljšku), Phoenix - Vancouver 4:2.

Tudi naši strelci v Münchnu

ROKOMET: Povratne tekme četrtfinala slovenskega pokala za rokometaše, danes ob 17. uri: Pivovarna Laško - Trebnje, ob 19. uri: Prevent - Dol TKI Hrastnik, Dobova - Andor, Gorenje - Slovan.

NAMIZNI TENIS: 1. 
SNTL ženske, danes ob 17. uri: Fužinar Interdiskont - Šampionka, Kajuh Slovan - Arrigoni, Ilirija Meditrade - Petovia, PPK Rakek - Merkur.

OZN zaostaja za nogometom

Med več kot 600 udeleženci z vsega sveta sta bila tudi Aleš Zavrl in direktor celjskega prvoligaša Protonavto Publikum Brane Florjanič, ki je posebej za Dnevnik strnil nekaj osrednjih misli tridnevnega zbora. 
"Generalni sekretar FIFA Sepp Blatter je nanizal nekaj podatkov, ki nogomet postavljajo nad mnoge druge stvari. 
Od tega, da je največje individualno tržišče na svetu, pa do podatka o 1,2 milijarde nogometašev, kar predstavlja petino svetovnega prebivalstva. 
V FIFA je celo včlanjenih več držav kot v OZN," je argumente v prid nogometa ponovil Florjanič.

Marsikateremu ljubitelju košarke se je vtisnil v spomin z zabijanji, ki spominjajo na Miličeve vragolije v minulih sezonah. 
Nedvomno je košarkar, ki svojega talenta in velike priložnosti v elitni italijanski ligi, v vrstah tedaj tržaškega Stefanela, ni izkoristil. 
Še kot najstnik je zbujal pozornost številnih lovcev na talente. 
Z močjo, izjemnim skokom in z že dobro izdelanim metom je blestel v slovenski ekipi Kontovel (vas na tržaškem Krasu), ki igra v ligi D, eni najnižjih v okviru italijanske košarkarske zveze.

Jan Budin se namreč s čisto profesionalno košarko ni nikoli sprijaznil. 
Še najbolje se je znašel v vrstah združene slovenske ekipe Jadran, ki že dvajset let zbira najboljše slovenske košarkarje v zamejstvu. 
Blestel je med nekdanjimi prvoligaškimi igralci z odlično obrambo, skokom in seveda zabijanji. 
Vlak, ki pelje v elitne klube, je zamudil tudi po zaslugi nekajletne pogodbe s Stefanelom. 
Imel je nekaj ponudb iz lig A2 in B1, toda niti ena ni prišla v poštev.

Jan Budin (z žogo) se s profesionalno košarko v Italiji ni nikoli sprijaznil, zato se je preselil v Sežano. 
(Foto: Tomaž Skale)

Serviser Janez Reberšak je na ti z večino zvezdnikov svetovnega teka na smučeh

Reberšak, doma v Radovljici, je serviser za norveške maže Swix in zaradi tega stalno prisoten v visoki tekaški družbi. 
Z norveškim zvezdnikom Bjornom Daehliem in ostalimi šampioni je na ti. 
Pozornim gledalcem na TV in bralcem v časopisih ne uide njegova prisotnost v družbi zmagovalca v cilju. 
Na tekmi v dolini Fiemme je Daehliju prinesel torto za 40. zmago na tekmi svetovnega pokala. 
Fotografijo agencije Reuters s te slovesnosti so objavili številni mediji po svetu.

- Marsikaj se o smučarskem teku naučimo že pri sosedih v Avstriji?

Povsem utopično bi bilo v dandanašnjih časih pri nas pričakovati, da se v predolimpijske (najbrže bo tako tudi z olimpijskimi) športne dogodke pri nas ne bi vmešali tudi politiki. 
In še staviti bi šli, kakšne barve bodo. 
Olimpijski komite Slovenije, natančneje njegov izvršni odbor, še natančneje, njegovi člani tistih strokovnih zvez, ki zastopajo olimpijske športe, so se odločili, kakor so pač se. 
Zagotovo jim gre očitati nedoslednost, odvečno popuščanje, tudi administrativno postavljanje norm je sila vprašljivo, in tako naprej. 
Toda to je bila vendarle odločitev stroke in na veliko srečo ni bilo v nobenem trenutku čutiti kakšnega strankarskega kupčkanja. 
Politika je ostala pred vrati in tako je bilo vselej doslej.

Rodila se je leta 1945 v Ljubljani. 
Rokomet je začela igrati pri dvanajstih letih v RK Krim, po ukinitvi ženskega dela kluba pa je odšla k Slovanu. 
Po dveh letih in pol se je vrnila na Galjevico, kjer so znova obudili žensko ekipo. 
Leta 1966 si je v prometni nesreči poškodovala hrbtenico, zato so ji zdravniki odsvetovali nadaljnje aktivno ukvarjanje z rokometom. 
K športu se je znova vrnila leta 1984, ko je bila najzaslužnejša za ponovno rojstvo ženskega rokometa na Galjevici. 
V klubu je opravljala kopico različnih nalog: bila je trenerka članske in mlajših selekcij, predsednica, sekretarka in tehnični vodja ekipe. 
Nato je v klub pripeljala trenerko Marto Bon, igralko Tanjo Polajnar in glavnega pokrovitelja, s čimer je postavila trdne temelje sedanjega uspešnega kluba. 
V RK Krim Electa je kot tehnični vodja, sekretarka in koordinatorka za delo z mlajšimi selekcijami delovala do konca tekmovalne sezone 1995/96. 
Trenutno opravlja dolžnost tehničnega vodja slovenske ženske rokometne reprezentance. 
(dek)

Sousa pri Interju

Elwayu bi ljubljanski klošar dal dolar

Branilec Denverja John Elway je poletel v zrak, potem ko sta ga dva igralca Green Bay stisnila "v sendvič". 
(Telefoto: Reuters)

Pri pohodu Feldkircha na evropski vrh sta sodelovala slovenska hokejista

V zadnjem intervjuju za lokalni časnik "Predarlberške novice" je bilo zapisano, da je njegova nova pogodba s Feldkirchom že pripravljena, manjka le še podpis. 
Ostale podrobnosti naj bi bile že urejene. 
(nž)

Nik Zupančič

Košarkarski gost iz ZRJ

Pred kratkim se je v Tivoliju pojavil ugleden gost. 
Jugoslovan Nebojša Popović (levo) je bil komisar FIBA na košarkarski tekmi evropske lige Union Olimpija - Pau Orthez. 
In kdo je Nebojša Popović? 
Bil je eden prvih jugoslovanskih košarkarskih igralcev in trenerjev, bil je eden šefov beograjske televizije, vse življenje pa je aktiven v košarkarskih krogih. 
Ivo Daneu (v sredini) in predsednik košarkarjev Uniona Olimpije Jože Mermal sta mu z zanimanjem prisluhnila. 
(Foto: Bojan Velikonja)

NAPOVED - Pretežno jasno bo. 
Zjutraj bo ponekod po nižinah megla. 
Najnižje jutranje temperature bodo od -12 do -6, v krajih s snežno odejo okoli -15, v Primorju okoli -2, najvišje dnevne do 0, v Primorju okoli 6 stopinj C.

SNEŽNE RAZMERE - Marib. 
Pohorje do 70 cm, Ribn. 
Pohorje do 90, Rogla do 100, Krvavec do 90, Kope do 50, Golte do 35, Kranjska Gora do 20, Vogel do 80, Cerkno do 40, Soriška pl. do 40, Kanin do 240, Kandrše do 40 cm.

MIRAN ŠUBIC

Dolgo časa je kazalo tako, da bo v Vallé de Joux, skupini majhnih vasi v hribovitem delu švicarske Jure, tradicija izumrla. 
V minulih 30 letih je tradicionalno urarstvo trpelo zaradi vedno večje konkurence, mednarodnih gospodarskih problemov in pohoda kvarčnih ur po svetu.

Študentka kemije Zhu Ling se je borila s smrtjo. 
Potem ko so se 7. marca 1995 nenadoma začele pojavljati omedlevice, krči in pekoča bolečina v rokah in nogah, nato pa še izpadanje las v šopih, so jo starši pripeljali na univerzitetno kliniko v Pekingu.

Sporočilo je v nekaj sekundah prek telefonskih linij in satelitov doseglo druge, z računalnikom povezane bolnišnice in univerze po Ameriki, Nemčiji, Indiji in drugod. 
Še slutila nista, da bo njun poskus dobiti pomoč s strani znanstvenih medicinskih krogov prek nepreglednega sveta interneta sprožil tako ogromen mednarodni odziv.

Nemški astronom Johann Hevel (Hevelij, Hevelius) je bil prvi, ki je izrisal jasne poteze Luninega površja, kot jih vidimo še danes. 
Izdal je zajetno knjigo Delenographia, atlas Luninega površja, ki je imel za ilustracije ročne bakroreze. 
Hevel je tudi poimenoval Lunine površine, za kar je uporabljal imena iz zemljepisa, saj je takrat prevladovalo mnenje, da je Luna pomanjšana Zemlja. 
Tako je temna, razmeroma ploska mesta na Luninem površju imenoval "morja". 
To ime so obdržala do danes, čeprav vemo, da niso nič drugega kot prašna, suha prostranstva. 
Znan je tudi po dveh debelih zvezkih o repaticah. 
Naštel je vse, kar je zmogel odkriti o kometih, opaženih v preteklosti, sam pa je odkril še štiri. 
Astronom Johann Hevel se je rodil 28. januarja 1611 v Gdansku.

Še ena ameriška raziskava

- Konec lanskega leta ste zaradi izjave Marjana Podobnika, da Slovenija od koroških Slovencev zahteva izpeljavo volitev v "skupno demokratično zastopstvo" in da bo Slovenija pri financiranju slovenskih organizacij "naredila red", na vlado naslovili odprto pismo?

- Če se povrneva na izraz skupnega zastopstva. 
Kaj naj bi to v resnici pomenilo?

Glavni cilj političnega vohunstva v zahodni Evropi je stališče posameznih držav pred zasedanji EU. 
Za te podatke se v Evropi zanima tudi ameriška tehnična tajna služba National Security Agency (NSA) s sedežem v Fort Meade pri Washingtonu. 
Znano je, da se je NSA priključila na telefonske in faks linije EU in Evropskega parlamenta, da bi pred vsakokratnimi razgovori o svetovni trgovini zbrala podatke o stališču Evropejcev. 
To dobro vedo tako pri BND kakor tudi pri MI6 in DGSE. 
V nekaterih evropskih državah ima NSA tudi uradne prisluškovalne objekte, kamor pa domači agenti nimajo dostopa.

S Slovenci tudi arbitraža

V zvezi s hrvaško zunanjo politiko in njenim mednarodnim položajem pa je predsednik Tuđman med drugim napovedal tudi poglobitev pogajanj z vsemi članicami Srednjeevropske pobude o sklenitvi meddržavnih sporazumov o prosti trgovini, kakršnega je Hrvaška že podpisala s Slovenijo. 
Za odnose z našo državo pa je menil, da si bo treba prizadevati za čimprejšnjo ureditev vseh še neurejenih zadev, kar bi bilo dobro za obe državi in o čemer se že dolgo dogovarjata. 
Če pa se o tem ne bo dalo dogovoriti, utegne Hrvaška predlagati tudi mednarodno arbitražo.

Prvi dogovori o šolah in turističnih objektih

Poudarja tudi, da bi lahko le takojšnja uvedba demokratičnih ustanov in zakonodajnih reform, ki bi zagotovile človekove pravice, zlasti pravice manjšin, omogočila ZRJ ponovno vključitev v evropsko družino. 
Slovensko dopolnilo, ki so ga podpisali tudi člani hrvaške in makedonske delegacije, pa k temu dodaja, da bi ureditev nasledstvenih vprašanj pomembno pripomogla k trajnemu miru, varnosti in ureditvi odnosov med državami na območju razpadle Jugoslavije.

