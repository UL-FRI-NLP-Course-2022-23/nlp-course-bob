Letošnji svetovni prvak z rekordnim skokom do zmage - Finca Kantee in Ahonen na 2. in 3. mestu pred Schmittom - Fras 24.

Dvojna zmaga italijanskega moštva v Avstraliji, Michaelu pa je družbo na stopničkah delal tudi Ralf Schumacher - Mercedes k. o.

Točke le Grašičevi

Osek pri Lenartu - V sončnem vremenu se je na prenovljeni progi zbralo čez 80 motokrosistov iz 6 držav, ki so sodelovali v vseh treh kategorijah za pokale Slovenskih goric. 
Prve pokale v sezoni so pred 2000 gledalci prejeli: Lenartčan Samo Kurnik v kategoriji do 85 ccm, Tadej Korošak (Sitar Pneumatic) v kategoriji do 125 ccm - z avstrijskega KTM je v tej sezoni presedlal na italijansko husquarno - in Sašo Kragelj v odprtem razredu do 500 ccm. 
Zaradi poškodbe ramena na dirki ni bilo Sebastijana Kerna, Roman Jelen pa je bil s svojo italijansko ekipo na pripravah v Italiji.

Rezultati na 16. strani.

Franc Dežman

Ankara - Türk Telekom, klub treh slovenskih košarkarskih reprezentantov, nadaljuje s slabimi predstavami v turškem prvenstvu. 
Po porazu z zadnjeuvrščeno ekipo Oyuka je tokrat izgubil še s predzadnjim ITU s 84:87 in po četrtem zaporednem neuspehu zdrsnil na 8. mesto. 
Potem ko je k Türk Telekomu prispel Američan Kenny Williams, ki je tokrat dosegel 14 točk, Goran Jagodnik vnovič ni igral. 
Tudi Ivica Jurković (10 točk) in Mario Kraljević (6) nista blestela.

Miha Gale tretji v EP

Marcel More peti

