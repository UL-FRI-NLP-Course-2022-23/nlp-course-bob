Madžarska

Spravljiva poteza generala Mušarafa je odgovor na odločitev vrhovnega sodišča, ki mu je naložilo triletno prehodno obdobje v zameno za legalizacijo njegovega režima, čeprav je po lanskem prevratu razpustil parlament in ukinil ustavo. 
Po mnenju vrhovnega sodišča je bil udar nujen zaradi kaotičnosti, korupcije in brezzakonja vlade premiera Navaza Šarifa, ki ga je protiteroristično sodišče obsodilo na dosmrtno ječo, a se je nekdanji premier pritožil.

Zadnji dogodki v Pakistanu sovpadajo s skrb zbujajočimi novicami o zaostrovanju odnosov v srednji in južni Aziji, ki jim je treba dodati napovedi indijskega tiska, da se Indija pripravlja na nove eksplozije atomskih nabojev, na katere bo Pakistan po Mušarafovih zagotovilih odgovoril. 
Državljanska vojna na Šrilanki se bo namreč internacionalizirala, če se bodo uresničile napovedi o pakistansko-izraelskem vmešavanju z vojaško pomočjo Colombu, zaradi česar so zaskrbljene arabske države in Indija. 
Pakistanski general, ki obljublja, da bo uvedel red v kaotični državi in rešil gospodarsko krizo, je namige o morebitnih ruskih letalskih napadih na afganistanske talibane označil za zelo resno grožnjo poglobitvi in razširitvi afganistanske krize.

