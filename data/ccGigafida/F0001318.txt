Sydney - Če je bila Anja Valant po kvalifikacijah v troskoku, ko je presegla normo že v prvem skoku, nadvse zadovoljna, je bila v finalu toliko bolj razočarana, ker je vnovič končala tekmovanje med prvimi. 
Po dveh prestopih se ji ponesrečil tudi tretji poskus, tako da je s 13,59 m zasedla 9. mesto. 
Peklilo jo je, da bi se lahko prebila med najboljšo osmerico in si zagotovila še tri skoke že z manj kot 14 m, kolikor je letos skakala kot za šalo.

Maratonka Naoko Takahaši je Japonski pritekla prvo žensko atletsko zlato in povsem obnorela na maraton že tako ali tako nore Japonce. 
Dvomesečni višinski trening v Koloradu se ji je obrestoval, med zadnjimi pripravami za Sydney pa je uničila kar 16 parov športnih copat. 
Britanka Denise Lewis ni porabila toliko obutve, je pa zato dvignila na tone uteži. 
Tudi njej se je izplačalo. 
Dekle iz Wolverhamptona si je zlato kolajno v sedmeroboju zagotovilo z odličnima metoma kopja in krogle. 
Še pred šestimi tedni pa jo je bilo strah, da v Sydneyju ne bo tekmovala, ker je imela resne težave z ahilovo tetivo.

Dejstvo je pač, da sta si Portorožana ponavadi že pred zadnjimi regatami zagotovila visoko uvrstitev, ki sta jo nato branila. 
Tokrat sta se prvič znašla v povsem novi vlogi. 
Upati je le, da jima zelo spremenljivo jadranje ni načelo samozavesti.

»Iti na priprave v mraz in sneg na višino nad 2000 metrov se mi ni zdela najbolj zabavna zamisel, a sem se zavedal, da moram narediti precej na telesni pripravljenosti. 
In tako sem se z utežmi v rokah znašel ob bok Hermannu Maierju. 
V zadnjem letu sem pridobil precej moči in v tem vidim razlog za napredek,« je povedal Sieber, katerega močno orožje naj bi bilo tudi, da tekmovanj ne jemlje preveč resno in mu pritisk na regatah ne pride do živega. 
V. D.

Polom Štrancarja in Drašlerja

Italijanski odbojkarji so v 4. kolu predtekmovanja s 3:1 premagali Ruse in so edini nepremagani v skupini B. V dvoboju velikanov »ruske rakete« v končnicah nizov niso bile kos nekaj izvrstnim blokom italijanskega kapetana Andree Gardinija. 
Najboljša na tekmi sta bila Simone Rosalba in Roman Jakovljev s po 20 točkami. 
»Nismo prišli sodelovat, ampat osvojit zlato kolajno,« je po tekmi dejal temperamentni italijanski trener Andrea Anastasi.

Bolgarski trener priznal krivdo

