Odločilen je bil dogovor s študenti

Ljubljana - Po sprejetju sprememb in dopolnitev zakon o visokem šolstvu je minister Slavko Gaber na improvizirani tiskovni konferenci z očitnim zadovoljstvom opisal svojo zmagovito strategijo. 
Tako je na Delovo vprašanje, ali soglaša z dopolnilom desetih poslancev, ki so umaknili sporno opredelitev sedanje izobrazbe, dejal, da je bilo to dopolnilo vnaprej pripravljeno kot »možna skrajna rešitev za to, da ne bi imel kdo težav«. 
Po našem vrtanju, ali bi torej brez nasprotovanja opozicije 51. člen ostal v prvotni obliki, je minister izjavil, da so o tem imeli v poslanski skupini »dolgo razpravo«. 
Prevladalo naj bi mnenje, da je razpravo o tem bolje prepustiti zakonu o naslovih, ki naj bi ga v parlamentu obravnavali še v tem letu in ob tem upoštevali tovrstne rešitve drugih evropskih držav, kjer o tem, denimo v Italiji in Nemčiji, tudi še razpravljajo. 
Kot je dejal, o tem, da bo zakon sprejet, ni prav nič dvomil, saj je bil sprejet dogovor s študenti, s katerim se je vlada tudi zavezala, da se »bomo še naprej pogovarjali, kako racionalno finančno zapreti konstrukcijo financiranja visokega šolstva«. 
J. K. S.

Je Belinka v igri za nakup Mitola?

Predloga ni bilo med pošto

Ljubljana - Predlog, naj za direktorico davčne službe imenuje Janjo Holcman Babič, bo finančni minister Dušan Mramor dobil, ko se bodo pod pisno utemeljitev predloga podpisali vsi člani natečajne komisije uradniškega sveta za imenovanje direktorja davčne službe. 
Ti so se 17. in 18. maja pogovarjali z osmimi kanidati za direktorja davčne službe in se drugi dan tudi odločili finančnemu ministru za ta položaj predlagati Janjo Holcman Babič. 
»Utemeljitev je seveda napisana. 
Danes je na poti v Maribor, ker je eden od članov natečajne komisije pač iz Maribora,« je včeraj povedala predsednica natečajne komisije Nevenka Črešnar Pergar . 
Tega včeraj niso vedeli v ministrstvu za finance. 
Zato so morali prebrskati prispelo pošto in tako ugotoviti, da predloga natečajne komisije še nimajo. 
Izbrana kandidatka je bila po besedah sogovornice od drugih izrazito boljša po vodstvenih izkušnjah in menedžerskih sposobnostih, za odtenek pa jih je presegla tudi pri poznavanju področja, čeprav so o tem vsi vedeli veliko. 
Minister za finance sme predlog natečajne komisije zavrniti, in če se bo odločil za nov razpis, sme zamenjati tudi natečajno komisijo. 
K. F.

V množičnem trčenju, ki se je zgodilo v predoru Caldecott pri kalifornijskem Oaklandu, je umrlo sedem ljudi.

Po naletnem trku v predoru Tauern je izbruhnil požar, eden od tovornjakov, ki je prevažal barvo, je eksplodiral. 
Ogenj je zajel 24 vozil, v njih je umrlo 12 potnikov. 
Požar so omejili šele po 16 urah.

V predoru Gleinalm na pyhrnski avtocesti severno od Gradca sta čelno trčila osebna avtomobila. 
V požaru, ki je nastal zaradi tega, je umrlo pet ljudi, med njimi dojenček. 
Med štirimi poškodovanimi je bil otrok s 70-odstotnimi opeklinami in dva, stara tri oziroma pet let, ki sta dobila poškodbe glave in se zastrupila z dimom.

Dva mrtva in devet poškodovanih je bila tragična bilanca kar treh trčenj v predorih v enem dnevu. 
Ženska se je huje poškodovala, ko se je zaletela v portal predora Sonnstein. 
V predoru Laiberg pri Windisgarstnu v Zgornji Avstriji sta po čelnem trčenju umrla dva človeka, dva sta bila ranjena. 
Nesreča se je isti dan zgodila tudi v predoru Katschberg pri St. Michaelu v dolini Lungau, ranjenih je bilo šest ljudi.

16. avgusta 2003, Švica

Zakonsko življenje je preselil v motel, tu in tam je ženi dal nekaj sto dolarjev, če je bila brez denarja, včasih jo je obdaroval. 
Zanj je bilo tako v redu, 43-letna Nynna pa je bila tudi zadovoljna. 
Boljše nekaj kot nič. 
Lani, 11. aprila, je Sobeski kupil na loteriji super 7 srečko in še isti večer zadel rekordno vsoto v zgodovini kanadske loterije. 
Vendar ni maral denarja. 
Ne še. 
Vedel je, loterijska družba objavi ime človeka, ki je zadene tolikšno vsoto, in da bo moral na televizijo. 
Takšen je običaj v Kanadi. 
Pred tem je hotel urediti »nekaj zadev«. 
Leto dni časa je imel, da se javi: toliko čaka loterija, da se oglasi dobitnik superzadetka. 
Srečko je deponiral v sef.

A tu je še ena nekdanja žena, Sherry Zylstra, s katero ima dva otroka: 12-letno Tekino in 13-letnega Nicolasa, ki jima že dolgo ni nič plačal. 
Sherry Zylstra pa ima televizor. 
Prvega aprila je njen sin Nicolas slišal novico o očetu. 
Videl je, kako se smehlja v kamero s čekom za 30 milijonov kanadskih dolarjev v roki. 
Slišal ga je reči, da je skoraj leto dni čakal, da dvigne zadetek, ker je moral prej »še nekaj postoriti«. 
Dejal je, da bo denar porabil za starše in sorodnike, da pa nima svoje družine. 
Na dan, ko je bilo objavljeno ime dobitnika, se je milijonar prebudil v motelu ob Nynni Ionson. 
Odpeljal jo je domov, ji dal 150 dolarjev in ji rekel, da bo za teden dni odpotoval. 
Šele zdaj je opazila, da ima nov avto, ljubek črn lincoln. 
Pozneje je prišel k njej sosed s časopisom: videla je naslovnico s fotografijo svojega moža s čekom.

