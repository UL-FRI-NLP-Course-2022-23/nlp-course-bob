Javnost spremlja loško zgodbo in jo iz varnega zavetja svojih domov po svojih močeh komentira. 
Nekdo je pripomnil, kakšna škoda bi bila, če bi plaz podrl Mangrtsko planino. 
Tam se je bilo tako lepo sončiti! 
Z avtom si se po mangrtski cesti lahko pripeljal v ta ložanski solarij. 
Tudi tako razmišljajo. 
Da, sončenja na Mangrtu Ložani res niso zaračunavali. 
Pač pa so poleti na gori pobirali cestnino in varčno kupčkali zasluženi denar in ga vlagali v razvoj, kot si ga je zamislilo moštvo vaške razvojne zadruge. 
Z njim so začeli graditi vaški hotelček, ki je že skoraj pod streho.

Postojnska občina se je za vložitev tožbe zoper republiško vlado odločila, ker ta do 20. oktobra ni izpolnila zahtev občine, naj prekliče sklep o ponovni nastanitvi ilegalcev v Velikem Otoku, ki ga je sprejela v začetku septembra. 
Vlada pa naj bi sprejela še sklep, da mora ministrstvo za notranje zadeve v mesecu dni izprazniti center za odstranjevanje tujcev v neposredni bližini Postojnske jame. 
Vendar je vrhovno sodišče odločilo, da ni pristojno za odločanje o tožbi, ker gre v omenjenem primeru za upravni spor, zato je zadevo odstopilo oddelku republiškega upravnega sodišča v Novi Gorici.

V Sloveniji je le 0,3 odstotka podjetij, ki se po evropskih merilih uvrščajo med velika, zato bi po Razgorškovem mnenju potrebovali resor za malo gospodarstvo. 
Mnogi načrti, med katerimi je tudi t. i. antibirokratski program, ki bi omogočil ustanovitev podjetja v 14 dneh, še vedno čaka na uresničitev, saj bi bilo treba za njegovo izpeljavo spremeniti kar 74 zakonov.

Zdaj ko zaradi tragedije pod Mangrtom novinarji veliko poročamo o Logu pod Mangrtom, Ložanih in loških krajih, pogosto prihaja do velikih zadreg s pisanjemj in izgovarjanjem loških krajevnih imen. 
Zavajajo tudi črkovalniki računalnikov, ki pišočega opozarjajo, da Mangrt ni Mangrt, ampak Mangart.

Christophe Bonaldi, vodja direkcije za mednarodni razvoj v podjetju Vivendi CGEA Onyx, je predstavil partnerstvo med javnim in zasebnim kapitalom pri zbiranju in predelavi odpadkov v madžarskem mestu Pecs. 
Vse se je začelo leta 1996, ko se je madžarski minister za okolje odločil poiskati najboljšo rešitev prek javnega razpisa. 
Najboljšo je v sodelovanju s podjetjem Vivendi Onyx pripravilo podjetje Biokom. 
Ceno, ki jo za odvoz odpadkov plača porabnik, Vivendi Onyx v svojih podjetjih po svetu običajno oblikuje na podlagi števila prebivalcev. 
Podjetje ima od junija lani tudi že v Sloveniji, vendar zdaj dela izključno za Revoz, je dejal Bonaldi.

Izola - Minule dni so se v izolski občini zbali, da bodo ostali brez glasbene šole. 
Palačo Besenghi, v kateri deluje glasbena šola, v njej pa je tudi sedež skupnosti Italijanov, si želi izolski župnijski urad pridobiti z denacionalizacijskim postopkom. 
Tej nameri pa odločno nasprotujejo v županjinem uradu.

