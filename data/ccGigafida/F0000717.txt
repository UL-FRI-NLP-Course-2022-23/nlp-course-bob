Vprašanja, ki pomagajo nadgrajevati razumevanje:

Kritiki nato ugotavljajo tudi, da Holden precej ponavlja vrsto besed in fraz - s tem dosega tudi komične učinke - ter uporablja razmeroma omejeno število najbolj priljubljenih pridevnikov, kot so npr. lousy, pretty, crumby, terrific, quite, old, stupid ipd. 
Seveda pa se mestoma odlikuje tudi z boljšim poznavanjem angleškega besedišča, saj je angleščina njegov najboljši predmet. 
Pogosti dialogi, ki jih poroča, in njegovo neposredno sklicevanje na oz. naslavljanje bralca pa njegovo jezikovno rabo močno približajo govorjeni angleščini. 
To velja tako za besedišče, kot tudi za skladenjske vzorce. 
Zato je besedilo, vsaj ko spoznamo glavne značilnosti posebne jezikovne rabe, tudi razmeroma lahko razumljivo.

Vsebina

Sodobni književni pouk 8

Tematizacija in kritiški odzivi

Seveda pa branje leposlovja nudi tudi spoznavno in umetnostno oz. estetsko radost. 
Leposlovje lahko opredelimo tudi kot družbeno institucionalizirano možnost za razmišljanje in razpravljanje o človeški izkušnji, saj nam prav književnost omogoča umetnostno najbolj dodelane in najbogatejše vpoglede v narodno in osebno preteklost in najbolj dodelane predstavitve sodobne človeške izkušnje z vso njeno problematiko. 
Čeprav doživljanje posebne estetske radosti, ki ga omogoča branje leposlovja, predpostavlja dodatno poznavanje estetskih razsežnosti, te nikakor niso tako zapletene, da bi jih ne bilo mogoče poučevati. 
Posvetiti jim je pač treba posebno pozornost in se naučiti za njihovo obravnavo potrebno literarno kritiško izrazje, ki učencu postopoma utira pot tudi do estetskih oz. posebnih umetnostnih značilnosti posameznih besedil.
Pri pouku književnosti bi morali zato ves čas paziti, da ga ne spremenimo v golo posredovanje bolj ali manj dolgočasnih podatkov, marveč da razvijamo tudi učenčevo sposobnost za doživljanje radosti ob branju. 
Že samo dobro poznavanje umetnostnih značilnosti in zapletenih pravil estetske igre z besedilom mu lahko postane vir radosti, če ga le osvobodi občutka neznanega, ki ga lahko navaja k odklanjanju leposlovnega branja. 
Ne nazadnje branje tujih književnosti prinaša tudi možnosti medkulturnega širjenja učenčevega obzorja in tako prispeva k njegovi zmožnosti mednarodnega razumevanja in sporazumevanja. 

Sodobni književni pouk temelji na dognanjih literarne vede, še zlasti na preučevanju razumevanja in odzivov bralcev ter na spoznanjih o delovanju celostnega literarnega sistema, na novejšem jezikoslovnem raziskovanju, ki prinaša nove možnosti razčlenjevanja in opisovanja učinkov raznih jezikovnih sredstev, na vse bolj pogostem empiričnem preučevanju učinkovanja umetnostnih besedil in tudi poučevanja književnosti ter na spoznanjih, ki jih prinašajo še številne druge discipline, kot npr. sociologija znanja, spoznavna psihologija, razvojna psihologija in sociologija kulture. 
Tako zasnovan pouk teži k preseganju golega prenašanja že ustaljenega znanja in učiteljevega mnenja in/ali ocene. 
Čeprav morajo učenci še vedno poznati najpomembnejše avtorje, dela in obdobja, poznavanje le-teh že dolgo ne šteje več za najvažnejše vedenje o književnosti. 
Prav nasprotno, postalo je povsem jasno, da nas računalniki pa tudi leksikoni lahko vedno presežejo v memoriranju imen in naslovov, zato se dijaki pri književnosti vse bolj pogosto učijo smiselno uporabljati take vire in osredinjati pozornost na razvijanje lastnega ustvarjalnega odnosa do leposlovja. 
Sodoben pouk spodbuja dijaka samega k samostojnemu doživljanju umetnostnih besedil, k oblikovanju lastne predstave o njegovem besedilnem svetu in lastne ocene o zanimivosti in vrednosti besedila. 
Tako je sodoben pouk v bistvu usmerjen k dijaku in k razvijanju dijakove samostojne sposobnosti rokovati z umetnostnim besedilom oz. bralne zmožnosti za leposlovje. 
Vse druge sestavine pouka so podrejene temu glavnemu cilju, ki želi seveda doseči tudi dolgoročen učinek: zanimanje za književnost, ki bi preživelo šolska leta in bi mu po šoli omogočalo ustvarjalen stik s književnostjo.

Za pouk književnosti na podlagi integralnega besedila govori še več premislekov. 
Avtorjeva lastna linerana razporeditev vseh besedilnih podatkov narekuje bralcu točno določeno zaporedje v zaznavanju posameznih drobcev besedila. 
Dobro poznavanje besedila zato predpostavlja tudi poznavanje razporetitve posameznih besedilnih podatkov. 
To se zdi precej lažje pri kronološko zaporedno urejeni pripovedi, kot jo srečamo v DORIANU GRAYju, in znatno težje pri prvoosebni pripovedi, ki se, pogosto brez ozira na časovno zaporedje dogodkov, premika z mislimi in aosiacijami prvoosebnega pripovedovalca, kot je npr. Holden. 
Avtor z linearno razporeditvijo besedilo usmerja in nadzoruje bralčevo razumevanje in odnos do besedila: razne oblike pričakovanja in domneve, ki si jih oblikuje o že prebranem in o še pričakovanem dogajanju, osebah, itd. 
Proces branja zato opisujemo tudi kot postopek zaporednega oblikovnja raznih domnev in pričakovanj, njihovega razvoja in spreminjanja ter končne integracije na temelju različnih besedilnih podatkov. 
Te postopke opisujemo tudi kot bralčevo napovedovanje prihodnjega dogajanja ter njegovo sposobnost in pripravljenost za popravke pri napačnih pričakovanjih in napovedih. 
Ko se bralec sreča z odlomkom, ki ni uvodni del besedila, marveč je izsekan nekje iz sredine pripovedi, ni prikajšan samo za vse predhodno besedilo, bi bi ga primerno (linearno nadzorovano) pripravilo na besedilo odlomka, marveč sreča odlomek tudi v drugačnem kontekstu, kot bi bilo njegovo naravno sobesedilo. 
Pri tem se bralec ne more opreti na poznavanje predhodnega besedila in že zato odlomka ne more razumeti tako, kot bi ga razumel, če bi prebral celo besedilo. 
Branja in "razumevanja" pa se loti tudi brez vseh pričakovanj in vsakršne čustvene zavzetosti, h katerima bi ga navajalo branje predhodnega besedila. 
V tem smislu branje odlomka sploh težko štejemo kot normalno branje, saj je pogosto zgolj izpolnjevanje šolske obveznosti, ki učenca utrjuje v prepričanju, da leposlovno branje ne nudi nikakršne radosti in zato ni vredno napora. 

Ponovno uvajanje mature, ki je v veliki meri pisna, na novo odpira vprašanje pismenosti, ki jo posredujejo naše šole. 
Pri pouku angleščine za maturo to postane zelo zapleteno vprašanje: pouk tujega jezika običajno nadgrajuje temeljne jezikovne zmožnosti, ki jih učenci usvojijo že pri materinščini. 
Pomankljivo obvladanje posameznih zmožnosti, kot so npr. bralna in pisna, pri materinščini ima zato za posledico tudi težave z usvajanjem teh zmožnosti pri tujem jeziku.
Pri pouku angleščine bi morali opozarjati na posebne angleške pisne vzorce v primerjavi z vzorci v materinščini. 
Kot že usvojena jezikovna zmožnost naj bi se obvladanje slednjih prenašalo tudi v druge jezike. 

Na temelju teh spoznanj so povsem opustili staro metodo posnemovalnega pristopa, ko so se učenci učili predvsem z branjem vzgledov in s poskusi pisno posnemati take vzglede. 
Postalo je namreč povsem jasno, da se s takim pristopom učenec nauči samo posnemanja, ne pa tudi izražanja lastnega odnosa in razvijanja lastne misli, ki sta potrebna za samostojno tvorjenje besedila. 
Lastni odnos in misli se mu izoblikujeta le v neposrednem reševanju lastnega posebnega problema v lastnem enkratnem pragmatmatičnem položaju pri pisanju posebne pisne naloge. 
Da bi se približal takemu položaju, mora biti učenec dejavno zainteresiran za reševanje pisne naloge, to se pravi v položaju, ki je čim bolj podoben dejanskemu življenskemu problemu in ne zgolj pedagoški nalogi. 
Čim bolj se bo pisni sestavek približal takim okoliščinam, tem bolj bodo učenci naravno motivirani za njegovo reševanje. 
Opuščanje branja vzornih besedil pa nikakor ne pomeni, da bi bilo pisno zmožnost potrebno ali celo mogoče usvajati brez bralne zmožnosti in drugih jezikovnih zmožnosti. 
Prav nasprotno, dobro razvita bralna zmožnost, ki jo učenec usvoji s pravilnim usmerjanjem in obilnim branjem, je pri večini učencev pomembno povezana z uspešnejšim in hitrejšim usvajanjem pisne zmožnosti. 
Vodeno branje in razprava o besedilu ter razčlenjevanje posameznih sestavin in njihovih medsebojih povezav dajeta učencu tudi najboljši vpogled v možnosti različnih besedil, njihove sestave in delovanja. 
Sistematično branje tako ni pomembno le za usvajanje bralne zmožnosti, marveč za usvajanje vseh jezikovnih zmožnosti, tudi pisne. 
V taki obliki je za pouk pisne zmožnosti mogoče uporabiti tudi vzorčne sestavke (ali eseje). 
Ne uporabljajo pa se več na nekdanji način, kot vzorci za posnemanje, marveč kot besedila, ki jih je treba razčleniti z osnovnimi pristopi diskurzne analize zato, da bi učenci na konkretnem besedilu sami odkrili in spoznali zakonitosti njihove sestave, delovanja, kohezivnih vezi, koherenčne navezanosti in zgradbe, pa seveda tudi pomankanje vseh teh značilnosti in njegove posledice za razumevanje besedila. 
Z razčlenjevanjem konkretnega besedila, njegovih posebnih sestavin in zakonitosti, se učenci neposredno soočijo z vprašanji uspešnega tvorjenja besedil in z rabo posameznih sestavin in njihovega delovanja. 
Ko rečemo, da je sodobni pouk procesno usmerjen, s tem mislimo, da temelji predvsem na spoznavanju procesov pisanja, ki učencu pomaga tvoriti lastni pisni izdelek. 
Če namreč učencu predstavimo le končni proizvod kot vzor za posnemanje, in pričakujemo, da bo tako usvojil pisno zmožnost, se obnašamo, kot če bi pri pouku gospodinjstva pričakovali, da se bodo učenci naučili kuhati obaro zgolj s pomočjo učiteljeve pohvale že skuhane obare, brez vsakršnega poznavanja sestavin, ki jih potrebujemo za obaro.

-slika ima vlogo zrcala, v katerem se D, prvič vidi na nov način

-slika je za D. pričetek samozavedanja

-slika ga izziva k soočanju s samim seboj in k spraševanju o sebi

-slika skriva vse negativne posledice njegovega delovanja in mu omogoča, da še kar

Najbolj pomembno je, da spis odgovarja na zastavljeno vprašanje, da je ustrezno oblikovan in argumentiran ter vsebuje čim manj jezikovnih napak.

Jezikovne napake, ki jih srečujemo v odgovorih na zgornja vprašanja pri kandidatih, ki se odločajo za študij angleščine, so pogosto prav neverjetne. 
Na ravni pravopisa pogosto ne napišejo pravilno niti besed, ki so uporabljene že v vprašanju, ali pa ena in isto besedo napišejo večkrat različno. 
Dobra četrtina jih ni uporabila nedoločnega člena v povedi "He is A painter", da nepravilnih glagolov niti ne omenim. 
Izvirnost na tem področju presega vsa pričakovanja.

SLIKA DORIANA GRAYA (krajšava DG)

Smiselno in utemeljeno govorenje o in odgovarjanje na vprašanja o leposlovnem besedilu predpostavlja temeljito poznavanje danega besedila. 
Tako poznavanje lahko pridobimo na različne načine. 
Najbolj enostaven način, ki ga lahko brez težave uporabimo na vseh ravneh pouka književnosti, je predstavitev besedila na tako imenovani "premici dogajanja"(action line). 
Kljub imenu taka premica seveda ne ponazarja samo dogajalne plasti, marveč lahko nanjo zarišeno vse sestavine besedila in dodamo tudi lastne opombe, misli, komentarje. 
Tako premico dogajanja dijaki izdelajo najprej za domačo nalogo.

je kot glavna oseba vseskozi prisoten v vseh poglavjih. 
Najprej ga srečamo (kot bralci) na Basilovem portretu in skozi Basilovo pripoved Lordu Henryju o njem in njunem srečanju.
Ko ga naposled v drugem poglavju srečamo, ga spoznavamo s perspective Basila, Henryja in predstavitve njegovih besed (včasih to imenujemo lingustic behaviour in v DG je to zelo pomembna sestavina v opisih vseh oseb, ki se znajo dobro izražati, t.j. praktično vseh predstavnikov višje družbene plasti) in nekaterih opisov kretenj.

se najbolj "razkriva" s svojim govorenjem, lahko bi rekli s svojo filozofijo. 
Njegovo prefinjenost in globok vpliv spremlja opis značilnih kretenj, zlasti roke, in glasu. 
Na koncu 3. poglavja se Dorian odloči zanj, namesto da bi šel k Basilu: "I would sooner come with you; yes, I feel I must come with you. 
Do let me. 
And you will promise to talk to me all the time? 
No one talks so wonderfully as you do." 
Cela vrsta njegovih misli, lahko bi rekli izrekov in aforizmov, izziva premislek in razpravo. 
Najboljše je, če se dijaki sami odločijo, o katerih bi najraje govorili, glede na to, kaj jih najbolj zanima. 
Kljub vsemu svojemu govorenju pa Lord Henry ne naredi nič resno spornega(to ne vključuje njegovega vpliva na Doriana, ki je spet verbalno delovanje!). 
V predzadnjem poglavju, ko ga zadnjič srečamo z Dorianom(Dorian ga vpraša, kaj bi rekel, če bi mu povedal, da je on umoril Basila), mimogrede pove:"...
One should never do anything that one cannot talk about after dinner..."

Z g o d n j e o c e n e so izhajale iz stroge viktorijanske morale in so delo pogosto obsojale.
Tako je npr. SCOTS OBSERVER po prvem izidu besedila v LIPPINCOTT'S reviji Wildu priporočil, naj pusti pisanje in se oprime kakšne druge obrti:

Oscar Wilde je 9. julija odgovoril takole:

Ko se poskušamo odločiti, katera od interpretacij in tematizacij bo najbolj zanimiva za naše dijake, se zdi najbolj smiselno uvesti več možnosti in prepustiti končno odločitev njim samim.

Na temelju teh gradiv bomo poskušali pomagati s konkretnimi pripravami, kako zadovoljiti Izpitnim učnim ciljem (str.10 Kataloga):

