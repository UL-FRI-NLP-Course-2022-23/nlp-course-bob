Na kratko

Foto EPA

Ko je prišel na oblast Nikita Hruščov, je bilo v glavnem konec kitajsko-ruskega prijateljstva, tako je postala Albanija v poznih 50. in 60. letih največja in v nekaterih trenutkih tudi edina kitajska zaveznica v Evropi. 
Albanski viri trdijo, da je kitajski premier Zhou Enlai celo podprl zahtevo Tirane po spremembi jugoslovanskih meja in priključitvi Kosova Albaniji, kar je bil izraz globokega prijateljstva med partijama.

Odnosi so se dramatično poslabšali po vrnitvi Deng Xiaopinga na kitajsko politično prizorišče, konec 70. let pa se je albansko vodstvo odločno obrnilo zoper »kitajsko revizionistično politiko«, kot so si razlagali Dengove gospodarske reforme. 
Nekdanje prijateljstvo ni bilo nikoli več v celoti obnovljeno kljub normaliziranim odnosom leta 1985. 
V zadnjih 20 letih je bila gospodarska menjava med državama povečini na letni ravni 10 milijonov dolarjev, kljub temu pa je Kitajska dala Albaniji 20 milijonov dolarjev posojila in pokazala zanimanje za širjenje sodelovanja.

Nemška strokovnjakinja za Balkan

Od našega dopisnika

Največji kontingent, okoli 2000 vojakov, bo prispevala Italija, ki že tradicionalno bdi nad revno varovanko na drugi strani Jadrana. 
Na cestah po Tirani je pogosto videti pripadnike italijanske vojske, policije in karabinjerjev. 
Američani upravljajo edino albansko mednarodno letališče v bližini Tirane; tudi pristanišče Drač je preplavljeno z Natovimi enotami. 
Človeku se nenadoma zazdi, da dogajanje v državi ni izključno pod nadzorom albanskih oblasti; hitro se izkaže, da občutek ni napačen.

Tudi albanske oblasti razmišljajo podobno; bolj ko so razmere zapletene, več koristi lahko prinesejo državi. 
V ponedeljkovem intervjuju za tiskovno agencijo AFP je zunanji minister Paskal Milo izjavil, da je sodelovanje z Natom za Albanijo velika priložnost in da je njegova država v zadnjih tednih odločno pokazala, da je del Evrope. 
Tirana ne skriva, kaj pričakuje v zameno: več pomoči in investicij, za začetek pa pridruženo članstvo v Evropski uniji.

Bombardiranje se nadaljuje

