Milan Predan, glavni in odgovorni urednik Večera, je s soprogo, novinarko Darko, stalen gost Zlate lisice, na letošnji pa je moral oči še posebej napenjati. 
Odkar je Večer sponzor slovenske smučarske reprezentance, namreč skrbno preverja, če je sponzorsko ime natisnjeno tam, kjer mora biti.

Na območju Elektra Ljubljana - PE Kočevje se je preskrba z električno energijo zaradi okvar in pretrganih vodnikov še poslabšala. 
Včeraj popoldne je bilo brez elektrike približno 4000 gospodinjstev oziroma 15.000 prebivalcev v občinah Grosuplje, Velike Lašče, Ribnica, Kočevje, Črnomelj in Osilnica. 
Podobno je na Tolminskem, Cerkljanskem in Idrijskem, na območju Elektra Primorske - PE Tolmin. 
V vaseh Breginjskega kota so še vedno brez elektrike, daljnovod med Žirmi in Cerknim so usposobili, vse vasi med cerkljanskim vrhom Ledinami in Govejkom, ki mejijo na Gorenjsko stran, pa naj bi tok dobile do večera. 
Šele danes lahko elektriko pričakujejo med Godovičem v idrijski ter Hotedršico in Kalcami v logaški občini. 
Oskrba z električnim tokom je motena tudi na širšem območju Postojne in Ilirske Bistrice.

DOMEN CAHARIJAS

Evropa v čipih

Odnesli so dva računalnika, tiskalnik in več kot 100 kosov različnih zlatih izdelkov. 
(gm)

Pri štetju izkupička v igralnici Casino Portorož pa so delavci odkrili ponarejen bankovec za 100.000 italijanskih lir. 
Ponaredka so policisti zasegli in ju poslali na ekspertizo. 
(sv)

STUDENO PRI POSTOJNI, 6. - Sorodniki, ki so v soboto zvečer prišli k 70-letnemu Ivanu Lenarčiču in njegovi leto dni starejši ženi Antoniji v hišo št. 21 v naselju Studeno, so naleteli na grozljiv prizor. 
V spalnici je v postelji ležala okrvavljena Antonija, bila je mrtva, na podstrešju so našli obešenega Ivana...

For Ever Mozart, Jean-Luc Godard leta 1996, cineast, ki še vedno vztraja v svoji samoti, hermetizmu svoje novovalovske poetike, se z najnovejšim filmom zavestno podaja na nevarno področje evropske travmatičnosti, v območje postjugoslovanske vojne, ki sta ga v zadnjem letu zaznamovala dva filma dveh režiserjev z območja bivše Jugoslavije. 
Podzemlje Emirja Kusturice ter Lepe vasi lepo gorijo Srđana Dragojevića. 
Dve, po besedah avtorjev, osebni videnji, ki se prvo filmsko uspešneje, drugo manj, spopadata z lastnimi travmami.

Sicer pa traja igralno obdobje od začetka septembra do sredine julija naslednje leto. 
Tokrat imajo na sporedu tudi tako zahtevna dela, kot so Straussova Elektra, Šostakovičev Nos, Monteverdijev Orfej in Wagnerjev Parsifal, ob njih pa obiskovalci lahko poslušajo tudi Verdija (Rigoletto, Luisa Miller), Čajkovskega (Jevgenij Onjegin) in Mozarta (Il Re Pastore).

Operni repertoar dopolnjujejo baletne predstave, domače in tuje pevce pa spremlja več dobrih orkestrov, kot so: Nizozemski filharmonični orkester, Nizozemski baletni, Nizozemski komorni ali Rotterdamski filharmonični orkester.

Marjan Krušič, urednik Atlasa Slovenije, je s ponosom naznanil, da je izšla tretja, izpopolnjena in razširjena izdaja atlasa in ga označil za "paradnega konja" Mladinske knjige. 
Razloga za to sta dva: gre za najbolj natančno predstavitev Slovenije in naklado, ki se bliža absolutnemu rekordu v slovenskem založništvu - 135.000 izvodom. 
Tretja izdaja Atlasa Slovenije je eno od temeljnih dosežkov slovenske kartografije.

Telefonska naročnina je pri nas bistveno nižja kot drugod, vendar naj bi se po ukrepih, ki jih je sprejela vlada, vsako leto poviševala tako, da bi do leta 1998 dosegla 80 odstotkov povprečne cene v zahodnoevropskih državah. 
Po Telekomovih podatkih je znašala povprečna naročnina v evropskih državah novembra predlani 1.696 tolarjev - Slovenija je tako dosegla 51 odstotkov povprečja. 
Podobno primerjavo pokažejo cene impulzov, ki v lokalnem prometu dosežejo 15 odstotkov, v medkrajevnem pa 13 odstotkov povprečja. 
Mednarodni pogovori pa so bistveno dražji kot v tujini. 
Tako evropska kot Telekomova usmeritev je poceniti pogovore s tujino in podražiti notranje.

Zavod sicer mora svoje finančno poslovanje za vsako koledarsko leto opredeliti s finančnim načrtom, v katerem so določena tudi sredstva, ki jih zagotavlja državni poračun, kadar drugi prihodki ZPIZ ne zadostujejo za zagotavljanje vseh pravic. 
Za pripravo finančnega načrta ZPIZ so odločilni predvsem dokumenti makroekonomske politike države, zlasti proračunski memorandum in državni proračun. 
Proračunski memorandum za leto 1997 bo sprejela nova vlada, ki naj bi bila po nekaterih predvidevanjih oblikovana konec tega meseca. 
Pričakovati je torej, da se bo sprejemanje teh makroekonomskih dokumentov, v katerih bo opredeljeno tudi (so)financiranje pokojninskega in invalidskega zavarovanja, precej zakasnilo. 
Preden ne bodo sprejeti, pa tudi ne bo mogoče postaviti natančnejšega predloga finančnega načrta ZPIZ, ki ga bo potlej po predhodnem soglasju vlade sprejela skupščina ZPIZ. 
Državni zbor pa obravnava finančni načrt ZPIZ hkrati z državnim proračunom.

Najuspešnejši vzajemni sklad je bil lani sklad Galileo, ki ga upravlja Kmečka družba za upravljanje (DZU), sledita pa vzajemna sklada Vipek in Alfa, ki ju uprabljata Avip DZU in Probanka DZU. 
Vrednost enote premoženja sklada Galileo se je lani povišala za 21,74 odstotka, sklada Vipek za 18,43 odstotka, sklada Alfa pa za 16,78 odstotka. 
Za približno deset odstotkov je narasla vrednost enote premoženja štirih vzajemnih skladov, med njimi tudi skladov upravljalca ABH DZU, in sicer so vlagatelji v sklad Polžek pridobili 10,89 odstotka, v sklad Zajček pa 10,06 odstotka. 
Negativen donos so konec leta ugotovili vzajemni sklad Modra kombinacija upravljalca Rdeča pika DZU, ki je izgubil 2,46 odstotka vrednosti enote premoženja, in vzajemni skladi Nike DZU. 
Med skladi slednjega upravljalca se je vrednost enote premoženja sklada Miha znižala za 4,22 odstotka, sklada Nika SPD za 17,96 odstotka in sklada Nika-delniški za 19,17 odstotka. 
(STA)

"Glede na dane institucionalno-finančne rešitve stanovanjskega področja v Sloveniji, je očitno, da velik del populacije nima možnosti za zagotovitev dostojne stanovanjske oskrbe. 
Obstajajo različni pogledi na finančno dograditev stanovanjskega področja, jasno pa je, da so povsem iluzorna pričakovanja, da bi republiški stanovanjski sklad nosil celotno breme financiranja stanovanjskega področja. 
Tako je kot drugi steber financiranja predlagana ustanovitev stanovanjske hranilnice. 
Ta oblika varčevanja bi dejansko bila dostopna vsem slojem prebivalstva. 
S tem bi se odpravila sedanja pomanjkljivost na stanovanjskem področju, ki zmerna in znosna posojila za stanovanjsko oskrbo (gradnjo, nakup ali adaptacijo) omogoča le določenemu segmentu prebivalstva," meni dr. Tine Stanovnik iz Inštituta za ekonomska raziskovanja pri Ekonomski fakulteti v Ljubljani.

Dobrodošli v Sloveniji

Davčno številko, ki je začasno natisnjena kar na navadnem papirju, je treba skrbno hraniti, saj je identifikacijski znak vseh davčnih zavezancev in vseh državljanov, rojenih do 2. decembra lani. 
Davčno številko bo treba zapisati v davčno napoved, na davačne obračune in druge vloge, ki jih bomo pošiljali davčnemu uradu. 
Obvezno pa jo bo treba sporočiti tudi delodajalcem, ker sicer ne bodo smeli izplačati plač.

Vsaj za tiste, ki so že prebrali pred nedavnim izdano knjigo Totemske maske demokracije Jelice Šumič-Riha, je Podobnikov govor predstavljal popolno ilustracijo napačnega razumevanja demokracije, na kakršno omenjena filozofinja opozarja v svoji knjigi v zvezi z analizo pojma skupnosti. 
Podobnik je namreč kar veliko govoril o "oblikovanju skupnosti", iz konteksta pa je bilo mogoče razumeti, da mu gre za nekakšno iluzorično organsko skupnost pripadnikov enega državotvornega naroda. 
Na to je navezal nekaj votlo donečih ljubezenskih izjav domovini in se zavzel za patriotizem kot pozitivno vrednoto. 
Vsa ta domovinska ljubezen, pripadnost narodu in podobno sicer sama po sebi ni vznemirljiva, saj vsebuje tovrstne kategorije vsak konservativistični besednjak na svetu. 
Prav tako niti ni pomembno, kaj je vsebina takih kategorij, ki so po vseh definicijah družboslovja iracionalne in imajo kot take določeno funkcijo v nacionalni kulturi, čeprav je vprašanje, ali je sam obstoj naroda res odvisen od vere njegovih pripadnikov vanje. 
V nobenem primeru seveda nihče nobenemu narodu ne odreka pravice do tega, da goji ljubezen do samega sebe. 
Ni pa vseeno, kako narod, ali bolj natančno njegove ustanove, kot na primer država, to ljubezen kaže in uresničuje.

svet

Grašičeva je po poškodbi kolena osvojila prve točke, Globočnik rešil moško čast

KLIPPITZTÖRL, 6. - Na avstrijskem Koroškem je bila tekma FIS v slalomu za moške. 
Zmagal je Norvežan Harald Christian Strand Nilsen, Matej Jovan je bil četrti, Gregor Grilc pa osmi.

Beljak 32 20 3 9 153:105 43

KAC 32 16 6 10 137:99 38

Pari jutrišnjega kroga (7. januar): Acroni Jesenice - Olimpija Hertz, Gradec - Sportina, Bolzano - Milano, Beljak - KAC, Kapfenberg - Feldkirch, prost: Dunaj.

Slovenski smučarji tekači so nastopili na tekmah za medcelinski pokal

V ženski konkurenci je dobro nastopila tudi Nataša Lačen, ki je bila v sprintu na pet kilometrov deveta. 
"Za tekmovanje v klasični tehniki je to zame vsekakor spodbudna uvrstitev. 
Tudi konkurenca je bila močna, saj nekatere reprezentance niso odpotovale na svetovni pokal v daljnjo Kavgolovo," je uvrstitev Lačnove ocenil trener Jure Velepec.

ŠKOFJA LOKA, 6. - V Škofji Loki je bila tik pred novim letom pod pokroviteljstvom Kolesarske zveze Slovenije slovestnost, na kateri so podelili priznanja najboljšim rekreativnim kolesarjem za leto 1996. 
Državni prvaki so postali Aleš Hren (J. Peternel) v kategoriji R1, Boris Andrejka (Anžex team) v kategoriji R2, Jože Varga (Jub Dol) v kategoriji veteranov A, Ana Podpečan (Astra) med veterankami A in Vida Uršič (Stop team) med ženskami B.

Moštvo je eno najboljših v ZDA, vendar ne preveč priljubljeno

BLED, 6. - S klasičnim in donosnim lovom, ko so gostje v Triglavskem narodnem parku za denar streljali divjad, je s tem letom in decembrskim sklepom "triglavskih svetnikov" očitno konec. 
S tem je tudi konec več let trajajočega prehodnega obdobja, v katerem se je morala ta institucija privaditi na kruto dejstvo, da poslej v svojem proračunu ne more več računati na bogata sredstva, ki so pritekala v njeno blagajno s komercialnim lovom.

V Triglavskem narodnem parku pa naj bi postopoma zaživele druge dejavnosti, zlasti strokovno vodenje po njegovih lepotah. 
Lani so uspešno izvedli 25 takšnih ekskurzij za domače in tuje skupine, vodniki pa so bili naši ugledni parkovni strokovnjaki: direktor Janez Bizjak, dr. Marija Markeš, Tea Lukan-Klavžer, Martin Šolar in Jože Mihelič.

Za oba je to drugi zakon. 
Dagmar je bila ločena, Havlova soproga pa je umrla v začetku leta 1996. 
Bila je Vaclavov soborec v dolgih disidentskih letih. 
Vaclav je del svojega literarnega opusa posvetil prav njej, pisma, ki jih je kasneje pisal, pa so tudi izšla in so pomembno delo češke literature. 
Kakor pišejo češki časopisi, mu je na smrtni postelji rekla, naj ne žaluje za njo. 
(m)

Obsojen, ker je vdiral v računalnike

DUNAJ/CELOVEC, 6. - Na sedežnici na koroškem smučišču Goldeck v bližini Beljaka se je včeraj ob 12.30 zgodila nesreča, v kateri je bilo 5 oseb huje ranjenih. 
Ranjence so z dvema helikopterjema prepeljali v bolnišnici v Beljaku in Spittalu.

Avstrijska žandermerija je sporočila, da se je približno 300 metrov pred postajo zaradi tehničnih vzrokov snela nosilna vrv sedežnice, tako da je pet smučarjev omahnilo od 6 do 8 metrov v globino. 
Reševalci so jim takoj priskočili na pomoč. 
Dva ponesrečenca sta iz Muenchna, trije pa so Avstrijci. 
Na žičnicah koroških smučišč se je v preteklih letih zgodilo že več nesreč. 
Najhujša se je zgodila 29. januarja 1992 na smučišču Mokrice, ko so umrle štiri osebe, devet pa je bilo ranjenih.

Berberi imajo zdaj dve politični organizaciji. 
Združitev za kulturno demokracijo (RCD) je bila ustanovljena leta 1989. 
Zagovarja tudi večstrankarstvo in je ostro proti fundamentalizmu islamskih skrajnežev. 
Je zagovornica vsesplošne modernizacije. 
Njeni berberski nasprotniki pa so organizirani v Fronti socialističnih sil (FFS), ki je bila organizirana leta 1960. 
Za razliko od prejšnje priznava obstoj islamskih sil in uveljavljanje islamskih gibanj v javnem življenju. 
Meni, da je politični islamizem nesporno realno dejstvo.

"Še vedno je nekaj razlik v naših pogledih," je rusko nasprotovanje sprejemu Poljske, Češke in Madžarske v Nato diplomatsko ubesedil nemški kancler (Slovenija Rusije verjetno ne bo motila, če bo prišla v prvi krog kandidatk). 
Kohl je vseeno prepričan, da bodo v tem letu našli razumno rešitev, ki bo omogočila širitev Nata in hkrati poskrbela za varnostne interese vseh prizadetih. 
Prevedeno v običajni jezik to pomeni, da bodo na poletnem sestanku v Madridu države članice severnoatlantske vojaške zveze vsekakor določile kandidatke za širitev. 
To se bo zgodilo leta 1999, na petdesetletnico Natovega obstoja, z Rusijo pa naj bi že prej podpisali poseben sporazum o vojaškem in političnem sodelovanju. 
Rusija s tem ne bo dobila pravice veta na strateške in oboroževalne odločitve Nata, na primer na nastavitev jedrskega orožja na ozemlju novih članic, bodo pa njene želje in pripombe upoštevali bolj kot druge. 
Moskva v zameno upa tudi na pomoč pri posodabljanju svojih obupno zastarelih oboroženih sil in vojaške umetnosti, kar se že dogaja v Bosni in na poveljstvu Nata v Bruslju, kjer ima ruski general stalno pisarno. 
Poleg tega morajo ruski in Natovi pogajalci poskrbeti tudi za usodo razorožitvenih sporazumov, saj Moskva zaradi napovedane širitve Nata že grozi s preklicem sporazuma o jedrskem razoroževanju Start-2.

V Sarajevu so prepričani, da zgolj formalno sodelovanje srbskih poslancev ne bi smelo biti dovolj. 
Po njihovem mnenju bi morali gospodarsko pomoč srbskim krajem obljubiti le, če bodo njihovi predstavniki res sodelovali v skupnih oblastnih organih, če torej ne bodo zganjali obstrukcije. 
Povod za takšen strah so bili tudi nastopi najvišjih srbskih predstavnikov na omenjenem zasedanju. 
Član bosanskega predsedstva Momčilo Krajišnik je za komaj končano vojno ves čas govoril, da je bila državljanska, pa četudi je varnostni svet Združenih narodov že davno razglasil ZRJ za agresorico na Bosno. 
Entitete, nekakšne province, je imenoval za države, pa četudi je po daytonskem sporazumu država le Bosna. 
Očitno bodo imeli civilni predstavniki mednarodne skupnosti v Bosni še veliko dela tudi potem, ko se bodo iz nje umaknile tuje vojaške enote.

Papež na Kubi šele prihodnje leto

Cilj takšnega ukrepa je, po Flickovih navedbah, predvsem razbremeniti sodstvo in se izogniti dolgotrajnim procesom. 
Predlog zakona pa izrecno izvzema tiste obtožence, ki so bili kakorkoli povezani z mafijo.

Razburjeni pa so tudi niški študentje. 
Srbskemu predsedniku Slobodanu Miloševiću so pisno zagrozili z novimi akcijami. 
Moti jih namreč, da se ni nič zgodilo potem, ko jim je sredi decembra obljubil, da bodo državni organi temeljito preučili njihove navedbe in zapisnike o zmagi opozicije na volitvah za odbornike niške občine. 
Ob vsem tem se celo sprašujejo, ali se sploh še splača obračati na predsednika Miloševića.

