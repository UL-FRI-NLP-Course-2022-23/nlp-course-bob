Jerasov odstop po Sydneyju je bil za nekatere (tiste, ki jih je zadovoljilo 8. mesto) presenečenje, za druge (tiste, ki jih je razočaral pristop do igre v finišu turnirja) pa pričakovan razplet. 
Analiza olimpijskega nastopa bo - tako kot Jerasova odstopna izjava - jutri, 7. novembra, tema razprave na predsedstvu RZS. 
Toda generalna ocena je jasna vnaprej: ni bilo pričakovanega nadaljevanja uspehov z EP na Hrvaškem. 
Zmaga nad Tunizijo, remi s Francijo ter zelo soliden vtis s Švedi, to je bilo nekako premalo za visoka slovenska pričakovanja, ki so segla do kolajne.

Kot je znano vsi trije glavni kandidati trenutno delajo v tujini, možnosti, da bi zaradi nove funkcije prekinili pogodbe s tujimi delodajalci, pa so vprašljive. 
Še zlasti zaradi tega, ker bi do prekinitve prišlo sredi sezone. 
Teoretično bi bil pogodbo pripravljen prekiniti le tisti trener, ki bi bil stoodstotno prepričan, da ga bodo tudi izbrali. 
Tu pa se obetajo določeni problemi, saj predsednik RZS Zoran Janković v tem pogledu posluje preveč »demokratično« in - namesto, da bi po posvetu s tistimi, ki jim zaupa, odločal sam - omogoča glasovanje članov predsedstva in celo nekaterih drugih.

Aosta - Idilična italijanska dolina bo slovenskim balinarjem ostala za vedno v spominu. 
Na svetovnem prvenstvu za mlade so naši dosegli fantastičen uspeh, osvojili šest kolajn - dve zlati, tri srebrne in bronasto. 
Med svetovne prvake z letnico 2000 so se zapisali Davor Janžič in Damjan Sofronievski med dvojicami ter Jasmin Čauševič med posamezniki. 
Slednji ima skupaj s Sofronievskim še po eno srebro v hitrostnem in natančnem zbijanju, srebrno odličje si je priigral tudi debitant Tadej Premru v igri v krog, Janžič pa bron v klasični igri.

Jutri podelitev športne nagrade Dela

Vrhunska ženska gimnastika v Šiški

