V LDS se še niso odločili, sklican ni bil ne svet ne izvršilni odbor stranke. 
Poslanka Darja Lavtižar Bebler pravi, da še ne more reči nič dokončnega glede podpore, saj niso imeli formalnega sestanka, sama pa z nikomer o tem tudi ni govorila. 
»Z Anderličem sva sodelovala in podprla oba teksta, razen dela formulacij, ki za naju ni bil sprejemljiv in sta ga zagovarjala Janez Janša in Lojze Peterle. 
In sicer gre za formulacijo, da je bila najprej okupacija, potem revolucija in šele nato kolaboracije. 
Pri tem sta vztrajala, drugi smo popustili, ker smo menili, da bodo stranke vložile amandmaje,« je povedala Beblerjeva.

Če sodimo po telefonski raziskavi (zanjo je bilo naključno izbranih 1100 telefonskih naročnikov, na vprašanja jih je odgovarjalo 739, sodelovanje je odklonilo 240 poklicanih, preostalih 121 ni bilo dosegljivih), so mnenja o tem, ali v Sloveniji potrebujemo formalni spravni dokument dokaj deljena. 
Pri tem je zanimivo, da potrebo po takem dokumentu izražajo najmlajši (47,2 odstotka) in najstarejši (50 odstotkov), srednja generacija pa se bolj nagiba (44,2 odstotka) k temu, da takega akta ne potrebujemo. 
Radikalnejše so razlike, če odgovore na to vprašanje primerjamo z izobrazbo anketiranih. 
Bolj kot so vprašani izobraženi, nižja je želja (33,3 odstotka) po takem dokumentu, med anketiranimi z nižjo izobrazbo (do poklicne) pa višja (51 odstotkov). 
Zanimivo je, da pri tem vprašanju z urbanostjo kraja stalnega prebivališča izginja potreba po spravnem dokumentu.

Vprašanje o najprimernejšem volilnem sistemu za Slovenijo ima posredno pomembno povezavo s parlamentom in z odločanjem. 
Se je pa tudi ob tem vprašanju pokazalo, da različne starostne skupine dajejo prednost različnim volilnim sistemom. 
Med zagovorniki proporcionalnega sistema so mladi (43,8 odstotka), starejši dajejo prednost večinskemu sistemu (47,1 odstotka v skupini od 35 do 55 let), med neodločenimi pa je spet največ starejših (41,5 odstotka). 
Križanje je še pokazalo, da se se o volilnem sistemu pogosteje izrekali bolj izobraženi in da je dobil večinski sistem prednost pred proporcionalnim v vseh treh starostnih skupinah.

Ovitek plošče je ob njenem izidu letos februarja v cerkvenih krogih in delu domače javnosti povzročil precej ogorčenja. 
Mladi krščanski demokrati Ljubljane so pri generalnem državnem tožilstvi vložili ovadbo proti članom skupine zaradi domnevnega netenja verskega sovraštva, generalni državni tožilec pa je zadevo skupaj z zahtevo po zaplembi celotne naklade plošče dodelil celjskemu okrožnemu tožilstvu.

Brane Piano

Društva spet zahtevajo učinkovite rešitve

Nezaupljivi šoštanjski DeSUS

Radenci - Potem ko so jih v torek odstranili na silo ob pomoči policije, so člani agrarne skupnosti Hrastje - Mota v sredo zjutraj znova zaprli dohod do smetišča v Hrastju - Moti in še naprej od občine Radenci zahtevali izplačilo visoke rente. 
V skladu z začasno odredbo radgonskega okrajnega sodišča so jih policisti tudi tega dne nasilno odstranili, delavci komunalnega podjetja pa so nato s svojo mehanizacijo sprostili dovoz do smetišča. 
Enega izmed protestnikov, Ignaca Kuharja - zatrdil nam je, da ni član agrarne skupnosti in da se je potegoval le za sanacijo tega pollegalnega smetišča in ne za rento, predsednik agrarne skupnosti Jože Lukač pa zatrjuje, da je tudi on njihov član - so policisti celo vklenili, ga odpeljali na policijsko postajo in nato k sodniku za prekrške. 
Ker je sodišče za 1. julij že razpisalo obravnavo tega odmevnega primera, so se protestniki odločili, da do preklica smetišča ne bodo zapirali. 
J. P.

