Dodelitev neposrednih pomoči kmetom z območja novink bi zahtevala posebno politično odločitev šefov držav ali vlad

Unija je pripravljena zamenjati Nato na čelu operacije Jantarna lisica v Makedoniji, je po prihodu v Caceres napovedal Javier Solana. 
A rošade zagotovo ne bo pred poletjem, četudi bi prav takšna akcija pomenila konkretizacijo skupne zunanje in varnostne politike, ki je načeloma operativna od lanskega decembra, ko so državniki na vrhu v Laeknu sprejeli slovesno deklaracijo, po kateri je petnajsterica zmožna samostojnega poseganja na žariščih kriz.

Salt Lake City - Tako kot so napovedali vremenoslovci, je območje olimpijskih tekmovališč v noči s četrtka na petek zajel snežni vihar, ki ga je že navsezgodaj napovedal močan veter. 
Skakalne kvalifikacije za nedeljsko tekmo na srednji skakalnici (K-90) so prireditelji včeraj dopoldne (17.00 po našem času) dvakrat zapored odložili, predvsem zaradi premočnega vetra pa jih je tekmovalno razsodišče nato še pred poldnevom odpovedalo. 
Tako bodo kvalifikacije izvedli pred nedeljsko tekmo namesto poskusnega skoka.

Slovenski letalski prevoznik je imel še to »nesrečo«, da je bil med potniki tudi inšpektor mednarodnega združenja sindikata transportnih delavcev, Branko Krznarič, ki nam je povedal, da so bili potniki (večina Slovenci, skoraj polovico je bilo tujcev) kar nejevoljni. 
Spraševali so se, zakaj se Adrii zadnje čase tako pogosto dogajajo takšne nevšečnosti.

Ljubljana - Kljub strinjanju o nujnosti vzpostavitve sistema plač v javnem sektorju je bil predlagani zakon deležen na četretkovi seji odbora za notranjo politiko in pravosodje številnih kritik, predvsem s strani opozicijskih poslancev in sindikalnih predstavnikov nenazadnje pa ima glede zakonskega osnutka vrsto pomislekov tudi parlamentarni sekretariat za zakonodajo in pravne zadeve. 
Člani odbora, ki so sicer odločili, da je zakon primeren za zakonodajni postopek, so sprejeli tudi vrsto stališč, ki naj jih predlagatelj upošteva pri pripravi zakona za drugo branje, in nekaj dodatnih sklepov. 
Med drugim so podprli pobudo Policijskega sindikata Slovenije za javno predstavitev mnenj o zakonu, ki bo opravljena po prvi in pred drugo obravnavo. 
Na pobudo parlamentarnega odbora za zdravstvo so člani odbora za notranjo politiko vladi predlagali, naj zakon o sistemu plač v javnem sektorju predloži v drugo branje skupaj z zakonom o javnih uslužbencih. 
Poleg tega naj besedilo za drugo branje čim bolj uskladi s socialnimi partnerji. 
Na predlog koalicijskih poslanskih skupin pa je odbor podprl dodatni sklep, po katerem naj predlagatelj zakona izdela diagram, v katerem bo prikazal in opisal postopek napredovanja javnega uslužbenca oz. funkcionarja od najnižjega do najvišjega naziva oz. plačilnega razreda. 
Poleg tega naj predlagatelj zakona izdela podroben terminski plan prehoda na nov sistem plač v javnem sektorju. 
Med vrsto stališč, ki so dobila podporo članov odbora, velja izpostaviti priporočilo predlagatelju, naj preuči možnost o vključitvi tudi Banke Slovenije v sistem javnega sektorja. 
STA

Zakon je bil v drugi obravnavi z izjemo posameznih točk sprejet tako, kakor so ga predlagali vlada in socialni partnerji (delodajalci in sindikati). 
Vloženih je bilo približno 130 amandmajev. 
Večino je po uskladitvi s socialnimi partnerji predlagala vlada, sicer pa so bili predlagani in sprejeti še nekateri dodatni amandmaji, ki jih je pripravil matični odbor in poslanske skupine. 
Eno najbolj pomembnih vprašanj poslancev je bila ureditev delavskih predstavništev, zlasti njihova opredelitev in sodelovanje pri naslednjih zadevah:

- postopkih pri delodajalcu, ki zadevajo večje število zaposlenih (kolektivno odpuščanje delavcev, prenos dejavnosti delodajalca na drugega delodajalca, določanje razmer nočnega dela, obveščanje o razporejanju delovnega časa, o letnem razporedu delovnega časa);

Rok Praprotnik

Sklicevanje ministra na razloge, ki so jih vodili pri pripravi osnutka novega stanovanjskega zakona pa po mnenju združenja najemnikov nacionaliziranih stanovanj niso ne utemeljeni, ne ustrezni, niti potrebni. 
Celo več, menijo, da je osnutek zakona prenagljen in nesodoben, saj prevzema vse tranzicijske napake, zablode in krivice obstoječega SZ. 
Povsem nerazumljiva pa je predsednici združenja Tanji Šarec ignoranca, ki jo je pokazalo ministrstvo. 
»Oblikovalci stanovanjske zakonodaje svojih predlogov niso dali v javno razpravo, sam osnutek novega stanovanjskega zakona pa je ministrstvo za okolje in prostor dalo v razpravo samo osmim naslovnikom.« 
Ministrstvo ga namreč ni poslalo niti enemu od svetov za varstvo pravic najemnikov, ki jih je v Sloveniji nekaj čez 30, izpustilo je vsa upokojenska društva in druga civilna združenja, ki se ukvarjajo s stanovanjskim vprašanjem kot delom problematike temeljnih človekovih pravic.

Dimitrij Rupel po predstavitvi Slovenije v Frankfurtu

Če bomo hoteli obdržati visoko gospodarsko rast, bomo morali Slovenijo odpreti gospodarskim in drugim naložbam iz tujine. 
Gospodarstvo se bo moralo bolj odpreti. 
V mnogih študijah in raziskavah nam očitajo zaprtost, ko sem bil še v ZDA, so nas ameriški instituti uvrščali celo niže od Slovaške in nekaterih držav, o katerih smo prepričani, da so slabše od nas. 
Seveda so razlogi, zakaj nam doslej ni bilo treba panično iskati kupcev za naša podjetja in banke. 
Denarja je bilo doslej pri nas relativno več, naš gospodarski položaj je bil bistveno boljši od položaja v drugih socialističnih državah. 
Če pa bomo hoteli obdržati tempo in gospodarstvo še naprej vrteti v najvišjih vrtljajih, bomo nujno potrebovali bolj odprto gospodarstvo.

Tudi v Frankfurtu so razpravljavci veliko govorili o slovenski mentaliteti, slovenskih značilnostih. 
Kaj je torej tisto, kar lahko Slovenci posebnega ponudimo Evropi? 
Ponavadi slišimo samo o tistem, kar Evropa od nas zahteva ...

Nič ne bo spremenjeno glede izravnalnih rezervacij

Blaž Kavčič iz LDS je sicer že na začetku sodil, da so mnenja in analize o ponujenih zakonskih rešitev tako različni, da bi kazalo njihov sprejem odložiti in ga urediti v napovedanem zakonu, ki bo urejal lastninjenje zavarovalnic; pritrdil mu je tudi Feri Horvat iz ZLSD. 
Drugače je razmišljal Andrej Bajuk iz NSi, ki se je povsem zavzel za predlagane spremembe. 
Poudaril je, kakšen pomen bi imel drugačni režim teh rezervacij za državni proračun; prvič bi se zgodilo, da bi državna blagajna od zavarovalnic nekaj dobila, tako kot drugod po svetu.

Predlog evropske komisije je zdaj tak, da je povsem »pozabil na pridnega in najbolj razvitega učenca«. 
Če ostane pri danih rešitvah, se bo v Sloveniji resno poslabšal dohodkovni položaj, večina kandidatk pa bo šla na boljše, ugotavlja Erjavec. 
Zato po njegovem take ponudbe ali pa takega lotevanja ni mogoče sprejeti in je treba resno razlikovati med kandidatkami. 
»Predlog kratko malo ni upošteval značilnosti slovenskega kmetijstva, mislim da so ga delali preveč na pamet, brez izračunov, kaj to pomeni za kandidatke.«

T. S. N.

Uvedba trajnega mandata zahteva tudi uvedbo disciplinske odgovornosti sodnikov. 
Da bi bilo onemogočeno kakršno koli šikaniranje, morajo biti določbe o disciplinskem postopku jasne in nedvoumne, zato naj bi bile zdaj veljavne vsebinsko dopolnjene. 
Temeljno načelo disciplinskega postopka naj bi bila hitrost, po novem pa naj bi imeli pet sankcij namesto treh. 
Na novo sta uvedena pisni opomin in prenehanje sodnikove funkcije, v veljavi pa ostanejo ustavitev napredovanja za največ tri leta, znižanje plače do 20 odstotkov in premestitev na drugo sodišče od šestih mesecev do treh let. 
Prenehanje sodniške funkcije je najhujša disciplinska sankcija, ki se izreče sodniku, ki zaradi težje disciplinske kršitve ni več primeren za opravljanje sodniške funkcije.

Beograd - Jugoslovanska vlada se je naposled odločila, da s 1. marcem pretrga sofinanciranje Republike srbske. 
Zaradi tega je bil Beograd tarča ostrih kritik Washingtona in Bruslja. 
»Daytonske sporazume je treba dosledno izvajati,« je po seji izjavil jugoslovanski premier Dragiša Pešić, a ni navedel, kolikšno pomoč je iz beograjske državne blagajne prejemala Republika srbska.

Od našega dopisnika

»Razumem, da vojska iz varnostnih razlogov na cesti postavi barikado. 
Ne razumem pa, da cesto uniči z buldožerjem,« je dejal direktor Palestinskega ekonomskega sveta za razvoj in obnovo (PECDAR) Mohamad Štajeh .« 
Palestinska infrastruktura je nastajala v času mirovnega scenarija v skladu s sporazumi iz Osla. 
Izrael je v prehodnem obdobju sodeloval na vseh sestankih donatorjev, ki so s finančno pomočjo prispevali k oblikovanju palestinske države. 
»Šaron hoče zatreti zamisel o njej. 
Ker tega ne more, uničuje vse strateške produkte mirovnega procesa, zato bo palestinsko državo nekoč v prihodnosti znova treba zgraditi iz nič,« meni Štajeh.

Od 90 podjetij v Ramali, ki je največji trgovinski center na Zahodnem bregu, jih je lani 70 prijavilo več kot 50-odstotne izgube. 
Največ so izgubila nova in velika podjetja, nastala po Oslu. 
Preživela so mala podjetja, stara najmanj 15 let, ker so se v prvi intifadi naučila poslovati v vojnih razmerah. 
Evropska unija kljub pritiskom Izraela ne bo zamrznila donacij Palestinski upravi, ki jo je Šaronova vlada razglasila za »entiteto, ki podpira terorizem«. 
Njeni predstavniki bodo od Amerike verjetno zahtevali dejavnejšo vlogo v urejanju konflikta, ki je pahnil v gospodarsko paralizo tudi Izrael.

Od našega sodelavca

Če sodimo po dostopnih informacijah z najnovejših premoženjskih kartic (v katerih je prikazano lansko stanje), lahko ugotovimo, da je med madžarskimi poslanci precej pozabljivcev, pa tudi takšnih, ki so pomanjkljivo izpolnili formularje. 
Viktor Orban je, na primer, pozabil na svojo mesečno plačo, ki znaša bruto 700.000 forintov (2527 dolarjev), je pa zato v premoženjsko kartico vpisal podatek o prejemkih, ki jih dobiva za svoje poslansko delo.

Med najpremožnejše politike v madžarskem parlamentu vsekakor sodi Janos Veres, ki ima na bančnem računu 52 milijonov forintov (188.000 dolarjev), v delnice pa je vložil celo več kot 10 milijonov forintov (36.000 dolarjev). 
Vozi audi 6 in ima nekaj podjetij, v nekaterih pa je solastnik. 
Poleg tega ima v lasti 32,2 hektarja kmetijskih zemljišč, gozdov, sadovnjakov in vinogradov. 
Ima pa tudi več stanovanjskih in počitniških hiš, ki jih je podedoval ali kupil.

Nova šikana pri Lescah

Tržne razmere ne priznavajo politike enakih želodcev, toda ekonomija, ki hoče biti zdrava, si nepreglednega kaosa pri plačah v javnem sektorju ne more dovoliti; končno država zanje nameni malodane četrtino vseh proračunskih odhodkov. 
A z logiko, po kateri politiki in sindikati s prstom kažejo na državo, ker ne pomaga podjetjem, ki so prisiljena odpuščati delavce, hkrati pa so vkopani v svojih zahtevah, da bodo plače v tej in tej dejavnosti samo take, kot jih vidijo oni, in nič drugačne, nikoli ne bo drugače.

Die Welt

Če se že lahko sprijaznimo z načinom privatizacije stanovanj, ki je bil do nekaterih državljanov izjemno radodaren, do drugih pa izrazito krivičen, je tu vsaj še nekaj, kar zelo moti: odnos novodobnih lastnikov do arhitekture. 
Številni lastniki so zamenjali tridelna okna z dvo- ali enodelnimi, fasada je zanemarjena, ograja ni vzdrževana, da ne naštevam sprememb v notranjosti stavbe. 
Kje je tu država s svojo regulativo, inšpekcijami, stavbnimi nadzorniki? 
Ali nimata tako mesto kot država celega kupa inštitucij in zaposlenih ljudi, ki dobivajo plačo prav zato, da bi to preprečili? 
Blok nima (enega) vzdrževalca, čeprav je v prvotnih načrtih jasno, da je imel hišniško stanovanje. 
V obveznem skladu za vzdrževanje hiše (ki je bolj želja na papirju kakor odsev stvarnosti) ni niti tolarja, stroške pa bodo lastniki verjetno (tako kot v prenekateri hiši v Ljubljani) poskušali prenesti na MOL v obliki prenove mestnih fasad ali kakšne podobne akcije. 
Mimogrede, se je že kdo vprašal, zakaj denarja iz teh skladov ne dobijo najrevnejši, ampak najbogatejši?

Bogati in revni oglaševalci

Bogo Zupančič

Foto Ivan Gerenčer

Na domačem trgu so registrirali nadpovprečno rast prometa. 
Obseg prodaje so povečali za 8 odstotkov, finančno realizacijo prometa pa za 11,2 odstotka. 
Boljše rezultate pripisujejo povečanemu zanimanju slovenskih potrošnikov za vina višjih kakovosti, predvsem za vrhunska vina quercus in bagueri. 
Kljub zadovoljivim rezultatom pa so še vedno prepričani, da so razmere na domačem trgu neurejene. 
Sodijo namreč, da se v Sloveniji polovica vsega pridelanega vina še vedno proda na sivem trgu. 
Nezadovoljni so tudi z zakonodajo, ki preprečuje oglaševanje alkoholnih pijač, zato bodo razvojne in prodajne aktivnosti še naprej usmerjali na tuje trge.

Tudi v prihodnje bodo vse stavili na kvaliteto vina. 
Ta je tesno povezana s količino pridelka na trto, zato so v dogovoru z vinogradniki že uvedli vrsto ukrepov za omejitev pridelka po hektaru. 
Glede bližajočega se vstopa Slovenije v Evropsko unijo pa so v Vinski kleti Goriška Brda prepričani, da je obstoječa slovenska vinska zakonodaja na nekaterih področjih celo ostrejša kot v vodilnih vinogradniških deželah v EU. 
Skupnega trga jih ni strah, saj verjamejo, da bodo zaradi bogate tradicije in odličnih naravnih razmer uspešni tudi po padcu meje.

Na seji predsedstva so poudarili, da je v nastajajoči turistični strategiji predvidena tudi vloga društvene turistične dejavnosti. 
Ta ni nepomembna, saj v državi deluje kar 530 turističnih društev, ki imajo 18 sporazumov z različnimi organizacijami. 
V TZS se med drugim zavzemajo, da bi morala slovenska vlada bolj upoštevati, da je letošnje leto razglašeno za mednarodno leto eko turizma. 
Pri tem pa so v TZS ponosni, ker je njihov program v celoti ekološko naravnan.

Busta Rhymes točno ve, o čem mora govoriti. 
Zadnjih pet let je nenehno govoril in rapal o bližajoči apokalipsi: zadnji trije albumi so bili naslovljeni Ko udari katastrofa, Dogodek na ravni iztrebitve in Anarhija . 
Leta 1996 je v pesmi Everything Remains Raw trdil: »Samo še pet let nam je preostalo.«

Uvodni ritmi Thrill Me še dopustijo, da se ženski del občinstva izkriči bogovoma v pozdrav, udarna stara klasika Tom's Diner pa izključi možnost izbire: migajoča množica potegne vase še zadnje dotlej statične osebke.

Dejstvo, da imata Chemical Brothers pod popolnim nadzorom ves Rex, ne preseneča. 
Od svojih manchesterskih začetkov prek legendarnega Heavenly Sunday Social kluba v Londonu do danes, ko promovirata svoj četrti avtorski album Come With Us, sta se navadila na obvladovanje trum, ki ju obožujejo. 
Njun prvenec Exit Planet Dust je takoj postal malik kitarista skupine U2, Edgea. 
Leta 1998 dobi single Block Rockin' Beats grammyja za najboljšo rock inštrumentalno izvedbo. 
Album Dig Your Own Hole je očitno dokazal, da lahko s plesno glasbo sežeš od omrtvičenega nihilizma do melanholične obupanosti. 
S tretjim albumom, Surrender, sta zajela najširše občinstvo.

»Nastop mezzosopranistke Bernarde Fink je bil izjemen, poln globine in emotivnega naboja, z vrhuncem v topli sugestivnosti 'uspavanke'«. 
Tako je kritik ubesedil prepričljivost poustvaritve recitativov in arij, ko je nagrajenka v Bachovem Božičnem oratoriju nadgradila soizvajalce in osvojila občinstvo. 
S preverjeno izkušnjo se je približala tudi opusu Isaaca Poscha in njegove duhovne koncerte oživila, po mnenju ocenjevalca, »z angelsko čistostjo timbra in virtuoznega sijaja, ko so psalmska besedila zaživela z domišljenimi afekti retoričnih prispodob zgodnjebaročnega glasbenega okrasja.« 
Z izvedbami Bacha in Poscha je Bernarda Fink ob velikih uspehih na koncertnih in opernih odrih po svetu opozorila na svojo umetniško moč in pevsko karizmo ter potrdila, da sodi med najobčutljivejše in najkakovostnejše slovenske umetnice.

Pripravila J. Š. A.

Ali ni potemtakem nagrajevanje umetnika podzavestno povezano z mislijo, da bi se spodobilo, da ustvarjalec sedaj prestopi na drugo stran, da sprejme spravo, da se izbrišejo konflikti, da se na boleče stvari pozabi?

Upravni odbor Prešernovega sklada je v drugem mandatnem letu med drugim sklenil, da bo v prihodnje kritično pretresel zakon o Prešernovi nagradi in dal pobude za nekatere spremembe.

223 milijonov evrov posojil EIB za Slovenijo

Prodajalka ljubezni izgubila tožbo

Grenek izplen Playboyeve zajčice

Nevarno šenčursko križišče

Ker nalepke SLO na vozilih ne kršijo nobenega standarda, vlada ni sprejela sklepa o obvezni uporabi oznak SI oziroma SVN

Dvo- in tričrkovno oznako držav po standardu 3166 je Slovenija pridobila oktobra 1992. 
Vlada je maja 1994 naložila vsem upravnim organom, da morajo uporabljati oznaki SI in SVN. 
Ministrstvu za notranje zadeve in ministrstvu za promet in zveze pa je naložila, naj pripravita analizo možnosti uveljavitve zahtev standarda ISO 3166. 
Ugotovili so, da konvencija o cestnem prometu in standard ISO 3166 ne predpisujeta obvezne uporabe dvo- oziroma tričrkovne kode. 
Tako približno 60 držav, med njimi tudi devet članic Evropske unije, ne uporablja črkovne kode. 
Z uporabo oznake SLO ni kršen noben standard, tudi ISO 3166, trdi MNZ. 
Ugotovili so, da se je znak SLO že uveljavil. 
Zato bi morebitna sprememba zahtevala dolgotrajno usklajevanje in zamenjavo vseh vozniških in prometnih dovoljenj ter nalepk SLO na vozilih.

O. C.

Pretaknili so jim žepe

Policisti iščejo voznika

Hotel jo je oropati

Škofja Loka - V noči na sredo je neznanec izpred hiše v Poljanah nad Škofjo Loko odpeljal kombinirano vozilo peugeot boxer 2.4. 
Najverjetneje ga je odprl z originalnimi ključi. 
Vozilo je bele barve, letnik 1999, z registrsko številko MB 70-27S in oblepljeno z nalepkami USAG, UNIOR in BOC d. o. o. 
V prtljažniku je bilo novo, deset milijonov tolarjev vredno avtomehanično orodje, namenjeno za prodajo, poleg tega pa si je neznanec z vozilom vred prilastil tudi dokumente, prenosni računalnik in avtoradio, tako da je lastnik oziroma lizingojemalec kombija oškodovan za skupaj 11,5 milijona tolarjev. 
Ma. 
R.

Prebačevo - Delavci VGP Kranj so v torek dopoldne pri čiščenju smeti ob vodni zavesi v reki Savi pri vasi Prebačevo našli moško truplo. 
Policisti so s pomočjo izvedencev inštituta za sodno medicino dva dneva pozneje ugotovili, da gre za 52-letnega Kranjčana, ki je bil pogrešan od 24. septembra lani. 
Vzrok utopitve naj bi bil samomor. 
G. B.

Ljubljana - V gostinskem lokalu na Pijavi Gorici je bilo v sredo zvečer sila živahno. 
Moška iz okolice Ljubljane sta namreč druženje ob žlahtni kapljici zaključila s sporom in pretepom, nazadnje pa sta odjeknila tudi strela. 
Operativno-komunikacijski center je bil obveščen ob 21.44, primer pa so prevzeli viški policisti in ljubljanski kriminalisti.

Če je O'Nealovo odpoved pričakovalo tudi vodstvo NBA in kot zamenjavo uvrstilo v selekcijo zahodne konference Eltona Branda (LA Clippers), se bo moralo pri iskanju nadomestila za Vincea Carterja zares podvizati. 
»Air Canada«, ki je že tretje leto zapored prejel največ točk v glasovanju za tekmo All-Star, se je pač ponesrečil zadnji tekmovalni dan pred štiridnevno prekinitvijo prvenstva. 
Na tekmi s San Antoniom si je poškodoval mišico levega stegna, tako da bo manjkal vsaj 10 dni. 
V prejšnji sezoni je zaradi podobne poškodbe zamudil sedem tekem.

Skupina B - Skyliners Frankfurt : Union Olimpija 56:79, London Towers : Kinder 57:96 (Allen 13; Jarić 30, Smodiš 13 - za dve 5:9, za tri 1:2, 7 skokov in 1 asistenca v 16 minutah), Peristeri : Žalgiris 62:70 (Wojcik 19; Hižnjak 25, Woodberry 14), Barcelona : Ülker 85:64 (De la Fuente in Rentzias po 17; Erdenay 16, Goljović 10 - za dve 0:3, za tri 3:7, prosti meti 1:2 in 1 skok v 31 minutah); vrstni red: Kinder 11:2, Barcelona 10:3, Ülker, Union Olimpija in Frankfurt po 8:5, Žalgiris 4:9, Peristeri po 3:10, London 0:13; pari prihodnjega kola (14. t. m.): Union Olimpija - Barcelona, Kinder - Skyliners Frankfurt, Ülker - Peristeri, Žalgiris - London Towers.

Hokejisti Montreala so sicer vnovič zmagali, njihov vratar Jose Theodore (minuli konec tedna udeleženec tekme All-Star) je bil šestič v sezoni nepremagan. 
In kot kaže, bo odzvonilo triletni klubski suši brez uvrstitve v končnico. 
Povrhu, z ozdravelim finskim asom.

Bolj kot z razmerami, ki njegove varovanke danes čakajo v dvorani Kale, se je trener krimovk Tone Tiselj ubadal z vzroki za poraz na Poljskem. 
»Naša igra v obrambi je bila premalo agresivna, v napadu pa ni bilo dovolj zbranosti. 
To kažejo številke. 
Poljakinje so proti našim vratom streljale 48-krat, naše siceršnje povprečje pa je 34 strelov. 
Na drugi strani smo naredili 10 tehničnih napak več kot običajno in poraz je bil neizogiben,« je dejal 40-letni Celjan, ki iz bojazni, da bi njegovih nakanah pred tekmo zvedeli v makedonskem taboru, ni hotel razkriti taktičnega načrta. 
V njem bodo bržkone posebne pozornosti Krimove obrambe deležne Ana Andrušenko (5 golov na prvi tekmi), Olga Bujanova (4) ter Indira Kastratović, ki tekmo za tekmo napoveduje, da se vrača na pota stare slave.

»Rudarji« so spet doma

Pavasovič zmagovalec

Georg Mohr

V Celju se je začelo državno plavalno prvenstvo

Celje - V pokritem zimskem bazenu Golovec se 295 plavalcev iz 15 slovenskih klubov bori za naslove državnih prvakov v kratkem bazenu v absolutni, mladinski in kadetski kategoriji. 
Najbolj kakovosten finale v prvih dveh dneh je bil nedvomno v absolutni konkurenci na 200 m prosto, kjer je naslov pripadel Ilirijanu Blažu Medvešku z odličnim časom 1:48,94. 
Tudi drugouvrščeni Ljubljančan Martin Vrhovšek se je spustil pod 1:50, skupno pa je v vseh treh finalih kar 15 plavalcev priplavalo v cilj pod dvema minutama. 
V prvih dveh dneh so plavalci dosegli en državni absolutni rekord in enega izenačili, v mladinski konkurenci je bilo pet novih DR, v kadetski pa trije.

Gordana Possnig

Od našega poročevalca

Schumacherjeva steklenica kot talisman

Helios : Triglav 82:70 (63:53, 46:34, 22:19)

Ljubljana - Državno prvenstvo v badmintonu bo v močno skrčeni obliki (v treh konkurencah tudi kvalifikacije, glavni turnir ženskih dvojic s samo osmimi kombinacijami) zadnje izbirno tekmovanje za nastop na ekipnem SP v Eindhovnu. 
Danes in jutri bosta v dvorani na Dolgem mestu vse naslove že petič branila brat in sestra Pohar. 
Andrej med dvojicami znova z Murnom, Maja pa bo po hudi poškodbi Pelhanove zaigrala z mladinko Tvrdyjevo. 
Ž. Z.

Rio de Janeiro - Dvanajsti dan 4. etape oceanske regate Volvo (flota osmih 19,5 metra dolgih jadrnice jadra 6700 milj dolgo etapo od Aucklanda do Rio de Janeira) je v viharnem morju in močnem vetru padel prvi jambor. 
Zgubil ga je švedski regatnik Team Seb z 12-člansko posadko skipperja Gunnarja Krantza. 
Po 12 dneh je bila četrta, vodi pa nemška Illbruc s posadko ameriškega skipperja Johna Kosteckija. 
Dobrih 230 milj zadaj in v očitno boljših vetrovnih razmerah pa je finsko-italijanski regatnik Amers Sports Boys, na katerem se je skipperju Grantu Daltonu v Aucklandu pridružil še sloviti Američan Paul Cayard. 
F. S.

Trbiž - Na moškem smuku za EP v Italiji se je slovenska sedmerica slabo odrezala, saj je bil najboljši Ožbi Ošlak šele na 35. mestu. 
Izidi - moški: 1. Buder (Avs) 1:30,52, 2. Züger (Švi) 0,33, 3. Graggaber (Avs) 0,42, 35. Ošlak 2,25, 40. Šporn 2,62, 43. Skerbinek 2,90, 47. Kozlar 2,99, 50. Vajdič 3,39, 60. Glebov 4,04, 66. Gorza (vsi Slo) 4,32; ženske: 1. Riesch (Nem) 2:00,59, 2. Blaser (Avs) in Müller (Švi) po 0,15, 56. Šinkovec (Slo) 7,98. 
J. P.

Stephinator premočan tudi za »Grizzlyja«?

Trije pari za prvo mesto

Kitajski par Shen-Zhao, četrti v Naganu, se bo prav tako boril za zlato in je za uspeh pripravljen storiti vse. 
Kitajca, ki sta za svoja kostuma plačala kar 20.000 ameriških dolarjev, bosta drsala na glasbo iz Puccinijeve opere Turandot. 
Na treningu sta uspešno izvedla četverni vrženi salchow, ki naj bi na tekmi navdušil sodnike in jima prinesel kolajno. 
Najbolj vesela bi bila zlate. 
Američani največ stavijo na trikratna državna prvaka Kyoko Ina in Johna Zimmermana, ki pa imata le minimalne možnosti, da stopita na zmagovalni oder.

Salt Lake City - Nataša Lačen bo v skoraj 90 km od olimpijskega mesta oddaljenem Soldier Hollowu, kjer se bo do nedelje, 24. t. m., zvrstil ves spored tekaških (in kombinatorskih) ter biatlonskih tekmovanj, začela slovenski nastop na 19. zimskih olimpijskih igrah. 
Obe današnji preizkušnji, žensk na 15 km in moških na 30, se bosta prvič v zgodovini olimpijskih iger in svetovnih prvenstev začeli s skupinskim štartom.

Kot s(m)o Ljubljančani že vajeni, je bilo sobotno jutro sivo. 
Optimističnim napovedim so verjeli tisti, ki so se v Ljubljansko kotlino pripeljali z drugih koncev Slovenije, hkrati pa smo se vsi spraševali, ali nas bosta grela samo čaj in kava ali pa se nas bo tudi sonce vendarle usmililo. 
No, čakali ga seveda nismo in po začetnih nagovorih, med drugimi je zbrane pozdravil direktor podjetja Peugeot Slovenija Lionel Tasse, smo obiskovalce prvič razdelili v tri skupine - najprej za podrobnejši ogled avtomobila.

Kaj pa nežnejši spol? 
Mateja Sever je bila zanimiva sogovornica, saj ima doma audija A6. 
»Pogrešala sem samodejni menjalnik, sicer pa raje vozim manjše avtomobile. 
Všeč mi je, ker je peugeot 307 tih, volan pa je kar preveč neposreden.« 
Izjavo je dopolnil njen oče, ki se je na prireditev pripeljal z 38 let starim fičkom: »Zadaj sem čutil vsako cestno luknjo.« 
Povsem drugače je mehkobo avtomobila ocenila Lidija Pakiž, sicer voznica clia: »Peugeot 307 je mehkejši in ima boljše pospeške. 
Preglednost med vožnjo vzvratno ni tako dobra, bila pa sem zadovoljna z vodljivostjo avtomobila.«

Na koncu je prišlo najlepše. 
Najprej smo nagradili najbolj spretnega voznika to dopoldne. 
Vojko Kolenc je za nagrado, ker je med stožci vozil najbolj zbrano in hitro, dobil peugeota - na dveh kolesih sicer, a polno vzmetenega in pripravljenega za mestno vožnjo. 
Veselje na obrazu je žreb zarisal tudi šestim srečnežem, ki bodo peugeota 307 spoznavali še nekoliko bolj podrobno - eden ves mesec, pet pa za konec tedna.

Kdor je ostal praznih rok (no, vrečko z različnimi darilci in kaj v želodcu je odnesel vsakdo), se lahko poteguje za udeležbo na našem naslednjem Dopoldnevu z ... 
Predvidoma v sredini marca bomo spoznavali čare fiata stila. 
Pozorno pregledujte našo prilogo, letos pa tudi druge izdaje naše časopisne hiše, saj bomo objavljali kupone, s katerimi se boste prijavili na naše srečanje. 
Z malo sreče se čez dober mesec vidimo.

Generalije

Ford nagrajuje za naravno in kulturno dediščino

Vse to lahko odrasli doživite za samo 300 tolarjev, otroci celo za 100 tolarjev. 
Skupine po dogovoru (telefon 01/2912 641), ogled je mogoč od ponedeljka do četrtka med 9. in 13. uro. 
Za konec tedna in praznike žal ne. 
V c.-kr. časih je bilo na železnici malo drugače, ja, ja ...

Matjaž Pograjc & Betontanc. 
Zavod BUNKER, Slovensko mladinsko gledališče, Ljubljana in Centre Choreographique National de Rennes et de Bretagne, 2002. Režija: Matjaž Pograjc. 
Kreacija in interpretacija: Betontanc. 
Dramaturgija: Željko Hrs. 
Lektorstvo: Mateja Dermelj. 
Scenografija: Sandi Mikluž. 
Kostumografija: Mateja Benedetti. 
Glasba: SILENCE (Boris Benko, Primož Hladnik). 
Oblikovanje luči. 
Tomaž Štrucl. 
Oblikovanje zvoka: Marjan Sajovic, Gregor Zemljič. 
Video: Igor Dragar, Tomaž Štrucl, Matjaž Pograjc. 
Igrajo: Primož Bezjak, Željko Hrs, Branko Jordan, Branko Potočan, Katarina Stegnar, Nataša Živković. 
Gibalna predstava.

Italija: kdo nadzoruje zakol živali

Italijanski mesarji so doživeli hud udarec že po prvih primerih bolezni norih krav, po novici o prvem primeru človeške oblike bolezni BSE pa se utegne poraba še bolj zmanjšati. 
Marsikateri mesar poleg mesa zato prodaja še zelenjavo, sadje, mlečne izdelke, jajca in vino. 
Veliko jih je zaprlo mesnice že lani, to pomlad jih bo gotovo še več.

Triindvajsetletna študentka Maria Letizia iz Menfija pri Agrigentu na jugu Sicilije je prva Italijanka, pri kateri so odkrili tisto vrsto bolezni BSE, ki napada mlade ljudi in torej ni popolnoma enaka Creutzfeldt-Jakobovi bolezni, ki je znana že dolgo in za katero praviloma obolevajo ljudje, starejši od 50 let. 
Creutzfeldt-Jakobova bolezen se lahko pojavi pri enem človeku na milijon ljudi in takih primerov v Italiji poznajo že veliko, po dosedanjih spoznanjih pa je človeška oblika BSE podobno kot pri živalih posledica napačnega krmljenja živali z odpadki živalskega izvora. 
Te bolezni, ki je dokaj razširjena v Veliki Britaniji in jo poznajo tudi v drugih državah Evropske unije, doslej v Italiji še ni bilo.

Foto Reuters

O krvi in kisiku

V bolnišnici v Cambridgeu je za rakom umrl Max Perutz, kemik, ki je pojasnil delovanje in strukturo hemoglobina in za to s kolegom Johnom Kendewom dobil Nobelovo nagrado za kemijo. 
Znanstvenik se je rodil leta 1914 na Dunaju in se pred drugo svetovno vojno preselil v Anglijo ter tam ostal do smrti. 
Hemoglobin je barvilo rdečih krvničk in je ključni člen dihalne verige (deluje kot prenašalec kisika). 
DPA

Od našega dopisnika

Zorana Baković

