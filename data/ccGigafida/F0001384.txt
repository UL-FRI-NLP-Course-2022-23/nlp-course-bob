Včeraj se je s predstavo Verdijeve Aide in gledališča Ane Monro ter spuščanjem zastave pred Magistratom končal letošnji festival

Festival je imel veliko promocijo, do včeraj pa so v medijih izšle že 504 vesti, ocene, kritike in komentarji. 
Zelo se je povečalo zanimanje za informacije prek interneta. 
Finančno se je festival nekako »izšel«. 
Stroškov je bilo 160 milijonov, od tega 125 za program in 35 za promocijo.

S projekcijo filma Eyes Wide Shut (Široko zaprte oči) Stanleyja Kubricka, brez dvoma najbolj pričakovanega filma leta, se bo nocoj začel 56. beneški filmski festival - najstarejši na svetu, toda z novim direktorjem, svežim programom, in znova, žal, starimi, tehnično nemogočimi in neudobnimi dvoranami.

Obeta pa tudi tekmovalni program: »starih trobil« oziroma »festivalskih zvezdnikov«, ki so običajno navzoči zaradi stare veljave, je bore malo, in še tisti, ki bodo navzoči, so v odlični (Mike Leigh) ali spodobni (Jane Campion, Zhang Yimou) formi. 
Vprašljiva je le selekcija režijskega prvenca Antonia Banderasa (Crazy in Alabama), sicer pa bodo tekmovali pretežno ugledni, a občinstvu manj znani režiserji in režiserke. 
Omenimo najbolj znane: Poljak Jerzy Stuhr (Teden dni v življenju človeka), ki je lani na Liffu skoraj osvojil vodomca, Francozinja Marion Vernoux (Nič za delat'), sijajni Francoz Benoit Jacquot (Brez škandala), Philippe Garrel, še en Francoz s filmom Veter noči, anarhični Korejec Jang Sun-woo (Laži), Šved, sicer pa naturalizirani Američan, Lasse Hallstrom (The Cider House Rules) in zadnji, dolgo pričakovani film Abbasa Kiarostamija, Veter, ki nas bo odnesel.

In nagrade? 
Špekulirati velja vedno, in ker žiriji predseduje Emir Kusturica (med bolj znanimi žiranti so še Maggie Cheung, Arturo Ripstein, Cindy Sherman, Marco Bellocchio), ki je občudovalec Kiarostamija in je za potrebe svoje Bele mačke ukradel Irančev zaključni prizor iz filma Pod oljkami, in ker Kiarostami ne more posneti slabega filma, si ne moremo kaj, da ga ne bi proglasili za favorita. 
No ja, morda ne bo zmagal, a ugledna nagrada mu gotovo ne uide.

V. P. S.

Črna kuhinja in lončena peč v protiturškem taboru Denar za rekonstrukcijo prihaja letos iz kulturnega tolarja

Za potovanje v zgodovino ne potrebujemo časovnega stroja. 
Dovolj je, da se odpeljemo do vasi Cerovo pri Grosupljem, kjer se končujejo šestletna rekonstrukcijska dela protiturškega tabora, in že se znajdemo v 15. stoletju, v času silovitih turških vdorov v našo domovino. 
Kako so se naši predniki bojevali proti vpadljivcem, nam pomagata razumeti romanska cerkvica iz 13. stoletja in protiturška utrdba, zgrajena dve stoletji pozneje.

Nova »oblačila« gledališč

