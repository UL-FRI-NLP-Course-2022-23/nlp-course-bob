Joras s prijatelji zaprl prehod - Joško Joras, ki živi v Mlinih, enem od spornih zaselkov na levem bregu Dragonje, je včeraj nadaljeval protest, ki ga je začel v soboto na slovensko-hrvaškem mejnem prehodu Sečovlje. 
Na transparent je med drugim napisal »Vse veje slovenskih oblasti na lokalni in državni ravni poskušajo zlomiti hrbtenico zavednim Slovencem. 
Kdo jim to zapoveduje oziroma kdo jim za to plačuje. 
Predsednik Drnovšek izbrisanim pomaga, Slovenci ob hrvaški meji pa smo zanj odpisani«. 
Jorasova akcija je požela veliko nasprotovanja v javnosti, posebno med upravičeno jeznimi in nič krivimi turisti, ki so se - tudi z majhnimi otroki - kuhali v vročini avtomobilov na razbeljenem asfaltu.

Lahko res kdorkoli zapre mejni prehod?

Več na 2. strani.

Več na 3. strani.

Po dodatni zaostritvi razmer v Iraku in napovedih, da se rast povpraševanja po nafti na Kitajskem in v Indiji ni umirila, so borzne cene črnega zlata včeraj dosegle nove rekorde. 
Zahodnoteksaška lahka nafta se je v New Yorku podražila skoraj za dolar in poskočila na 48,20 dolarja za sod, severnomorski brent v Londonu pa je proti koncu popoldneva stal 43,70 dolarja za sod. 
Košarica Opecovih vrst nafte se je podražila na 42,07 dolarja za sod, kar je (nominalno) največ po novembru 1980, na višku druge naftne krize. 
Kitajska je do konca julija uvozila skoraj 40 odstotkov več nafte kot v enakem času lani, Indija pa pričakuje, da se bo njen uvoz nafte v prihodnjem letu povečal za 11 odstotkov. 
D. Vi.

Kultura in natura

Ko ciklame množično zacvetijo, jih vedno opazujem z mešanimi občutki. 
Zdi se mi, da privoščljivo šepetajo: »Ne misli si, da bo poletje večno trajalo! 
Še nekaj tednov počakaj, pa boš videl.« 
Ciklamina modrost ne osrečuje, vendar drži. 
Ko zacveti, ni več daleč do avgustovskega deževja, do jutranje megle in mraka, ki začne s čudnim pospeškom krajšati dan.

Pri nas za zdaj ostaja predvsem zabavna oblika rekreacije, v Braziliji, od koder izhaja, pa so capoeiristi povezani v pravo subkulturo, gojijo pozitivne vrednote, k vadbi pa pogosto samoumevno spada tudi prostovoljno delo z otroki z ulice. 
Ubaldo je, preden se je preselil v Trst, kjer se ukvarja z masažo šiatsu, capoeiro učil zapuščene otroke iz revnih in razbitih družin. 
»Skozi igro si privzgajajo disciplino in občutek lastne vrednosti ter pripadnosti. 
Zanje je pomembno, da imajo nekoga, ki mu je mar zanje. 
Uspeh v šoli potem pride sam od sebe.« 
Capoeiro je poučeval tudi v psihiatrični bolnišnici kot dodatek običajni terapiji. 
V Braziliji imajo capoeiristi poseben besednjak, etični kodeks, pravila, navade, način življenja in obrede. 
Njihove vrednote so samozavest, iskrenost, tovarištvo, zvestoba, občutek za humor, spoštovanje in pripadnost skupini. 
Med seboj so vsi bratje in sestre in capoeirista, ki je prišel od drugod, takoj prijateljsko sprejmejo medse - spoštovanje pa si mora, jasno, priboriti.

