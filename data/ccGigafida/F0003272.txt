Zdaj boste rekli, kakšna pa je razlika, ali si menedžerji prijazne lastnike nastavijo iz domačih logov ali pa jih poiščejo v tujini? 
Klientelizem, korupcija, podkupovanje na javnih razpisih lahko enako cvetijo. 
Tujci se namreč zelo hitro navadijo na slovensko poslovno kulturo. 
To je en pogled. 
Drugi - poznavalci razmer v družbah, kjer so solastniki tujci - pa pravijo, da so vezi med tujimi lastniki in domačim menedžmentom bolj krhke, kot bi si menedžerji morda zaslužili.

Vsekakor se pri umiku države iz podjetij glede na obljube napoveduje nekaj vznemirljivih mesecev. 
Kdaj se bodo stvari prodajale in ali je zaradi napovedi o privatizaciji pričakovati povečano zanimanje tujcev za prevzeme podjetij in s tem v kratkem višje borzne cene, je seveda težko napovedati. 
SDS je obljubila privatizacijo, a postopno. 
Kako dolga bo postopnost, niso napovedali.

