7. 
Tudi za vašo lažno družbeno realnost nam je prav malo mar. 
»Nekoč pred davnim časom*« nas ne zanima, pa naj bo vaše prizorišče preteklost (zgodovinska fikcija), sedanjost (sodobni klasiki) ali prihodnost (cyberhype). 
Raje se izgubljamo v odličnih sferah vesoljskega seksa in brezčasni pripovedni katastrofi, užitku lomljenja sintakse in ukinjanja kompozicije, tako da vam ni več treba čutiti priklenjenosti na posteljo komercialne standardizacije. 
Sposobnost mlade vzhajajoče kulture, da se postavi v vrsto z intuitivno inteligenco in nelinearnim pripovednim surfanjem, je le eden od znakov, ki kažejo, kam je postavljeno občinstvo umetnikov avantpopa. 
Kmalu bo Data Superhighway končno enkrat za vselej opravila s precenjenimi povprečneži, in umetniki bodo želi prednosti svojega močno zasluženega dela. 
Distribucijska formula se bo radikalno spremenila iz

Umetniki avantpopa in njihovi piratski signali, ki promovirajo divje postajne identifikacije, so pripravljeni, da se prav zdaj razširijo tudi v vaš dom, samo priključite se (log on), kliknite in jih poiščite. 
Vse je odvisno od VAS, sodelujočega avantpop umetnika/udeleženca.

8. 
Postmodernizem je spremenil način, kako beremo besedila. 
Poglavitno načelo postmodernizma je bilo: Jaz, kdor koli že je, bo sestavil te koščke podatkov in izoblikoval Besedilo, medtem ko boš ti, kdor koli že si, ustvaril svoj lasten pomen, ne glede na to, kaj sam prispevaš k besedilu. 
Prihodnost avantpop pisanja bo to peljala še korak naprej. 
Poglavitno načelo, ki se bo razvilo za gibanje avantpopa je: Jaz, kdor koli že je, vedno sodelujem s podatki, ki jih je ustvaril Kolektivni Ti, kdor koli že je, in z medsebojnim sodelovanjem in dopolnjevanjem s Kolektivnim Jazom, bomo našli pomen.

2. s čim ga polnimo?

prevedla Andreja Šalamon

