Grb s skrivnostno kačo je bil narejen v spomin na vojvodinjo Virido Milansko, soprogo avstrijskega vojvoda Leopolda III. 
Pred 600 leti je bila pokopana v samostanski cerkvi, levo od glavnega oltarja. 
Njen grb kot spomin nanjo je bil narejen pozneje, v dobi prve barokizacije cerkve okrog leta 1620. 

Ko so otroci nekoliko odrasli, se je odločila, da se popolnoma umakne iz javnega življenja. 
Naselila se je v lovskem gradiču ob cerkvi sv. Lamberta blizu Pristave nad Stično in tam preživela kakih deset let svojega vdovskega življenja. 
Bila je velika dobrotnica stiškega in kostanjeviškega samostana ter okoliških prebivalcev. 
Med ljudstvom se je iz roda v rod ohranjal spomin na bogato gospo in veliko dobrotnico. 
Nastalo je tudi več pripovedk. 
Viridino razgibano življenje je kar samo od sebe klicalo po pisateljevem peresu. 
Res se je našel sposoben pripovednik.

Gre za roman ali povest. 
Zato je pisatelj upravičeno vpletel v dogajanje tudi osebe, ki jih iz zgodovine ne poznamo. 
Tudi nekaterim osebam, o katerih govori zgodovina, je morda prisodil dejanja, o katerih zgodovina ne govori. 
Lepa naloga za zgodovinarja bi bila, da bi osebe in dogajanja v romanu primerjal z zgodovinskimi podatki in bi na podlagi takšne študije presodil, koliko se roman ujema z zgodovinskimi dejstvi.

Roman, ki ga leksikon Slovenska književnost imenuje povest, se zelo prijetno bere. 
Gotovo ga bodo bralci z veseljem sprejeli. 
Nekateri odlomki, na primer ko pisatelj opisuje lepoto dolenjskih krajev, so naravnost čudoviti. 
Viridina razgibana človeška usoda, njena duhovna rast in preobrazba iz ponosne in častihlepne vojvodinje v človeško prijetno dobrotnico vodi bralca k razmišljanju. 
Virida je prestala marsikatero krivico in ponižanje, a to je ni strlo, ampak poglobilo. 
Gospa s pristave zasluži našo pozornost. 
Ne spada samo v zgodovino Italije in Avstrije, ampak tudi v zgodovino Slovenije.

»Slišal sem o teh gospodih, pa še nisem imel sreče, da bi ju videl. 
Namenjen sem bil sedaj proti taboru, pa je za danes že prepozno. 
Ali je danes kdo na novo prišel?«

Polkovniku se zjasni obraz, ko zagleda ta prizor, vendar kmalu premaga svojo radovednost, ker ni maral biti neolikan in ker ga je klicala vojaška služba drugam. 
Hitro se obrne in odide na trg, zavihti se na konja in odjaha v tabor pred mestom.

»Že dobro, naprej!«

»Ali so mar slišali kaj pametnega?« 

»Gospod namestnik se utegne še spominjati, da so sklenili premirje, torej lahko odpusti vojake in si prihrani stroške.«

»Ta nasvet ni ravno izvirno duhovit in ne bilo bi treba zanj ravno kanclerske modrosti, dragi moj Arigo,« de namestnik porogljivo, »teže bo svetovati, kje bi iskali in dobili zaveznike.«

»Moja skrb je bila vedno ta in menim, da nisem storil premalo.«

»Za navadne čase gotovo ne premalo, a v izrednih časih rabimo izredne pomočnike. 
Sicer pa so trije že tako do skrajnosti vaši: Orsini, Baldessare in Tinela, pri teh ni treba pomislekov, težave utegnejo nastati pri konjeniških poveljnikih, vitezih Sforzi in Bernardu iz Brescie. 
Z njima se moramo trdneje povezati.« 

Navadno se je zbrala najprej vsa družina in potem šele so oznanili očetu, da ga čakajo.

»O da, zlasti ker boste imeli priliko, da se vaše misli še razširijo. 
Kakih deset do štirinajst dni ostane vojska še v taboru. 
Poveljnike pa boste videli tukaj pri nas, kjer jim napravimo slovesen sprejem in gostijo. 
Nadejam se, da boste pri slovesnosti sodelovali po svoje, gospod Antonio.«

Gospod Barnaba se je bil pri tem nekoliko razgrel, a v navadnem, pa zelo ljubeznivem glasu nagovori hčer Virido: 

»Vrlo, vrlo! 
To je domoljubna gorečnost, ki me je iznenadila. 
Omenil mi je že polkovnik Sforza, da je zastava njegovega polka že obledela in slaba, a zaradi mnogih drugih opravil nisem še mislil na to.« 
V resnici je Barnaba že mislil na zastavo, toda v tej stvari so bile neke težave, katerih se je hotel ogibati. 

4. 
Namestnikovi vojskovodje

Baldessara so te Ambrosijeve besede nekoliko pogrele, zato odgovori skoraj jezno:

»Ni lepo očitati komu darov namestnikove milosti; on že ve, kaj dela, in če ni vsakdo prejel, česar želi in pričakuje, naj išče vzrok najprej sam pri sebi.«

5. 
Dva prijatelja

Danes so sedeli vsi nekam tiho in zamišljeno, pogovor se ni mogel prav začeti. 
Pogosto je nastal neprijeten molk, tudi živahni Ani je zastajala beseda. 
Polagoma je družba vendar oživela, pogovor se je zasukal na odhod, bojišče in vojno. 
To je bilo dovolj tvarine za razgovor, za razna vprašanja in odgovore. 
To priliko porabi mati, poprime besedo in pravi:

»Potem pa prepustimo vladarju, da presodi to stvar, mi storimo le vojaško dolžnost.« 
Te besede je izgovoril Ambrosio hitro; bal se je že, da oče Tomaž in tovariš Bernardo pripeljeta pogovor tako daleč, da bo tudi njemu treba odločiti se na to ali drugo stran. 
Vendar s tem se ni rešil iz zadrege. 
Oče Tomaž mu je sicer priznal, da je na splošno prav povedal, vendar pa je treba pripomniti: »Kdor se je že zavezal, da bo služil kakemu gospodu, ta sme res ostati v njegovi službi tudi, kadar dvomi o pravičnosti boja; če pa še ni v službi, ne sme stopiti prostovoljno, dokler se ne prepriča o pravičnosti vojne. 
Te naše dolge razprave pa prav kažejo, da v našem slučaju še po pravici mislimo, da vojna ni za krivično stvar. 
Zato služita vidva brez sramote in greha gospodu Barnabu v tej vojni, ker sta se že zavezala.«

Polkovniki so se vojaško poslovili od maršala in odšli k svojim polkom. 
Noč je legla na tabor, polagoma je šum ponehal, vojaki so legli k počitku. 
Ambrosio pa ni šel počivat, ampak se je kmalu vrnil od svojih konjenikov k taborski glavni straži, da odda povelje za noč. 
Ukazal je straže postaviti dvakrat gosteje kakor po navadi; med njimi naj bo neprestana zveza. 
Kogar dobe, da gre iz tabora, naj vprašajo, kdo je in kam gre; ko se pa vrne, naj pride najprej do glavne straže in šele potem k svojemu oddelku. 
Vsaka straža naj nemudoma naznani, kdo je šel iz tabora. 
Pregledal je sam vse straže in se prepričal, da se je vse zgodilo, kakor je bil ukazal. 
Potem je stopil v šotor, se naslonil na mizo in se zamislil. 
Mnogo mu je bilo na tem, da zve, kdo je kriv raznih zločinov poslednjih dni, ki so se dogodili okrog Milana in katere so mnogi prisojali vojakom. 
Vse je kazalo na to, da so med savojskimi mezdniki pravi hudodelci. 
Zato je sklenil nocojšnjo noč zaslediti zločince in jih prav ostro kaznovati. 
Poleg te skrbi mu je prihajal na misel namestnik s tako prijaznimi besedami, njegova družina in pred vsemi Virida. 
Sam ni vedel, kako mu je bilo pri srcu, a to je čutil, da ga vežejo prav mile, vendar krepke vezi z gospodom Barnabom in da ga te vnemajo za junaška dela. 
Tu ga zdrami hoja pred šotorom; vodnik nočne straže je prišel poročat z nekoliko vojaki. 
Naznanil je, da je povsod vse mirno, le mimo straže proti vodi je prišlo pet mož s posodami za vodo; rekli so, da so od lahkih konjenikov.

Maršal Orsini je bil že oblečen pred šotorom, ko pride k njemu vitez Ambrosio s sporočili. 
Pove mu tudi svoj sum o savojskih tovariših, a Orsini se ni maral danes pečati s tem, tolažil ga je, da pozneje ne bo prilike in ne časa za take nerede.

»Ne vem, koliko je na tem. 
Vendar upam, da spor ni resen; jaz sem dobil poziv, da odrinem, in sedaj sem zopet med vami; drugega ne vem.«

Milanski poveljniki so še drugače oslabili svoje moči. 
Po mestih so se širile govorice, da pride kmalu legat. 
Milanski poveljniki so torej mislili, da je najbolje pomnožiti posadke in obdržati mesta z močno roko v svoji oblasti. 
Ker je bil gospod Barnaba sam tudi enakih misli, se je odcepilo veliko vojaštva od glavne vojske, ki je bila vedno bolj nesposobna za večji boj s krepkim sovražnikom. 

»Da, zvesteje boste odslej služili gospodu namestniku in kot porok za to mi boste vi, katere povedem s seboj v Bologno.«

Da bi zadržal sovražnika, je podiral za seboj vse mostove in odpeljal ladje in brodove s seboj na drugo stran ali jih zažgal. 
Čedalje bolj se je kazalo, da je ljudstvo že povsem na sovražni strani. 
Vse se je skrivalo po trsju in obrežnih gozdovih; kar so jih imeli srečati ali dohiteti po vaseh, so jih sprejemali s strahom ali pa se jim celo sovražno ustavljali. 

»Enega ranjenca, gospod; tam ga drže pred kočo.« 

Gospod kastelan ni poslušal odgovora, krenil je sam k straži in je začel izpraševati ujetnika. 
Ta pa ni vedel povedati drugega, kakor da je prišlo majhno krdelo konjenikov v mesto, tam so se posvetovali in sklenili poslati ljudi na ladjah na otok, da zadržijo sovražnike, dokler ne pride vsa vojska za njimi. 

Argenta je bila precejšno mesto s trdnjavo ob primorskem Padu blizu pritoka reke Idice. 
Utrjeno je bilo dovolj, a ni imelo močne posadke, da se upre sovražnemu napadu. 
V pogovoru s poveljnikom posadke je zvedel mnenje viteza Ambrosia o sovražnikovem bojnem načrtu. 
To mnenje se je dobro ujemalo z njegovimi nazori. 
Opomnil je poveljnika, da se bliža nevarnost in naročil, naj bo previden. 
Svoje strelce je pustil v Argenti za posadko, sam pa se je vrnil v Bologno, kamor je dospel proti noči.
Tukaj so ga že čakala nova opravila.

Albornoz je predrl Kuanove straže na sedlu pri Borgu, njegov polk se je razpršil na vse strani. 
Kar ni padlo, so sovražniki ujeli ali pa razkropili po gorah. 
Albornoz prodira po cesti proti Ceseni in ima s seboj okrog 1000 mož pehote in 500 konjenikov. 
Moj položaj je nevaren, ljudstvo je uporno. 
Prosim nagle pomoči in novih ukazov. 

Ni bil še odšel sel, kar pridejo konjeniki iz Cervie in še drugih obmorskih mest s poročilom, da je upor po mestih, ker so čula, da so Benečani že zasedli Romagno in da papeževa vojska prodira proti Bologni. 
Prosijo maršala pomoči. 
Orsini jih potolaži, naj potrpijo dva ali tri dni, potem jim pošlje pomoči. 

Novice z vseh strani so bile neugodne. 
To in ono mesto se je uprlo, tam so pregnali posadko, drugod jo zajeli ali pobili. 
Maršal je obljubljal pomoč sem in tja, a niti v Rimini in Ceseno je ni mogel poslati. 
Dan na dan je bilo stanje za milansko vojsko manj ugodno. 
Celo v Bologni je pihala neugodna sapa.

Ko se je nevihta unesla, se je ponovil boj z novo srditostjo. 
Borba je divje vihrala. 
Gaspare je bil že ves utrujen, mnogo jih je posekal, a vročina in boj sta ga prevzela. 
Orsinijevi oddelki so hrabro stali in napredovali, da je bil poveljnik sam bolj zadaj, ker je vodil vso vojsko. 
Najbolj so trpeli Benečani. 
To so bili sami mezdniki pod domačimi častniki in se niso bojevali tako hrabro kakor drugi. 
Gospod kastelan sklene, da bo poskusil predreti benečanske in razcepiti sovražno vojsko na dva dela, manjši del pa potisniti v vodo. 
Po dogovoru napadejo strelci Benečane in odskočijo nazaj, v ta prostor pa vderejo nenadoma lombardijski oklepniki. 
Benečani so že hoteli pobegniti, a padovanski konjeniki so prijeli oklepnike od strani in Rubiera je podprl z rezervo omahujoče Benečane. 
Bernardo je divjal kakor lev; kjer je bil večji roj, tja se je zakadil in kamor je zadel, tam je vse odnehalo.

Nastal je mir v obeh taborih, le nočne straže in patrulje so lazile okrog in ustavljale druga drugo. 
Noč je hitro pohajala in začelo se je daniti. 
Z njo oživita tudi oba tabora in se pripravita na odločilen poslednji boj.

Dopoldne se ni odločila bitka na nobeno stran. 
Milančani so se bolj branili, a izgubljali so mnogo vojakov.

12. 
Med upom in strahom

Mučen čas čakanja in bojazni se je naselil v Milanu in Lombardiji, ko je stala vojska pred sovražnikom. 
Z bojišča še ni bilo posebnih novic. 
Orsinijeva poročila so bila suhoparna in skoro vedno enaka. 
Opisoval je vojskovanje po Romagni in dodajal poročila iz mejnih krajev. 
Spočetka ni bilo o sovražniku ničesar slišati, v poslednjih poročilih pa je maršal naznanil, da se je sovražnik pokazal in da pride skoro do večjih bojev. 
Vsako novo poročilo je bilo točnejše in zanimivejše. 
Prišlo je tu in tam do manjših prask in bojev med prednjimi sovražnimi stražami in milanskimi posadkami; vojaška aktivnost se je razvijala in sovražna moč se je polagoma kazala. 
Orsinijeva poročila niso bila sestavljena v lepem slogu, ampak na kratko je povedal namestniku namen in uspeh vsake čete in omenil osebe, ki so se posebej odlikovale.

Antonio je zardel. 
Virida pa se je poslovila in šla z Izabelo po belih stopnicah na vrt. 
Kmalu prideta tudi Sforzovi gospodični Margarita in Ana, za njima pa še druge Milančanke, da jih je bil, dejali bi, lep venec.

»Dobrodošle!« je pristavila Izabela.

»Ali je kaj pozdravov zame?« vpraša nemudoma Izabela, še predno sta mogli oni dve odgovoriti.

Conti, njegova sinova in nekaj prijateljev je sedelo zaprtih v Monzi. 
Ugibali so, kaj misli Barnaba z njimi storiti, posebne kazni se pa niso bali.

Nepričakovano kmalu pride Barnaba sam v Monzo in pokliče jetnike pred sodišče.
Tožili so jih, da so uporniki, da hočejo s silo izpodriniti zakonitega vladarja, da izrabljajo zadrego domovine in vojske za svoje namene in so torej krivi veleizdaje.

Ta novica ni bila všeč namestniku, zato reče zavzet:

»Tako je.«

Ko bi bilo tedaj prišlo poročilo o dobljeni zmagi, bi bila vsa zadrega končana. 
Toda takega poročila le ni hotelo biti, četudi se je mesec veliki traven bližal koncu. 

»Takoj nocoj naj odidejo, če ne bo že prepozno. 
Napišite, moja volja je, da brez odlašanja in čakanja zgrabijo sovražnika.« 
O cesarskih pismih in o miru ni ničesar dal sporočiti, četudi je bil slovesno obljubil cesarskim poslancem.

»Naša mati nam je povedala,« pravi Ana, »česa je treba ranjencem. 
To bova midve poskrbeli in poslali tja dol. 
Obenem bova pisali gospodu kastelanu, naj poskrbi za ranjenega brata in mu obljubili, da mu stotero povrneva to ljubezen.« 
Takoj pripomni knežna, da bo tudi ona dodala temu daru, kolikor bo le mogla, da pa bo pisala Orsiniju, naj pošlje ranjence domov čimprej. 
Doma jih hočejo streči vse z združenimi močmi, dokler ne ozdravijo v korist domovine. 

»Ne vem, ali je ta stvar že za družbo.«

»Ne, prevzvišena, še je v samostanu in očetje mu skrbno strežejo. 
Toda vitez sili na bojišče k drugim vojakom, četudi je še slab. 
Boli ga, da ne more delati za vojsko. 
To ga muči in dela nezadovoljnega. 
Zato misli gospod kastelan, da bi bilo najbolje, ko bi prišel domov, ker bi tukaj prej okreval.

»Lepo prosiva, knežna, da se potrudite za to pri očetu.« 
Tako je govorila sedaj ta, sedaj ona Ambrosieva sestra.Veselje se jima je povrnilo, ko jima je zasijalo upanje, da pride brat kmalu domov in to veselje sta šli kmalu sporočit domov svoji materi.

Virida je povedala, kar je slišala in je k sklepu pristavila željo Sforzovih sestra, da bi smel priti Ambrosio domov.

Barnaba se je vidno oddahnil, ko je videl, da je vitez Bernardo pisal previdno, zato je odgovoril:

»Ne poznam ga še, ker je še mlad, štirinajst let star, a slišala sem, da je dober mladenič. 
Velik vitez še ni, pa morda bo in bo torej vrl mlad ženin.«

»Pozabimo, kar je bilo in skrbimo za prihodnost!«

»Ne silim vas nazaj na bojišče, pač pa vas prosim, da ostanete še nekoliko tednov pri meni v Milanu kot vrhovni poveljnik vseh čet, dokler ne uredimo vsega s sovražnikom.«

Ko so tudi njemu ponudili jedil in pijače, postavi svoje oklepnike v red in jim naznani namestnikov ukaz, da ostanejo za sedaj skupaj v službi pod njegovim poveljstvom. 
Vojaki so odšli v svoje taborišče, vitez pa v palačo Sforzovo.

Najprej sporoči na Dunaj, da privoli tudi v to vsoto za doto, da se le sklene pogodba.

Prišel je torej čas za slavnostni dan. 
Bilo je v prvi polovici meseca malega srpana. 
Huda popoldanska vročina je pojemala, prijetni hlad je vabil Milančane izpod strehe pod milo nebo. 
Ambrosio je sicer vedel, da se na tihem nekaj pripravlja in da je namenjeno njemu, vendar ni bil preveč radoveden. 
A ko se je nekaj dni delalo na domačem vrtu, ko so postavljali lope in so se razpeli nekako na pol zakriti šotori, se ga je lotila nestrpnost in sestra Ana je bila nekajkrat prav v škripcih. 
A znala si je pomagati in bratu ni odkrito povedala, kaj se pripravlja. 
Določeni dan pa ga je prijela sama, češ, doslej si me ti napadal in sem se jaz branila, a sedaj je vrsta na meni, da te napadem. 
In sukala ga je tako, da se ji je naposled čisto vdal, oblekel vojaško obleko, pripel si na prsi znamenja svoje odlike in tak sprejel Bernarda, ki je bil tudi menda v enakem položaju in se rad ali nerad vdal, da je storil isto kot Ambrosio.

Slovesnost je trajala še dolgo; petje, godba, govori, improvizirane igre so se vrstile z napitnicami. 
Slišali so se tudi glasovi, da bi Ambrosio in Virida bila lepa in častna dvojica. 
Med najživahnejšo zabavo pa pride dvorno spremstvo po Virido in dvorne gospe in knežna vstane, da se poslovi. 
Slovo je bilo prisrčno. 
Ambrosio, ovenčan z lovorom, spremi knežno do dvornega voza, gostje pa so slavili Ambrosia in Virido.

»Vsi smo zelo hvaležni vaši hiši in zlasti vam, plemenita gospa, za ta lepi večer. 
Videl sem, da so ga bili vsi gosti veseli. 
To je nov uspeh, ki si ga je pridobila slavna Sforzova hiša,« pravi kastelan.

»Ne toži, sestra, dokler ti ni treba! 
Kaj bo v prihodnosti, to je v Božjih rokah!«

Kako po volji je bilo pesniku, da je dobil drugi dan viteza Bernarda! 
Ni si mogel kaj, da mu ne bi potožil svojih težav.

»Deloma je to res, gospod namestnik, a meni se zdi, da je manjše zlo v zvezi z rojaki bojevati se za domovino, kakor pomagati tujcu zoper domačina. 
Krivice, katere so Nemci že stoletja sem napravili v Italiji, so neprimerno večje, kakor medsebojne viteške razprtije. 
Kolikokrat so Nemci že ponižali naše mesto in tlačili Italijo! 
A Padovanci so vendarle naši rojaki. 
Sicer pa smo dovolj močni, da se nam ni bati Padovancev in patriarha.«

»Dragi moj vitez Bernardo, to so res lepe misli, nabrali ste jih iz pesnikov, toda stvar je drugačna in naše potrebe zahtevajo, da se ravnamo po okoliščinah. 
Mi potrebujemo zvezo z Avstrijo, prav sedaj je potrebujemo. 
Avstrija ni isto kar Nemčija,« razloži Barnaba.

»Kaj bi tajil, Bernardo, da Virido spoštujem, da, ljubim. 
Vendar si ne prikrivam, da je teže pridobiti si tako družico za življenje kakor pa zmagati v hudem boju.« 

»Ali ti je morda že kaj omenila o tem?«

Isti večer sta imela kneginja in Barnaba precej dolg razgovor. 
Barnaba ji je povedal o snubitvi Ambrosievi in ji naročil, naj za vselej izbije hčeri iz glave vsako tako misel.

»Dragi oče, tako bodi, kakor sem rekla: Avstrijski vitezi naj pridejo in naj se poskusijo z našimi. 
Če so jim kos, se ne bom branila iti z njimi; če pa niso, tedaj tudi niso vredni moje roke in sploh ne knežje neveste. 
Tako odgovori gospodu kastelanu in vitezu Ambrosiu!«

Ko je bila zaroka že dogovorjena, Rudolf hitro skliče v Št. Vidu na Koroškem svoje junake in jim razodene, da pojdejo na Laško v Milan snubit nevesto za brata vojvodo Leopolda. 
Imenitna, pa ne lahka pot! 
V Milanu bo treba pokazati, da so Avstrijci junaki, ki si znajo pridobiti nevesto. 
Napovedane so bile velike tekme ali viteške igre. 
Rudolf hitro razpošlje vabilo najslavnejšim junakom po avstrijskih deželah in kmalu se je zbralo kakih 50 vitezov na svatovski pohod. 
V starem Št. Vidu so se shajali, se pogovarjali in čakali dneva za odhod. 
Stari Kreuzpek jim je bil starosta; prehodil je že pol sveta, boril in vojskoval se je že z muslimani, Rusi in pogani, vse skrivnosti viteških bojev in vse zvijače je poznal, dasi osebno ni mogel več nastopati na tekmovališču. 
Zraven njega so bili hrabri junaki iz vseh avstrijskih pokrajin: grof Herman Celjski, Volk Turjaški, Urh Ravbar, Lambergar, Ostrovrhar in mnogo drugih junakov, pravi cvet viteštva. 
Rudolf jih je bil zelo vesel. 
Z lepimi upi so nastopili daljno pot čez Tirolsko in Veronsko proti Milanu. 
Nadvojvoda je sporočil Viscontiju, da pride. 
Zato je Barnaba takoj preskrbel vse, kar bi bilo vitezom v čast in postrežbo.
Izbral je izmed svojih zvestih vitezov najboljše junake ter jih poslal Rudolfu in njegovemu spremstvu nasproti. 
V Veroni so jih počakali pri gospodu Cana della Scala; gospod iz Modene Feltrino, Barnabov nezakonski sin, vojak in pravi divjak, je bil načelnik tega spremstva. 
Z velikim šumom in hrumom so šli po Lombardiji in prišli v Milan, to začarano mesto, cilj svojih želja in pričakovanja.

Vojvoda Leopolda je sprejela kneginja z materinsko ljubeznivostjo in ga nagovarjala, naj bo kakor doma. 
Nato pa sta ga oče in mati peljala pred knežno, kateri se je globoko priklonil. 
Molče, z mirno pa nepopisno milino mu Virida poda roko, ki jo Leopold nekoliko boječ, pa vendar vesel stisne in poljubi.

»Grem s teboj, pa rečem ti, da pazimo in ne dajmo Lahom prilike, da bi se iz nas norčevali. 
Vedi, da imajo junake med seboj, kakršnih se nisem nadejal.«

»Dobro, poslušajmo Kreuzpeka,« pritrdijo.

ali peš ali na konjih ali oboje, in dalje, ali bodo nastopali posamezni borilci ali v krdelih.«

Potem odide v svoje sobe, kjer ga obišče gospodar Nigra in mu sporoči Izabelin pozdrav, češ da želi njemu in tovarišem sreče in zmage za jutrišnji dan; prav isto sporoča tudi knežna.

Lahi so imeli posvetovanje pri Feltrinu. 
Tukaj je bilo zbrano lepo število lombardijskih vitezov, med katerimi se je posebno odlikoval Ambrosio. 
Poslednji čas je malo nastopal v javnosti, še manj pa je silil na dvor, kar razumemo prav lahko. 
A danes je bil v zboru vitezov najlepši. 

Glasno odobravanje je sledilo tej prvi zmagi. 
Tudi Kurt iz Mosburga ni bil srečnejši; po polurnem boju je sedel v pesek. 
Gromovito ploskanje je bilo plačilo zmagovalcu.

Prevzetno je jahal grof mimo odrov, kakor bi mu vsa ta množica ne bila nič. 
Strme je vse gledalo nanj. 
Ambrosio pa je veličastno in mirno čakal na boj, nekoliko ostro motreč Hermana in vojvoda na odru. 
Pa že sta se približala; vljudno se poklonita občinstvu, potem pa si podasta roke v znamenje spoštovanja in prijateljstva.

»Kaj pomeni to?« vpraša knežna Baldessara, ki je sedel poleg nje in ji razkladal način bojevanja.

»Boj je končan,« odgovori ta. 
»Zmaga ni sicer popolna, a vendar nesrečo je imel Ambrosio; pa kdo bi prisodil temu Švabu toliko spretnosti!«

Z velikim sijajem so se vrnili gostje in domači vitezi v namestnikovo palačo, kjer so obhajali avstrijsko zmago. 
Za drugi dan je bila določena zaroka knežne Viride z vojvodom Leopoldom. 
Kar se je dalo pripraviti, vse je bilo narejeno bogato, sijajno in okusno. 
Povabljeni so bili vsi dvorni dostojanstveniki, pa tuji in domači vitezi, ki so se bili udeležili tekme. 
Za slavnost je bila prirejena velika dvorana.

»Velecenjeni vitezi in gospodje, zvesti moji senatorji in svetovalci svobodnega mesta Milana! 
Ni vam neznano, da moj dragi sosed, mogočni gospod nadvojvoda Rudolf Habsburški, gospodar avstrijskih dežel, snubi za svojega brata, visokorodnega gospoda vojvoda Leopolda, našo drago hčer, knežno Virido. 
Nismo smeli, niti mogli odreči ljubemu in mogočnemu sosedu tako umestne prošnje, tem manj, ker je tudi naša želja z mogočno habsburško hišo stopiti v tesnejšo prijateljsko zvezo. 
Kakor ste se sami prepričali, zvesti moji senatorji in gospodje, so ženin in njegovi tovariši tudi vredni take neveste, ker so se izkazali za častivredne viteze. 
Zato ta trenutek vpričo svojega maršala, kakor tudi vpričo svojih svetovalcev in senatorjev slovesno zaročam svojo drago hčer knežno Virido z mogočnim gospodom vojvodom Leopoldom Avstrijskim.«

Leopold in Virida sta bila v sredi med Barnabom in Rudolfom. 
Nekam boječ je bil videti spočetka Leopold in nič prav srečno ni gledal okrog sebe. 
Z nevesto je bolj tiho govoril. 
Povedal ji je marsikaj o vitezih iz svojega spremstva. 
Knežna se je zelo zanimala zanje. 
Splošno je bila z njimi zadovoljna in jih hvalila. 
O grofu Hermanu ni hotela spregovoriti. 
A Leopold ji je sam omenil Celjana. 
Knežna se je nekoliko stresla ob tem imenu:

Podložniki so takoj čutili to spremembo v večjih davkih in hujši tlaki, a večkrat celo v strašnih davkih človeške časti. 
Rudolf ni slišal vseh pritožb, vendar se mu je dozdevalo, da utegne iz teh silovitih sprememb nastati nevolja. 
Da je ljudstvo sprejelo nove gospode, je bilo treba že od začetka ostrega in odločnega ravnanja; seveda, ljudstvo naj bi storilo iz strahu, česar ni hotelo in moglo iz ljubezni.

Ker je bilo že poprej vse urejeno, naj bi bila poroka kmalu v mesecu malem srpanu. 
Ko je bil dan določen, so to razglasili po Milanu in po Lombardiji.

V prekrasnih opravah so bili svatje pri poroki. 
Knežna Virida je imela belo svileno obleko, bogato obrobljeno s čipkami, in biserni diadem v črnih laseh. 
Zlata zapestnica se je oklepala lepe roke in diamant se je lesketal na zaročnem prstanu.

Nadvojvoda Rudolf je pozabil vse skrbi in se iz dna srca veselil poročnega dne. 
Pa nič ne traja dolgo na svetu, tudi veselje mine.

»Hudobije torej ni pri tem?« vpraša namestnik ostro.

Virida je bila na videz silno zaverovana v delo. 
Zlato je vezla v svileni robec, dar za svojega soproga. 
Nalašč je preslišala več vprašanj in odgovorov; če je odgovorila, je povedala le malo besed. 
Prav pusto je bilo vsem in želele so si konca današnjega dela. 
Zato vse pozdravijo s tihim veseljem komornika, ki je vstopil in naznanil, da so prišli ogrski kraljevi poslanci.

V najlepši dobi, poln moči in hrepeneč po nevarnih dejanjih je odrinil v spremstvu mladih bojaželjnih junakov na Prusko. 
Marsikomu se je treslo srce v prsih in jokale so se soproge in sestre za može in brate. 
Virida se ni jokala, marveč je še druge tolažila. 
Prigovarjala jim je, češ da je bolje ničesar ne imeti kakor soproga ali brata brez viteške slave.

Ko je dosegel svoj namen, se je Leopold vrnil domov. 
Slovesno so sprejeli njega in viteze. 
Virida se ga je oklenila okrog vratu, rekoč: »Sedaj si mi dvakrat ljubši, ker si tudi v hrabrosti kos vsakomur.« 
Zares si je bil pridobil Leopold s tem veliko priznanje; njegova veljava je rasla v vseh pogledih. 
Leopold je silil brata, da bi si delila dežele, in naposled je res pripravil Albrehta, da mu je odstopil Tirolsko, ki so jo pridobili Habsburžani malo poprej.

»A vojska požre še tako velike vsote. 
Vojska je pravo brezno. 
Zlasti, če se je treba bojevati v daljnih deželah, kakor je Švabska.«

»Vaša visokost, naročili ste mi proučevati razmere ob Renu in na Švabskem ter o njih poročati.«

V začetku poletja leta 1385 je videla Leopoldova prestolnica, lepi Gradec, veličasten zbor vitezov in vojakov iz raznih krajev južnoavstrijskih pokrajin. 
Mnogi so imeli celo svoje hiše v mestu, drugi so stanovali pri znancih in sorodnikih ali pa po javnih prenočiščih. 
Grofje Ortenburžani so imeli v Gradcu lepo palačo in tukaj sprejemali znance. 
Zastopnikov mest pa ni bilo. 
Mesta po Avstrijskem so imela še majhno veljavo, ker niso bila združena. 
V deželni hiši so bili zbrani med drugimi Rudolf Lichtenstein, štajerski komornik, Konrad Kraig, kranjski glavar, Henrik Hoegenberg, dvorni mojster, Wilgraim pl. Strejm, dvorni maršal, Kunrich pl. Prum, dvorni točaj, Albreht Ottensteiner in več manjših vitezov. 
Na drugi strani pa so bili Viljem in Herman Celjski, Hugon Devinski, Oton Ortenburški, Šenk Libenjski, Turjaški in veliki graščaki.

»Volja vojvodova je bila,« reče grof Spanheim, vojvodov dvorni maršal, »da ste prišli sem. 
Iz 

Stari gospodje so pritrjevali Ortenburžanu in ker se je vojvoda tudi odločil za to misel, je splošno obveljala. 
Sklenili so: »Grof Kyburški naj izvojuje prepir sam, kakor ga je sam začel.«

»Verjamem, a z orožjem se ne da pomagati, ker bi to bilo zoper včerajšnji sklep; in zoper ta sklep se ne da nič storiti.«

»Poizvedite in sporočite mi zvesto, kako se razvijajo stvari, da posežemo vmes o pravem času. 
Prijatelju pa pišite, da ga ne zapustimo.«

Tako je sklenila vojvodinja Virida.

Nič ni bolj nestanovitno kot sreča na dvorih. 
O gospodu Petru se je smelo reči, da je srečen mož. 
Zibelka mu je tekla na lepem kraju naše Dolenjske. 
Bil je sin kmečkih staršev, toda nenavadno nadarjen. 
To mu je odprlo pot do učenja. 
V onih časih je bila ta pot za nižje stanove neizrekljivo težavna. 
Saj ni mogel ni smel kmet dati v šolo sina, če ni dovolil gospodar graščak. 
Gospod Peter je prišel v šolo, v Stični je preživel v samostanu mladeniško dobo. 
A v samostanu ni ostal. 
Gnalo ga je v svet. 
Šel je proti severu in ostal v Gradcu. 
Tu je stopil v duhovniški stan. 
Tedanji sekovski škof Janez Neuberški ga je zelo čislal in tako je prišel Peter na dvor za kaplana. 
Leopold ga je sprva potreboval pri vzgoji svojih sinov, naposled pa mu je izročil to vzgojo popolnoma. 
Zaradi tega je imel gospod Peter veliko moč in veljavo. 
V mnogih stvareh je odločal samo on. 
To so dobro vedeli dvorjani, zato so se mu sladkali in klanjali, zlasti oni, ki so želeli biti v milosti tudi pri sinovih, zakaj tudi sinovi so spoštovali "gospoda Petra", kakor so mu rekli po navadi.

Najhuje pa je bilo, da so zvedeli Švicarji za bojni načrt Leopoldov! 
Eden izmed grofov skoro gotovo Eberhard sam je ali naravnost ali po ovinkih stvar spravil med ljudi in Švicarjem v roke.

Med tem vojnim posvetovanjem pride sel grofa Kyburškega s sporočili prejšnjega dne o njegovem prodiranju proti jezeru in pristavi, da se je utaboril blizu jezera, od koder more pregledati in tudi preprečiti sovražno gibanje. 
Večjih sovražnih čet še ni našel, vendar so se mu ustavljala povsod oborožena krdelca.

Hasenburg se oglasi in pravi: "Ne vemo, koliko jih je in kje so nameščeni; torej počakajmo, da pride še pehota za nami, potem jih oklenemo in zdrobimo."

Ochsenstein pa se ni strinjal s to mislijo: "Kar je sedaj pred nami, to se nam ne more ustavljati. 
Predno dobe pomoč oni, jo dobimo tudi mi. 
Strahu ne smemo kazati; kar primimo jih!"

Poslal je tudi sporočilo o nesrečni bitki vdovi Viridi v Gradec, v Prago in na Dunaj.

Žal si je dal toliko opraviti na severu z nemškimi deželami. 
Zato ni mogel tako uspešno delovati na jugu, kakor bi bil sicer. 
In prav zamotane razmere na Nemškem so mu grenile življenje, svobodoljubnost Švicarjev pa je naposled utrgala ta lepi cvet tedanjega viteštva.

"Povejte, povejte!" je silila Virida. 
Tu šine kanclerju v glavo tolažba, kakršno je slišal večkrat ob smrti kakega moža: »Vojvodu je dobro, a za nas je slabo, svetla gospa."

Virida je hotela imeti veliko slavnost, dostojno za takega moža, in dvorjani so radi pristali na to; kar pride z Dunaja glas od vojvoda, da prevzame vitez Walsee, avstrijski deželni glavar, vso skrb za dostojen pogreb brata Leopolda. 
Virido je nemilo zadelo to poročilo; začutila je hipoma ono odvisnost od svaka, v kateri je že nekdaj tako nerada živela. 
A ker je bil gospod Walsee plemenit značaj, je znal ravnati tako modro, da niti čutila ni, kdo vodi pogrebne priprave.

"Kaj pomeni to? 
Grof Herman nima navade hoditi na obiske, če ni posebej povabljen. 
Da bi sedaj spremenil svojo navado zaradi lepe vdove, tega ne verjamem." 
S temi besedami se je obrnil vrhovni dvorni maršal h kanclerju, ko sta, stoječ pri oknu, gledala na jezdece.

Prvi hip je hotela odkloniti sprejem, a hladni razum in kanclerjev svet sta jo zmodrila, da je privolila sprejeti ga. 
A sprejeti ga je hotela kakor vojvodinja z vsem sijajem na prestolu, sredi dvorjanov in mladih knezov. 
Določila je, kar je bilo treba za sprejem in ukazala dvornemu maršalu, naj uredi vse po običaju.

Oči so se grofu iskrile, ko je govoril tako odločno; vse je prešinil strah in Viridi se je zdelo, da je prav tak, kakršen je bil tisti dan, ko ji je na torišču pri tekmi v Milanu prvikrat pogledal v oči.

Gnalo jo je, da je odgovorila gospodu Petru in ga prosila odpuščanja zaradi nekdanjega ravnanja z njim. 
Potožila mu je svoje bolečine in se mu priporočila v molitev.

Albrehtov slovesni prihod je bil veličasten. 
Kakor komisar tako so se potrudili tudi meščani, da so sijajno pozdravili novega vladarja. 
Iz radovednosti so prihajale velike množice v mesto. 
Pohajale so sem in tja, zbirale novice in se skušale bližati dvoru. 
Bilo je marsikaj drugače kakor pod Leopoldom, zato so imeli domačini in tujci mnogo govorjenja. 
Zlasti o Viridi so se vrstile različne govorice: nekateri so jo pomilovali, drugi so hoteli biti modri in so govorili, da so že poprej vedeli, kako mora priti. 
Pogrešali so skoro vsi priljubljenega sijaja na dvoru in Leopolda, mogočnega vladarja. 
Pravega veselja ni bilo, četudi se je vrstila veselica za veselico; ljudem se je zdelo, da ni vse v redu.

Državni in vladni posli niso delali vojvodu Albrehtu posebnih težav. 
Stanovom je bilo čisto prav, da on prevzame vlado in gospodarstvo za čas nedoletnosti prvorojenega Leopoldovega sina; obljubili so mu zvestobo. 
Za vojno niso bili vneti. 
Vojvoda ni zahteval denarja, ampak je bil zadovoljen z obljubo, da bodo vedno branili državne koristi.

Več kot leto dni je bilo že preteklo po nagli smrti Barnabe Viscontija in njegovih sinov. 
Javno mnenje je obsodilo Giovannia Galleazza Viscontija, Barnabovega nečaka iz Pavije kot krivca te nenadne smrti. 
Kralj Vencelj je ukazal, naj se ta dogodek preišče, preiskavo pa je zaupal vojvodu Štefanu Bavarskemu, grofu Mannsfeldu in cesarskemu tajniku Fabru.

Tako so bili pravni pomisleki odpravljeni, toda kako bi jo prisilili, ko bi se branila, in kaj bi reklo o tem ljudstvo. 
Saj ni bilo pričakovati posebnih pojasnil, torej ne zaželenih uspehov. 
Vendar so se odločili, da poskusijo, kar bi se dalo storiti, da tako niso prišli v Gradec zaman. 
Sumljivo se jim je zdelo, zakaj vojvodinja tako trdno brani pokazati svoje dopisovanje z Milanom.

Viljem je dobil tekmeca vojvoda Jagelona Litvanskega, ki se je potegoval za roko kraljične Hedvike. 
Ko bi bil oče vojvoda še živ, bi bil branil pravice svojega sina; mati pa tega ni mogla, tudi ji niso povedali, kaj se plete na Poljskem, svak Albreht pa ni hotel ničesar storiti za nečaka. 
Tako je prišlo, da je kraljična vzela Jagelona, knežič Viljem pa je imel škodo in sramoto.

Na Dunaju pa so knežiča prepričali, da je vsega kriva njegova mati, ki se vedno vtika v druge reči, za to pa ne skrbi, za kar bi morala. 
Ko prinesejo še glas o graški preiskavi in raztresejo natolcevanje o materi, da je zapletena v umor lastnega očeta, je sina to govorjenje neizrekljivo bolelo; ni mogel verjeti, da bi bilo resnično. 
Toda dvorjani so mu potrjevali govorjenje in ko se je v začetku poletja vrnil na Dunaj stric Albreht, je tudi on potrdil, da mati ni brez krivde. 
V Viljemu je kar vrelo. 
Sram ga je bilo, da mu je nevesta postala nezvesta, sram, da tako govore o njegovi materi.

Čez mesec dni dobi od kanclerja ugodno poročilo, da je spravil pisma rajni vojvoda sam, ker je hotel stvar sam rešiti.

Virida je poklicala komornico, vzela ogrinjalo in vstala. 
Grof Herman ji je ponudil roko, katero je hvaležno prijela in lahno sta stopala po širokih hodnikih.

Ko sta prišla v Leopoldovo pisarno, mu je Virida podala ključe in pomaknila stol bliže k mizi. 
Varno sta odprla ključavnice in pogledala v predale. 
Lepo v redu so bile zložene vse Leopoldove reči in pismo za pismom se je ujemalo z dnevnikom. 
Na vrsto pride oni nesrečni čas. 
Skupaj so bila zavita pisma z napisom: "Milanske zadeve."

Najprej tiho, potem polglasno in vedno glasneje je grof bral, pritrjeval, zmajeval, vzklikal in vzdihoval ter končal: "Tako dostikrat ljudje sodijo brez previdnosti. 
Ko bi bili cesarski komisarji imeli v rokah to, kar imam jaz, bi bili drugače ravnali. 
Pa kar je zamujeno, se mora popraviti."

Lenka je bila osemnajstletna deklica vitke in visoke postave; zaradi zadnje bolezni je bila nekoliko shujšala in obledela, a še vedno je na njenih licih cvetela mladostna lepota. 
V roki je nesla posodo z zelenjavo in hitela popravljat obleko, ko je zagledala redovnika pred domačo hišo.

"Komu in kako bi delila miloščino, saj ne pride noben človek v naš grad?"

"Vaši podložniki, svetla gospa, imajo razne potrebe in križe, katerih sami ne morejo preložiti, vi pa jim jih lahko olajšate."

Novo življenje je prišlo v tihi samostan, lepe vede in umetnost so se povzdignile in obširno učile, kar je bilo Viridi v posebno veselje, zakaj že iz mladega je ljubila znanost in umetnost. 
Ugodna poročila in priporočila so slednjič nagnila patriarha, da je leta 1395 pridružil vso šentviško župnijo z 80 kapelami stiškemu samostanu z vsemi pravicami in dolžnostmi, to je: stiški cistercijanski menihi so imeli odslej dohodke te velike župnije, a morali so tudi skrbeti za duhovnike raznim cerkvam in kaplanijam. 
Skoro se je začela nova doba za samostan in njegovo okolico. 
Tako je bilo dobro poskrbljeno za duhovnike, in sicer domačine, pa tudi tesna zveza se je sklenila med samostanom in ljudstvom, ki je bila v prid obema. 
In največ je k temu pripomogla blaga vdova Virida. 
Samostan je hvaležno spoštoval svojo dobrotnico kot svojo mater. 
Bratje so skrbeli, da so ji hitro izpolnili želje zaradi Božje službe ali sploh dušnega pastirstva ali da so pomagali vsem, ki jih je priporočala Virida. 
Saj ni imela skoraj nobenih potreb. 
Živela je kakor prej tiho sama zase, zamišljena samo v molitev in dobra dela.

Živo so se zanimali za vojno povsod, od koder so bili odšli junaki na vojsko. 
Tako tudi pri nas na Slovenskem in posebej v Stični. 
Sicer pa je šlo vse po običajni poti. 
V samostanu so pridno delali, šole so bile polne vedoželjnih mladeničev in gospa na pristavi ni pozabila dajati šoli obilne podpore. 

A Rovigo je bil vesel, kakor bi praznoval zmago. 
Ponosno je hodil sem in tja, povsod si ga videl, na sejmih in na shodih, pri kupčijah je imel opraviti, kjer je prodajal čudno, dotlej Slovencem neznano blago. 
Od kod je dobival vse to, ni vedel nihče. 
Mož je bil že čisto brez skrbi, ko so se bližali božični prazniki, a Hermana še vedno ni bilo.

"Dobro, saj veste, kje stanujem. 
Kaznujte me, če ne govorim resnice."

Eva je dobila nekaj v roke, odšla skozi vrata proti Stični in od tam na semenj v Šentvid.

Eva je hodila po semnju kakor navadno v družbi beračev, vendar je imela skrbno oko za Lenko, ki je v družbi z bratom Markom kmalu nakupila potrebnih reči. 
Na semnju je Lenka večkrat opazila tudi Roviga; zdelo se ji je, da se ozira nanjo in hodi celo za njo, kamor gre ona. 
Zato je hitela iz semnja, kolikor je mogla. 
Okrog poldne je že odšla z bratom iz Šentvida in zavila gori na Skalo, kjer je imela njena teta hišo. 
Pri teti so jima postregli, potem pa sta hitro krenila domov, da bi prišla tja še za dne, saj je dan o sv. Tomažu kratek. 
Spočetka sta imela za druščino mnogo sejmarjev, a kolikor dalje sta prihajala v hribe, tembolj so se razgubljali na razne kraje. 
Gredoč proti Dobravi sta hodila že sama, daleč za njima ni bilo videti nikogar. 
Ker je bila pot še manj zgažena, sta stopala počasi, zlasti ko sta šla mimo gozda. 
Naenkrat pa se prikažeta na stezi dva sejmarja, kakor bi bila zrasla iz tal, in stopata hitro proti Lenki in Marku. 
Tedaj pridirja še mož na konju in že sta brat in sestra sredi teh neprijaznih mož.

Strahoma pogleda Lenka jezdecu v obraz in obupno zakliče: "O Jezus Rovigo!" 
A v istem hipu zgrabi eden izmed mož Lenko in ji potisne robec v usta, drugi pa plane na Marka. 
Začelo se je ruvanje in vpitje, a je kmalu ponehalo. 
Lenka je sedela na konju Rovigu v naročju, brez zavesti. 
Marka pa sta držala onadva hudobneža za vrat in ga tiščala na tla.

Ko se je pa razvedelo, s kakšnim namenom prihaja milansko poslanstvo, ni bilo veselja ne konca ne kraja. 
Poslanci so dobili najlepša stanovanja, spremljala jih je častna straža, kakor bi bil sam vojvoda med njimi, in jih vodila sem in tja. 
Narava je bila v najbolj cvetoči pomladni lepoti. 
Veličastne gore in prijazne ravnine so tako ugajale Milančanom, da so vedno ponavljali, kako lepa je kranjska dežela. 
Grof Herman pa je nastopal z bliščem kakor velik vladar. 
No, saj je bil tudi v resnici. 
Poleg velikih svojih posestev je imel glavarstvo na Kranjskem, hrvaško banovino in za dolžnika je imel kralja Sigismunda.

Virida je za ta dan izvrstno pripravila grad. 
Velika soba je imela čisto viteški obraz. 
Na stolpih in vratih so vihrale zastave. 
Vidič in hlapci so bili vsi v najboljših opravah in so se svetili v železju, kakor bi hoteli na vojsko. 
Kar zapoje tromba na stolpu; dolgi, zategnjeni glasovi, so naznanjali nenavadne goste. 
Bilo je pozdravov brez konca. 
Prvi med gosti, ki je stopil na ozaljšano dvorišče, je bil Herman, milansko poslanstvo pa je ostalo v ozadju, zakaj načrt je velel, da šele na koncu iznenadijo vojvodinjo z veselim sporočilom. 
Pred vhodom v grad je stala Virida, oblečena sicer preprosto, vendar je bila videti kakor kneginja, tako lepa in vznesena je bila njena postava. 
Glavo je pokrivalo belo zagrinjalo, spredaj lepo in prosto ležeče na črnih laseh; obleka je bila temna in je segala daleč po tleh, čez pa svetlejše in dražje pregrinjalo. 

Čudne reči je spravilo na dan ljubljansko krvavo sodišče. 
Spoznali so še nekatere druge krivce in jih prignali pred sodbo. 
Po precej dolgem natančnem preiskovanju, ki je odkrilo veliko ropov in nekaj umorov, se je izrekla razsodba, da se Rovigo z dvema tovarišema obesi, drugi pa se izženejo iz avstrijskih dežel. 
Spoznali so bili namreč, da Rovigo sploh ni bil vitez kakor tudi ne tovariša, ampak tujec. 
Sodniki so se zgrozili, ko so slišali, kako se je znal ta človek tako dolgo zakrivati. 
Seveda, to je bilo možno le v onih nemirnih časih, ko so se gospodarji tako pogosto menjavali. 
Novica o žalostnem koncu potoškega graščaka je pretresla vso stiško okolico, ki ga je poznala. 
Odleglo je pa hkrati vsem, zakaj sedaj so bili vsaj varni doma in na potovanju. 
Najbolj je pa odleglo Lenki, dasi mu ni želela smrtne kazni. 
Mlada srca enakega čutenja in mišljenja se kaj rada najdejo in sprijaznijo. 
Vidič in Lenka sta bila poštena, res plemenita dvojica, ki sta bila vredna Viridinega zaupanja. 
Kdo bi se torej čudil, da je polagoma njuni srci začela vezati mehka vez nagnjenja in ljubezni! 
Videla sta se pogostoma in tudi govorila med seboj, a na kaj več ni mislil od začetka nobeden od njiju.

"Svetli gospod, veste, da se ne smemo ustavljati, kadar nas kliče Bog. 
Spoznala sem, da me Bog ni vabil na visoki prestol, pač pa v tiho samoto."

"Ne, ne tako! 
Recite, prosim, da mi odpustite, da nam vsem odpustite!"

Jesen leta 1414 je šla proti koncu, sv. Lambert se je bližal in z njim poseben praznik za pristavo. 
Virida je bila namreč dala sezidati poleg gradiča majhno, a lepo cerkvico v gotskem slogu, posvečeno sv. Lambertu. 
Imela je z njo veliko veselja, zlasti, ker se je v njej dan na dan opravljala sv. maša, za grajske ljudi in najbližjo sosesko. 
Praznik sv. Lenarta pa je bil tudi cerkveno proščenje ali "žegnanje". 
Zato so obhajali v gradu ta praznik slovesno in pripravljali prav po stari slovenski navadi nekake gostije. 
Pristavski podložniki so dobivali kruha in pečenke, njihovi otroci pa kruha, jabolk in sladkarij. 
Virida je to opravilo doslej prevzemala sama in posebno veselje je imela nad živahnimi otroki: poznala je skoro vsakega po imenu in zadovoljno je gledala, koliko so v enem letu zopet zrasli in napredovali.

Ko so bili odpravljeni in ko so vsi spoštljivo poljubili dobrotne roke drage gospe, je Virida povabila svoje plemenite goste na obed. 
Ni bilo ne sijaja ne vrišča pri mizi, pač pa se je glasila čista ljubezen iz Viridinih ust in odmevala v srcu povabljencev. 
Opat je poprijel besedo in napravil lepo primero med sv. Lambertom in vojvodinjo Virido v življenju, polnem zatajevanja in dobrodelnosti. 
"Naj bi vam torej,« tako je sklenil, "Bog povrnil v nebesih vse nam in našemu ljudstvu storjene dobrote! 
Bodite prepričani, da iz našega dobrega ljudstva ne bo izginil spomin na vas in vaša dela. 
Še pozni rodovi bodo govorili, da vas je sam Bog poslal v našo sredo. 
Tu vladate med nami z ljubeznijo in tako vladanje je boljše kakor vladanje s cesarsko krono. 
Kdor vlada z ljubeznijo, osrečuje podložnike; kdor pa se prizadeva samo za večjo oblast in čast, ta goni v nesrečo sebe in podložnike. 
Zares, svetla gospa vojvodinja, vi ste si izvolili boljši del, ki vam zato tudi nikdar ne bo odvzet."

Položili so jo na pare v cerkvici sv. Lamberta.

Ko se je raznesla novica o Viridini smrti, je ljudstvo prihajalo kar trumoma na pristavo kropit blago gospo. 
Nihče jim ni branil. 
Ker so bili božični prazniki, so ljudje silili od vseh krajev sem, ker se jim je zdela ta pot dejal bi božja pot.

"Umrla je svetnica. 
Ta bo svetnica!« tako so govorili in odhajali globoko ganjeni.

