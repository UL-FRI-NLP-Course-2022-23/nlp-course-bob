Profil, Dunaj

Razlog za to, da se psihiatri, nevrologi in splošni zdravniki vse pogosteje odpovedujejo dolgim pogovorom in raje takoj posežejo po bloku z recepti, pa tiči tudi v tem, da ima nova generacija psihofarmakov v primerjavi s kemičnimi bombami iz petdesetih in šestdesetih let občutno manj stranskih učinkov. 
Motnje v spanju, težave s srcem ali spolna ravnodušnost se bodisi ne pojavljajo več bodisi so močno oslabljenje.

Zdaj čudežni snovi pripisujejo še veliko več vplivov na počutje. 
V možganskem centru za tek skrbi rastoča serotoninska raven za občutek sitosti in zadovoljstva, v drugi delih možganov vpliva na socialno obnašanje. 
Ameriški raziskovalci so dokazali, da so imeli vojaki, ki so bili odpuščeni zaradi pretirane nasilnosti, otroci, ki so mučili živali, in ljudje, ki so po uživanju alkohola nenadoma postali nasilni, izrazito nizko raven serotonina.

»O dejanskem součinkovanju teh prenašalnih snovi še vedno vemo veliko premalo,« pravi psihiater Otto Michael Lesch z dunajske univerzitetne klinike. 
Tudi farmakolog Freissmuth svari pred preveč nebrzdanim veseljem do eksperimentiranja. 
Njegov strašljivi scenarij: Če pri depresivnih pacientih hitreje spodbujamo polet, kot je mogoče odstraniti melanholijo, ima to lahko hude posledice. 
»Ni izključeno, če to ne povečuje celo nevarnosti samomora.«

