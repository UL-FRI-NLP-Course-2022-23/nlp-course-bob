BARBARA OREL

V Črni na Koroškem je bila prva abilympiada Slovenije

Osebam z razvojno motnjo je treba ponuditi možnosti za samopotrditev

Srhljivo komično

Stalna ekipa Tauferjevih sodelavcev tokrat na odru kranjskega gledališča

Telo kot poskusna miška v (umetniškem) laboratoriju, posebej pa še slike in kipi

Diplomirana slikarka Zvonka Simčič ima za seboj več realiziranih projektov, ki izkazujejo njeno obsesijo s telesom: radiografiranje, mapiranje in mutacijo telesa. 
Ta fragmentacija, plastenje lastnega telesa je podobno fragmentaciji lastnega družbenega statusa. 
Telesa so poskusna miška v (umetniškem) laboratoriju. 
Simčičeva sporoča: želim pre-rezati vsak centimeter lastnega telesa, pogledati, kaj je za njegovo simplicistično kožo, prodreti v vsako odprtino telesa in jo napolniti s pomenom.

DARINKA KLADNIK

Kamorkoli v Talijin hram

...in v njem. 
Invalidske delavnice so tehnološko zastarele in prinašajo izgubo.

Ko se ena združi z ničlo

TANJA LESNIČAR-PUČKO

Kot smo že poročali, so se Terme znašle v težavah takoj potem, ko so napovedale dokapitalizacijo družbe. 
Takrat se je finančna konstrukcija izgradnje termalno rekreacijskih bazenov na mah podrla, s tem pa se je sesul načrt, da bi povečali osnovni kapital družbe za milijardo in 356 milijonov tolarjev ter s tem pridobili sredstva za izgradnjo ter upravljanje rekreacijsko termalnega kopališča. 
Vendar so prvi delničarji vpisali le 7 odstotkov delnic prve emisije namesto načrtovanih 62 odstotkov.

DOBRNIČ, 11. V Dobrniču se je včeraj dopoldne ob čudovitem vremenu zbralo okoli 1.500 ljudi, predvsem žensk. 
V tej suhokrajinski vasici v trebanjski občini so se zbrali ob 56-letnici 1. kongresa Slovenske protifašistične ženske zveze. 
Slavnostna govornica je bila Danica Simčič, navzoče je pozdravila tudi Štefka Kučan.

LJUBLJANA, 11.Svetovna federacija za duševno zdravje je 10. oktober razglasila za svetovni dan duševnega zdravja, v letošnjem letu pa bodo posebno pozornost namenili starejšim osebam. 
Kot opozarjajo pri Društvu za preventivno delo, so težave z duševnim zdravjem nekaj običajnega, najbolj ranljivi pa so mladostniki in starejši ljudje.

Za posodobitev kaninskih žičnic in restavracije ter ureditev smučišč 1,9 milijarde tolarjev

Letošnja naložba je vredna 350 milijonov tolarjev in je največja naložba v turizem na Bovškem v zadnjih dvajsetih letih. 
Menjamo kolesne baterije, za ta namen je podjetje Pomagalsky iz Slovaške naročilo poseben helikopter, ki je prevažal 900 kilogramov težke dele, elektriko in druge dele. 
Nove bodo tudi kabine, letos jih bomo dobili 40. 
Te bodo hitrejše in udobnejše, je pripovedoval direktor ATC Kanin Aleš Uršič. 
Krožna kabinska žičnica sedaj iz Bovca na vrh Kanina prepelje 750 potnikov na uro in ob konicah v smučarski sezoni so na spodnji postaji dokaj dolge vrste. 
Prihodnje leto, ko naj bi obnovo dokončali, bodo na Kanin lahko prepeljali 1020 potnikov na uro. 
Za letošnjo naložbo smo najeli posojila pri banki VIPA, pri ministrstvu za malo gospodarstvo in pri skladu za regionalni razvoj podeželja. 
Okoli 300 milijonov pa pričakujemo nepovratnih potresnih sredstev. 
Dela naj bi končali do druge polovice decembra, ko naj bi kaninske žičnice tudi pognali, pravi Aleš Uršič.

Zvečer je prišla novica, da so jadrnico Riviera di Rimini diskvalificirali zaradi napake oziroma oviranja pri obratu. 
Tako se uvrstitve vseh jadrnic popravijo za eno mesto navzgor. 
Zmagovalka letošnje Barcolane je torej jadrnica Tutto Trieste, naša Gaia Legend pa je tako tretja.

- Na avtocesti je štopanje prepovedano, je dejal mladenič. 
Nekaj ur sva stala na soncu. 
Imela sva srečo, da ste prišli.

Don je odklonil. 
Alwyn se je pogovarjal z dekletom.

- Človek božji, kaj delaš? je kriknil Don.

Ja

Ne vem, morda prav zato, da bi pokazala, da je vse v redu, da sta se pobotala in da se imata rada. 
Saj je bil tam tudi Alfredo, ki je bil zelo pozoren do nje.

In torej torej

Ona pa ga je ostro zavrnila: Boš morda moraliziral ali se obešal na besedne lapsuse? 
Bila je orgija, vsi smo se otipavali, bilo je lepo in jaz sem zadovoljna z izkušnjo. 
Hočeš vedeti še kaj?

Povsod zmerjajo, se klofutajo. 
V oddaji Arabelle Kiesbauer sta se bivša zakonca drug drugega lotila s pestmi, tako da so morali posredovati varnostniki.

Predsednikov svetovalec za državno varnost Markica Rebić, pa tudi pravaš Anto Đapić sicer že nekaj časa zahtevata javno objavo imen Udbinih zaupnikov in ovaduhov. 
Toda pri tem se zastavlja resno vprašanje, kdo med njimi je bil res pravi ovaduh in policijski zaupnik, kdo pa je prišel na seznam samo zato, ker si je nekdo na oblasti želel z njim politično obračunati in ga izriniti iz političnega življenja.

Dvignjena zavesa

Rusija je včeraj sprožila pravo diplomatsko ofenzivo, s katero skuša glavnim svetovnim muslimanskih državam razložiti, zakaj se z muslimanskimi uporniki v Čečeniji gleda prek puškinih cevi. 
Ruski zunanji minister Igor Ivanov kani poslati diplomate predvsem v Iran, Pakistan in Savdsko Arabijo. 
Tam bodo predali note s pojasnili o najnovejših ruskih akcijah zoper muslimanske upornike, ki se po mnenju Moskve skrivajo predvsem v Čečeniji in drugih severnokavkaških republikah.

Največ dvomov pri revnih

BRUSELJ, 11. 
- (Od naše dopisnice) Dober mesec pred začetkom novega kroga svetovnih trgovinskih pogajanj, ki se bodo konec novembra začela v Seattlu (ZDA) v okviru Svetovne trgovinske organizacije (WTO), je Evropska unija, največja izvoznica v svetu, na sestanku trgovinskih ministrov v Firencah v začetku oktobra uskladila svojo pogajalsko strategijo.

Prejšnji krog pogajanj, ki se je začel leta 1986 v Marakešu in končal leta 1994 z ustanovitvijo WTO, je bil za nerazvite države precej neugoden. 
Nevladne organizacije in civilne družbe iz teh držav, ki se čutijo izločene iz procesa odločanja, za tokratni krog pripravljajo velik odpor. 
Unija je sprejela samo okvirno strategijo, ne pa še konkretnih pogajalskih izhodišč: temu je namenjen sestanek zunanjih ministrov prihodnji ponedeljek, 11. oktobra. 
Dosedanje razprave so dale poudarek predvsem socialni zaščiti in sproščanju kmetijske trgovine.

Kongresa slovenskih psihologov se je udeležilo 250 raziskovalcev, šolskih, kliničnih in drugih psihologov

Psihologi opozorili na pomanjkanje zakonodaje, ki bi učinkovito preprečila zlorabe psiholoških testov

PORTOROŽ, 11. Da bo v tretjem tisočletju duša zavladala nad telesom, ne napovedujejo le razni samozvani dušeslovci, temveč tudi predstavniki nekaterih etabliranih ved, med njimi psihologije. 
Ta naj bi, pravijo psihologi, tudi zato postala ena najpomembnejših ved, njena vloga v družbenih dogajanjih pa opaznejša in vplivnejša. 
Kaj za ta namen ponuja slovenska psihologija in del (vabljene) svetovne, so od četrtka do sobote v Portorožu v blizu sto referatih, simpozijih in predavanjih s kar najrazličnejših področij psihologije razgrinjali udeleženci 3. kongresa psihologov Slovenije.

RANKA IVELJA

novinarka TVS

V resnici si državni zbor zasluži spomenik, ki naj simbolizira njegovo bistvo, kot ga je posrečeno zadel v tej rubriki vse bolj pogosto omenjani poslanec Jerovšek. 
Zato je kot naročena prišla pobuda arhitekta Zlata Kralja. 
Predlaga, da bi v veliki dvorani državnega zbora postavili delo vodilnega slovenskega ekspresionista Franceta Kralja, ki je nastalo leta 1942. 
Kip, piše predsedniku parlamenta Janezu Podobniku in šefom parlamentarnih strank mlajši Kralj, predstavlja dvoje krepkih in dinamičnih fantičkov, kar je simbol mladosti, nenehnega tekmovanja in končnega soglasja, v prenesenem pomenu pa originalna in simbolična predstavitev naporov in skupnega dela parlamenta. 
Kipar je svoje umetniško delo poimenoval Pretepajoča se dečka. 
Poznavalec umetniških predmetov Zmago Jelinčič bi ne bil to, kar je, če k temu ne bi pripomnil, kako se mu dečka takole od daleč zdita sumljivo podobna poslancema Kacinu in Hvalici. 
Oglašajo pa se tudi stare sile kontinuitete in naprotujejo temu, da bi kip postavili v dvorano ter odločno zahtevajo, naj ga dajo natančno tja v preddverje, kjer je nekdaj kraljevala visoka Titova postava iz kamna. 
Zaradi simbolike, seveda.

Bo četrtkovo zaslišanje razjasnilo, ali je kdo skušal krivdo za afero Holmec zvaliti na tuje obveščevalce

Drago Ferš do sedaj na te neusklajenosti ni reagiral, ga je pa na nedavnem TV-Omizju o obveščevalnih službah bivši direktor Vomo Andrej Lovšin izzval z vprašanjem na to temo. 
Direktor Sove je na ta izziv odgovoril, da ne ve, kje se je pojavila ta zadeva, ki se je potem razmahnila v sredstvih javnega obveščanja, da je nekdo ukazal službi, naj naredi to, naj naredi ono. 
Svet za nacionalno varnost je tedaj po Ferševih besedah obravnaval problematiko Kosova, po tej točki pa so prešli tudi na dogodke doma in so se le vprašali, ali je morda tuj faktor vmešan v afero. 
In to je služba raziskovala in tudi raziskala in dala ustrezen odgovor; ni pa bilo konkretnih drugih natolcevanj ali govoranc. 
Morda še kdaj kasneje kaj več..., je bil precej kratek Drago Ferš. 
Bo ta kasneje morda ta teden pred Jerovškovo preiskovalno komisijo?

So dobri in so slabi predstavniki

LJUBLJANA, 11. Maja letos naj bi osemnajstletnik, vešč ene od borilnih veščin, do smrti pobil 50-letnega moškega. 
Mladenič se zdaj zagovarja pred sodiščem, ta primer pa je izzval predstavnike civilne družbe za demokracijo in pravno državo, da so povzdignili svoj glas. 
Zgroženi smo nad porastom fizičnega nasilja in pomanjkljivo evidenco nad tistimi, ki se urijo in so izurjeni za ubijanje s pomočjo tehnik borilnih veščin, so sporočili javnosti. 
Strokovnjake, ki delujejo v borilnih športih, je takšna trditev prizadela, kajti sami so prepričani, da je sicer v življenju veliko več nasilja kot v borilnih športih, zato je po njihovem zaradi enega tragičnega primera krivično blatiti borilne veščine nasploh.

Inštitucija borilnih veščin bi morala nastopati enotno, a nisem dovolj pameten, da bi našel pot, ki bi vodila do večjega nadzora nad klubi borilnih veščin, nemočno ugotavlja trener karateja Ljubo Javoršek. 
Po njegovem mnenju je temeljni problem slovenskega športa slaba strokovna raven ljudi, ki delajo v njem. 
Če bi športni pedagogi športno vzgojo poučevali, kot je treba, bi lahko ljudi pozitivno usmerili v življenje. 
In ker je šport zrcalo politike, je vse skupaj 'džumbus', tudi v borilnih športih. 
Tudi v slednjih primanjkuje izšolanih strokovnjakov, zato se vsak zapira med svoje štiri stene, kjer drži svojo čredo, je kritičen Ljubo Javoršek.

VESNA KALČIČ

Da je tokrat tarča Haiderjevih verbalnih napadov Slovenija, ni presenetljivo, in datum, kot je deseti oktober, obletnica koroškega plebiscita, je za to kot naročen, še posebej, če Haiderju stoji ob strani predsednik koroškega Heimatdiensta, ki z zadovoljstvom zadaja najbolj grobe udarce. 
Haider od Slovenije terja zaprtje jedrske elektrarne Krško, priznanje pravic Staroavstrijcev kot tudi razveljavitev avnojskih določil v slovenski ustavi ter njihovo nadaljnjo veljavo označuje kot slovensko provokacijo. 
Od zvezne vlade zahteva, naj tako dolgo blokira pridružitev Slovenije Evropski uniji, dokler ti pogoji ne bodo izpolnjeni.

Koncert za pomoč otrokom hkrati v New Yorku, Ženevi in Londonu

Civilna družba: "Število mrtvih, ki so jih ubili poznavalci borilnih veščin, se je močno povečalo"

žrtev na TV?

Pretegnite si noge

Ljubosumnost ni dokaz ljubezni

In končno, kar je morda še najbolj zanimivo, so nekateri ljubosumni zato, ker imajo sami željo pogledati malo naokrog. 
Tega sicer ne store, ne morejo pa se upreti misli, da ima njihov partner enake želje, in da tudi on okleva in ne preide k dejanju. 
Na kaj pomislite, kadar ste ljubosumni? 
Česa se najbolj bojite? 
Ljubezen je tako pomembna kot zrak, ki ga dihamo, in ljubezenska zveza je splet tolikih stvari: poseben svet v malem se splete z drugim človekom, nastanejo in delijo se skupna čustva, združita se dve osebi, in druga postane del nas. 
Od tu izvira ta grozni strah pred izgubo ljubljene osebe. 
In seveda tudi strah, da bi se znašli sami in zapuščeni.

Izognite se štirim napakam. 
1. 
Ne spuščajte se v avanturo samo zato, da izzivate partnerja ali da se maščujete za zvezo, ki ne obstaja drugje, kot samo v glavi. 
2. 
Ne začnite prave policijske preiskave, ne stikajte po partnerjevih žepih, ne odpirajte njegove pošte, ne preverjajte opravkov, ne zasledujte ga itd.

Bolestna (patološka) ljubosumnost je bolj pogosta pri moških. 
To so ljudje z nagnjenjem k paranoji. 
Nimajo zaupanja v druge ljudi, mislijo, da trpijo na čustvenem, spolnem in drugih področjih. 
Prepričani so, da imajo prav. 
Scene ljubosumja so pogoste in hude. 
Takšni ljudje se pogosto gredo prave policaje: natančno preiščejo partnerjevo obleko, preverjajo vonjave, stalno brskajo po partnerjevih zadevah itd. 
Bolestno ljubosumnost se da zdraviti s psihoaterapijo ni psihoanalizo, v izjemnih primerih zaradi nasilniškega obnašanja pa je morda potrebna celo hospitalizacija.

Pomanjkanje sonca in svetlobe spremeni možgansko kemijo, ki se nanaša na metabolizem serotonina

Vremenska depresija

Morda se vam bo zdelo malce smešno, vendar velja, da bo vaše razpoloženje občutno boljše, če boste zaužili več zelenolistne zelenjave. 
Psihične motnje, ki jih turobno vreme le še stopnjuje, naj bi namreč, predvsem pri ženskah, povzročalo pomanjkanje folne kisline. 
Tudi ta je povezana z dogajanjem v možganih, saj se ob pomanjkanju folne kisline zniža tudi raven serotonina v možganih. 
Tako naj bi celo obrok špinače izboljšal voljo in razpoloženje.

Zato, da bi popravili razpoloženje, pa vam ni treba iskati selenskih tabletk. 
Poizkusite raje s konzervo tunine, s pestjo sončničnih zrn, z enim brazilskim oreščkom, z zrezkom mečarice ali 140 g pripravljenih piščančjih jeter.

Za sprostitev in proti potrtosti pa velja tudi ta star recept: podnevi roke večkrat nastavite pod curek mrzle vode! 
(isg)

TEŽKA VODA, 11. - Na Gorjancih so spustili zastor nad letošnjo gorskohitrostno avtomobilistično sezono. 
Naslovov državnih prvakov so se veselili Miha Rihtar (razred N), Slavko Dekleva (ST), Darko Peljhan (A), Aleks Humar (pokal fiat seicento) in Blaž Komadina (pokal peugeot 106). 
Aco Dubarič (na sliki) tokrat ni bil med zmagovalci, a je tako kot večina tudi on imel težave v šikani pred ciljem. 
(ms/foto: Tomaž Skale) V Birminghhamu se je končalo letošnje svetovno člansko prvenstvo v judu

"Nismo igrali, kot bi morali. 
Že od prve minute je šlo vse narobe. 
Grki so izkušena reprezentanca z nekaj odličnimi posamezniki. 
Lahko rečem, da smo jim sami ponudili priložnost, ki se ji naši gostje niso odrekli," je nekoliko razočarano dejal kapetan slovenske reprezentance Aleš Čeh, ki si je zaželel, da bi za nasprotnike v dodatnih kvalifikacijah dobili atraktivne Angleže.

V Kranju so sklenili letošnje DP v šahu za člane in članice

Nekaj izidov 8. kroga - moški: Tratar - Jelen remi, Podlesnik - Pavasovič 0:1, Mencinger - Barle 0:1, Podkrižnik - Kovač 1:0, Šebenik - Črepan remi, Steiner - Gombač 1:0, Bašagić - Saradjen 1:0, itd.

Laila Ali, lastnica pedikerskega salona v Los Angelesu in najmlajša hči osmih Alijevih otrok, je visoka 1,78 metra in težka 76 kilogramov, zaradi česar bo težko našla tekmice, kajti med poklicnimi boksarkami je zelo malo tekmovalk z njeno višino in težo.

LJUBLJANA, 11. - Po dveh krogih državnega kegljaškega prvenstva so se podiralci kegljev očitno utrudili in v tretjem niso bili sposobni rekordnih dosežkov.

Izidi zadnjega kroga - Maribor: Slovenija - Grčija 0:3 (0:2), Tirana: Albanija - Gruzija 2:1 (2:0), Riga: Latvija - Norveška 1:2 (0:0).

Gruzija 101278:185

Na drugi strani je bil hrvaški selektor Ćiro Blažević vidno šokiran, tako da je na vprašanje srbskega novinarja pritrdil, "da je to najtežji dan v njegovi trenerski karieri." 
Pred novinarji je celo pozabil čestitati Jugoslaviji za uvrstitev na evropsko prvenstvo. 
Analizo Blaževića, ki je nekatera vprašanja slabo zaznaval in nanja odgovarjal z zamikom, bi lahko skrčili na "nismo imeli sreče, življenje gre naprej." 
Ko je zatrdil še, da so bili Hrvati boljši 70 odstotkov tekme, ga je naskočila srbska sedma sila.

Favoriti so se samo gledali

Jerše je televizijska zvezda

DEJAN KRESNIK

"Kronometer je potekal v skladu z našimi pričakovanji, tako po uvrstitvah kot po zaostankih. 
Glede na zadnje svetovno prvenstvo v Valkenburgu je bil viden napredek. 
Na cestni dirki se nas je držala smola. 
Trije fantje so imeli tehnične težave, zato nam ni uspelo ponoviti lanske uvrstitve. 
Tudi lani nas je na cestni dirki spremljala smola, a na koncu se je za nas razpletlo sanjsko s petim mestom Mugerlija," nam je svoj pogled na mladinska nastopa razkril selektor Miran Kavaš.

LJUBLJANA, 11. - Na letošnji zadnji dirki v speedwayu v Sloveniji so se tekmovalci iz treh naših in enega hrvaškega kluba pomerili na četrti finalni dirki klubskega pokalnega prvenstva. 
To je bil hkrati tudi zadnji nastop 32-letnega Ljubljančana Martina Peterce v njegovi dolgi in bogati športni karieri. 
Na stadionu Ilirije v zgornji Šiški so se od njega poslovili klubski funkcionarji in dolgoletni športni kolegi ter vsi, ki so ga spremljali na njegovi poti.

Peterca, ki je bil ob slovesu vidno ganjen, je povedal, da je s tekmovanji končal zaradi poslovnih obveznosti, kljub temu pa bo tudi v prihodnosti ostal zvest speedwayu, a le še kot sodnik. 
Pred četrto dirko je ekipa AMTK Ljubljana za ubranitev lanskega naslova potrebovala vsaj tretje mesto in to ji je kljub odsotnosti najboljšega Mateja Ferjana tudi brez večjih težav uspelo. 
Povrh vsega so Krčani nastopili s Šantejem, Špitalerjem ter mladima Štojsom in Žibertom, ki nista mogla mešati štren najboljšim. 
Kljub gostom iz Madžarske je oslabljena nastopila tudi ekipa Lendave, saj je njihov glavni adut Jože Koren zaradi gripe obležal v postelji. 
Ljubljančani so tako povsem zasluženo osvojili klubski pokal, še največ pa je pokazal Tomaž Šušteršič, ki je v petih nastopih zmagal kar trikrat. 
Gledalce je najbolj navdušil v 11. vožnji, ko se je iz tretjega mesta prebil do prvega, pri tem pa mu je uspelo prehiteti najboljšega Krčana Šanteja in Lendavčana Tihaniya. 
V zadnji 19. vožnji pa so gledalci videli še zadnji start Martina Peterce, ki je na svoji poslovilni dirki v petih vožnjah zbral 10 točk.

"Dominator" se je razburjal

Tudi igralke NTK Ilirija so se poslovile od nadaljnjega tekmovanja v letošnjem poklau Nancy Evans. 
V tekmi tretjega kroga jih tesno, a zasluženo premagalo francosko prvoligaško moštvo SMEC Metz s 4:3. 
Gostje iz Francije so povedle s 3:1, nato pa sta Dermastija in Logatska le izenačili. 
Presenečenje pa ni uspelo mladi Špeli Pečkaj proti tretji francoski igralki in Ljubljančanke so zabeležile minimalen poraz. 
Ilirijanke se bodo zdaj osredotočile na državno prvenstvo, kjer si obetajo osvojitev naslova državnih prvakinj.

"Najprej bi se rad zahvalil trenerju, da mi je sploh dal priložnost in me uvrstil v ekipo, kajti letos sem bolj malo tekmoval," je dejal Gomez (novinarska konferenca se je začela z zamudo, ker se je s starši pogovarjal po prenosnem telefonu), ki pa bi se pravzaprav moral najbolj zahvaliti kirurgom bolnišnice v Madridu, ki so ga z uspešno operacijo desne noge rešili predčasnega konca kariere. 
Svetovni prvak res ne spada med bolj znane kolesarje, toda nase je prvič opozoril pred dvema letoma na svetovnem prvenstvu v San Sebastianu, ko se je v konkurenci do 23 let polastil srebra, nekaj dni kasneje pa je podpisal tudi prvo profesionalno pogodbo z Vitaliciom.

Kranjski vaterpolisti v predtekmovanju niso imeli težkega dela in v polfinale so se uvrstili brez večjih težav. 
Podoben razplet so pričakovali tudi na polfinalnem srečanju z ekipo SN Strasbourg. 
Začetek je obetal visoko zmago domačega moštva, saj so Triglavani ob "polčasu" vodili s tremi goli prednosti. 
Toda Francozi, ki so tokrat prvič nastopili na mednarodnih tekmovanjih, se niso predali. 
Zaigrali so odlično v obrambi in Triglavani do konca rednega dela niso več dosegli zadetka. 
V tem obdobju jih je reševal razpoloženi vratar Matjaž Homovec, ki pa ni mogel preprečiti gola 27 sekund pred koncem zadnje četrtine. 
Z njim so se Francozi rešili v podaljšek, v katerem so tudi prvič povedli. 
Triglavane je pred porazom rešil mladi Sandi Mertelj, ki je izsilil še tretji podaljšek. 
Pričakovano, toda težko priborjeno zmago, je Kranjčanom zagotovil kapetan Krištof Štromajer z zlatim golom. 
Poleg njega pohvale za odlično predstavo zasluži tudi napadalec Matej Nastran.

Triglav (Slo) : SN Strasbourg (Fra) 6:5, 4:4 (3:1, 1:0, 0:1, 0:2 + 0:1, 1:0, 1:0; strelci za Triglav: Galič, Mertelj, Štromajer, M. Nastran, Mihelčič, J. Nastran 1)

JESENICE 11. 
- Četrti krog Mednarodne hokejske lige: Acroni Jesenice - Dunaferr 5:2 (3:1, 2:0, 0:1). 
Dvorana Podmežakla, gledalcev 800, sodniki Carlson, Six in Mandler (vsi Avstrija). 
Strelci: 0:1 (8) Bali (Lad), 1:1 (8) Tišler (Jug, Terlikar), 2:1 (9) Mahkovic (Burnik, Sodja), 3:1 (17) Vidmar (Tišler, Jug), 4:1 (33) Jug (Tišler), 5:1 (37) Por (Sodja) 5:2 (56) Svitek (Griger). 
Izključitve: Acroni 20, Dunaferr 20.

Končno zmaga Jeseničanov! 
Pravzaprav so to napovedali že v petek, ko so v Celovcu proti KAC tesno izgubili. 
Tudi tokrat so igrali zelo dobro in borbeno, predvsem pa so se izkazali z učinkovitostjo. 
Na trenutke so sicer še vedno naredili prveč napak, vendar je obramba Madžarom, ki imajo v svojih vrstah dva dobra Slovaka, le dvakrat dovolila, da so jih kaznovali. 
Na koncu je bilo končno zadovoljno tudi jeseniško občinstvo, ki je igralce v slačilnice pospremilo z ovacijami. 
(dd)

Mladen Rudonja - 5: Poškodba in odrezanost na boku, ker ga vezisti niso "filali" z žogami, so objektivne okoliščine. 
Za edino zastreljano priložnost za častni gol ni opravičila. 
S treh metrov ne smeš zgrešiti.

Amir Karić - 5: Zaigral v drugem polčasu, ko so se ostali slovenski vojaki že predali.

Ante Šimundža - 4,5: Če bi se tako leno vlekel po igrišču v vijoličasti majici Maribora, bi ga predsednik Jagodnik za kazen izključil iz kluba. 
Nekateri rekreativci so pretekli več na partiji malega nogometa na asfaltu čez cesto za "gajbo" piva kot Ante v reprezentančni majici.

12.25Zrcalo tedna #

15.20Polnočni klub

12.00Popolna tujca, ameriška nanizanka, 15/24

22.50Brane Rončel izza odra (VPS 22.55)

Igrajo Shirley MacLaine, Nicolas Cage, Austin Pendleton.

20.00 - Kanal ATuja vrsta

Režija Susan Seidelman, igrata Rosanna Arquette, Madonna.

Brad Pitt, 35-letni priljubljeni hollywoodski igralec, bo kmalu skupaj s svojo izvoljenko stopil pred matičarja. 
Brad namreč že kar nekaj časa živi z eno od zvezd TV-serije Prijatelji Jennifer Aniston, ki se je preselila v njegovo vilo. 
Brad izvoljenko svojega srca povsod hvali in pripoveduje, kako sta srečna, datuma poroke pa nikomur noče izdati. 
Tisti, ki so jima blizu, pa pravijo, da se bo kmalu nekaj spremenilo, saj si je Jennifer že kupila poročno obleko.

KOPER

GORENJSKA TV

18.50 Gorenjska televizija danes - 18.55 Priporočamo: EPP blok, 1 - 19.00 Poročila Gorenjske 1121. 
- 19.15 Iz tiska: Gorenjski glas jutri - 19.20 Aktualno, na tapeti - 19.30 Reportaža o Zavarovalnici Triglav, Kranj - 20.00 Troja, poljudno zn. oddaja - 20.15 Zgodba o evropskem lovcu, Eurofighterju - 20.25 EPP blok II. 
- 20.30 Bloki in stolpnice, kont. oddaja, vodi Stanislav Jesenovec - 21.15 In line hockey, športna oddaja - 21.45 Poročila Gorenjske 1121. 
- 22.15 Aktualno, na tapeti! 
- 22.25 Priporočamo: EPP blok, 3 - 22.30 Videoboom 40, lestvica zabavne glasbe - 23.25 Poročila Gorenjske 1121. 
- 23.40 Iz tiska: G. glas jutri - 23.45 Naj video spot tedna - 23.50 GTV jutri... 
- Videostrani, 24 ur

(89,3 MHz)

Claudia Schiffer propagira dragocene torbice

HRVAŠKA 3

RAI 1

22.00 Ice Pirates, znan.-fant. film, 1984, i.: Robert Urich, Mary Crosby - 0.00 36 Hours, vojna drama, 1964; i.: James Garner, Rod Taylor - 2.15 The Biggest Bundle of Them All, komična kriminalka

8.30 Judo: Svetovno prvenstvo, Birmingham, Velika Britanija - 10.00 Nogomet: Kvalifikacije za EP 2000 - 13.00 Triatlon - 14.00 Judo: Svetovno prvenstvo, Birmingham, Velika Britanija - 15.30 Nogomet: Kvalifikacije za EP 2000 - 18.30 Ekstremni športi - 19.30 Namizni tenis: Pokal evropskih prvakov - 21.30 Grand Touring: FIA GT - 22.30 Rally: Sanremo, Italija - 23.00 Nogomet: Legende evropskih prvenstev - 0.00 Motociklizem: VN Južne Afrike, Welkom - 1.00 Rally: Sanremo, Italija

Ameriška vesoljska agencija je s 600.000 dolarji podprla raziskovalni projekt, ki naj bi razkril, kako bi bilo mogoče organske odpadke spreminjati v gorivo za raketni pogon. 
Inženirji nameravajo v ta namen uporabiti tehniko pirolize - torej razkrajanja snovi samo s pomočjo vročine ob istočasni odsotnosti kisika. 
Običajno organske molekule zgorevajo v ogljikov dioksid in vodo, toda ker pri pirolizi manjka kisik, tu potekajo drugačne kemične reakcije: molekule medsebojno reagirajo in tvorijo tekočine ter pline, ki lahko služijo kot gorivo.

