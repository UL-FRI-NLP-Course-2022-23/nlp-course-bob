Marksizem in filozofija jezika

Vprašanja s področja literarne vede, vprašanja s področja psihologije. 
Toda v krogih, ki nikakor niso marksistični. 
V mislih imamo prebujeno zanimanje za besedo, ki so ga spodbudili »formalisti«, pa tudi takšne pojave, kot sta knjigi G. Špeta Èstetičeskie fragmenty Fragmenti iz estetike in Vnutrennjaja forma slova Notranja oblika besede in ne nazadnje knjigo Loseva Filosofija imeni Filozofija imena .

* Refleksologija je oznaka za mehanicistično smer rusko-sovjetske psihologije, ki jo zamejujeta letnici 1900 in 1930. 
Nauk njenega vodilnega predstavnika V. M. Behtereva (1857–1927), ki je nastajal vzporedno in v zvezi z raziskavami znamenitega fiziologa I. P. Pavlova (1849–1936), je močno vplival na behaviorizem J. B. Watsona. 
Ob koncu 20. let so refleksologijo ostro kritizirali, eden od kritikov njenega vulgarnega mehanicizma je bil – ob sicer ugodni oceni njenega objektivizma – tudi V. N. Vološinov s knjigo Frejdizm. 
Zaradi neskladnosti z dialektičnim materializmom je bila leta 1930 tudi uradno zavržena.

MARKSIZEM IN FILOZOFIJA JEZIKA

MARKSIZEM IN FILOZOFIJA JEZIKA

resnico prišlo do svojevrstnega pomenskega premika, ki je paru zagotovil pomemben položaj znotraj stalinskega diskurza. 
O tem gl.: Herbert Marcuse, Sovjetski marksizam, Globus, Zagreb, 1983, str. 189, in Slavoj Žižek, Zgodovina in nezavedno, CZ, Ljubljana, 1982, str. 193–195. 
– Za katerega od izrazov gre v posameznih primerih, je povsod označeno v prevajalskih opombah. * Rus. obakrat pravda.

najtehtnejši obliki pojavlja prav v povezavi z metodološkimi zahtevami humanističnih ved, se pravi, znanosti o ideologijah. 
Najbolj pronicljiv in načelen zagovornik te ideje v novejšem času je bil Wilhelm Dilthey. 
Ta je menil, da subjektivno psihično doživljanje ne le obstaja tako, kakor obstaja stvar, temveč predvsem pomeni. 
Če se zato, da bi odkrili čisto dejanskost doživljanja, odvrnemo od tega pomena, se po Diltheyju dejansko znajdemo pred fiziološkim procesom v organizmu, doživljanje pa izgine iz našega vidnega polja. 
Podobno se zgodi, kadar se odvrnemo od pomena besede, saj pri tem zgubimo besedo samo, od katere ne ostane nič drugega kakor goli fizikalni glas in fiziološki proces njegove izgovarjave. 
Kar naredi iz besede besedo – je njen pomen. 
Kar naredi iz doživljanja doživljanje – je prav tako njegov pomen. 
Nemogoče se je odvrniti od pomena, ne da bi pri tem zgubili samo bistvo notranjega psihičnega življenja. 
Ravno zato naloga psihologije ne more biti vzročno pojasnjevanje doživljajev, saj bi s tem predpostavili, da so ti enaki fizikalnim in fiziološkim procesom. 
Naloga psihologije je opis, razčlemba in razlaga psihičnega življenja s stališča razumevanja, kakor da bi bilo dokument, ki je predmet filološke analize. 
Samo takšna opisna in razlagalna psihologija lahko po Diltheyju služi kot podlaga humanističnih ved oziroma »duhoslovnih znanostih«, kot jim sam pravi.2 Diltheyjeve ideje, ki so se izkazale za zelo plodne, imajo tudi danes veliko privržencev med predstavniki humanističnih ved. 
Lahko bi rekli, da so skoraj vsi sodobni nemški proučevalci s področja humanistike, ki se nagibajo k filozofiji, bolj ali manj pod vplivom idej Wilhelma Diltheyja.3

Za razpravo o Diltheyju, napisano v ruskem jeziku, gl.: Logos, 1912–1913, št. 1/2. 
Vpliv Diltheyja kot utemeljitelja priznavajo, če naj se omejimo na najpomembnejše sodobne predstavnike humanističnih ved v Nemčiji, Oskar Walzel, Wilhelm Gundolf, Emil Ermatinger idr.

MARKSIZEM IN FILOZOFIJA JEZIKA

Tako je mogoče duševnost razmejiti od ideologije.13 Problem introspekcije Kako je torej duševnost, kako so notranji znaki dostopni našemu opazovanju in proučevanju? 
– V svoji čisti obliki je notranji znak, tj. doživljanje, dostopen zgolj introspekciji (samoopazovanju). 
Ali introspekcija poruši enotnost zunanjega, objektivnega izkustva? 
– Če duševnost in sámo introspekcijo razumemo pravilno, te enotnosti še zdaleč ne poruši.14 Predmet introspekcije je namreč dejansko notranji znak, ki je lahko kot tak tudi zunanji znak. 
Notranji govor bi lahko tudi zazvenel. 
Rezultati introspekcije se morajo v procesu samorazjasnjevanja nujno izraziti navzven oziroma se morajo v vsakem primeru približati stopnji zunanjega izraza. 
Introspekcija kot taka se giblje v smeri od notranjega k zunanjemu znaku. 
V naravi same introspekcije je tedaj, da je izrazna. 
Introspekcija je razumevanje lastnega notranjega znaka. 
V tem se tudi razlikuje od opazovanja fizikalnega predmeta ali katerega koli fizikalnega procesa. 
Doživljanja ne vidimo in ga ne čutimo: doživljanje zgolj razumemo. 
To pomeni, da v procesu introspekcije

DVE SMERI FILOZOFSKO-LINGVISTIČNE MISLI

Predstavniki prve smeri, ki so sledili Humboldtu, se niso dvignili na raven njegove filozofske sinteze in globine. 
Smer je postajala vse bolj nepomembna, še posebej potem, ko je zašla v pozitivistične in površinsko-empiristične vode. 
Že pri Steinthalu ni več humboldtovskega zaleta. 
Zamenjata ga večja metodološka jasnost in sistematičnost. 
Tudi za Steinthala je individualna duševnost izvor jezika, zakoni jezikovnega razvoja pa psihološki zakoni.7 Temeljne postavke prve smeri se v močno oslabljeni obliki izražajo v empiricističnem psihologizmu Wundta in njegovih privržencev.8 Wundtovo stališče lahko strnemo v trditev, da je mogoče vsa jezikovna dejstva brez izjeme pojasniti z gledišča individualne psihologije na voluntaristični podlagi.9 Kakor za Steinthala je resda tudi za Wundta jezik dejstvo »psihologije narodov« (Völkerpsychologie) oziroma »etnične psihologije«.10 A wundtovska psihologija narodov je sestavljena iz duševnosti posameznih individuov, zanj so popolnoma realne samo te. 
Vse njegove pojasnitve jezikovnih, mitoloških in religioznih dejstev so v zadnji instanci povsem psihološke. 
Wundt ne pozna posebnih, povsem socioloških zakonitosti, ki so značilne za sleherni ideološki znak. 
V zadnjem času je prva smer filozofije jezika, potem ko se je znebila pozitivističnih spon, ponovno doživela velik razcvet in dosegla globoko razumevanje svojih nalog v okviru t. i. »Vosslerjeve šole«.

individualne zavesti. 
Prehod se lahko realizira, prav kolikor je nenameren in neopazen. 
V vsakem danem obdobju lahko obstaja ena sama jezikovna norma: bodisi »ich was« bodisi »ich war«. 
Vzporedno z normo lahko obstaja samo njena kršitev, ne pa druga norma, ki bi bila z njo v protislovju (zato tudi ne more biti jezikovnih »tragedij«). 
Če kršitve ne zaznavajo in je zato tudi ne popravljajo ter kadar obstaja podlaga, ki pripomore k temu, da postane dana kršitev množična – v našem primeru je takšna ugodna podlaga analogija –, tedaj takšna kršitev postane jezikovna norma. 
Med logiko jezika kot sistema oblik in logiko njegovega zgodovinskega postajanja ni nikakršne povezave, ničesar skupnega. 
Na obeh področjih vladajo popolnoma različne zakonitosti, različni dejavniki. 
To, kar jezik osmišlja in poenoti v njegovem sinhroničnem prerezu, se krši in prezre v diahroničnem prerezu. 
Jezikovna sedanjost in zgodovina jezika druga druge ne razumeta in se tudi nista sposobni razumeti. 
Tu, prav na tej točki, opažamo najglobljo razliko med prvo in drugo smerjo filozofije jezika. 
Za prvo smer se namreč bistvo jezika razodeva prav v njegovi zgodovini. 
Logika jezika – to nikakor ni logika ponavljanja normativno identične oblike, temveč večno obnavljanje, individualizacija te oblike v stilistično neponovljivih izjavah. 
Dejanskost jezika je prav njegovo postajanje. 
Med danim trenutkom v življenju jezika in njegovo zgodovino vlada popolno medsebojno razumevanje. 
V obeh primerih vladajo isti ideološki motivi. 
Z Vosslerjevimi besedami: jezikovni okus ustvarja enotnost jezika v prerezu danega trenutka in isti jezikovni okus ustvarja ter zagotavlja enotnost njegovega zgodovinskega postajanja. 
Prehod od ene zgodovinske oblike k drugi se dejansko realizira v območju individualne zavesti, saj je bila, kot vemo, po Vosslerju vsaka gramatikalna oblika najprej svobodna stilistična oblika. 
Razliko med prvo in drugo smerjo v filozofiji jezika zelo nazorno ilustrira naslednje dejstvo: avtoidentične oblike, ki tvorijo

Zato nima sinhronični »pojav« ničesar skupnega z diahroničnim … . 
Sinhronična lingvistika mora proučevati logična in psihološka razmerja, ki povezujejo obstoječe elemente, ki oblikujejo sistem, tako kakor obstajajo za isto družbeno zavest. 
Diahronična lingvistika pa mora, narobe, proučevati razmerja med elementi, ki si sledijo drug za drugim in ki ne obstajajo hkrati za isto družbeno zavest; ti elementi zamenjujejo drug drugega v času, med seboj pa ne oblikujejo nobenega sistema.29

Durkheimova sociološka šola, ki jo v lingvistiki zastopa tako pomembno ime, kakršno je Meillet. 
Pri oznaki njegovih pogledov se ne bomo mudili.30 V celoti se namreč umeščajo v okvir temeljnih postavk druge smeri, kot smo jih izpostavili. 
Tudi za Meilleta je jezik družben pojav, kolikor je stabilen sistem jezikovnih norm, ne pa kot proces. 
Temeljni družbeni značilnosti jezika sta po Meilletu njegova prisilna narava in dejstvo, da je jezik zunanji glede na vsako individualno zavest. 
Takšni so pogledi druge usmeritve filozofsko-lingvistične misli – abstraktnega objektivizma. 
Številnih, med drugim tudi zelo pomembnih šol in tokov lingvistične misli ni mogoče umestiti v okvir dveh smeri, ki smo ju predstavili. 
Naša naloga je bila zgolj prikaz glavnih usmeritev. 
S stališča obeh smeri, ki smo ju obravnavali, so vsi ostali pojavi filozofsko-lingvistične misli mešane ali kompromisne narave oziroma jim manjka sleherna kolikor toliko načelna orientiranost. 
Vzemimo tako pomemben pojav v lingvistiki druge polovice 19. stoletja, kakršno je bilo gibanje mladogramatikov. 
Nekatere skupne temeljne postavke povezujejo mladogramatike s prvo smerjo, kolikor težijo k njeni spodnji skrajnosti – območju fiziološkega. 
Individuum, ki tvori jezik, je zanje načeloma – fiziološki osebek. 
Po drugi strani so si mladogramatiki prizadevali, da bi na tej psihofiziološki podlagi odkrili nespremenljive naravoslovne zakone jezika, ki so popolnoma neodvisni od vsakršne samovolje individualnih govorcev. 
Od tod izhaja mladogramatična ideja o zvočnih zakonih (Lautgesetze).31

2 V nadaljevanju bomo videli, da je ravno takšno razumevanje v pravem pomenu, razumevanje postajanja, temelj odgovora, tj. temelj govorne interakcije. 
Med razumevanjem in odgovorom sploh ni mogoče jasno razlikovati. 
Vsako razumevanje odgovarja, tj. prevaja predmet razumevanja v nov kontekst, v mogoč kontekst odgovora. 
3 Pogled, ki smo ga tu razgrnili, je v praktični obliki, a brez jasnega teoretskega zavedanja podlaga vseh uspešnih metod učenja živih tujih jezikov. 
Bistvo vseh teh metod je načeloma namreč ravno v tem, da se učence seznanja z vsako jezikovno obliko samo v konkretnem kontekstu in v konkretni situaciji. 
Tako denimo učence seznanjajo z besedo preko vrste različnih kontekstov, v katerih se pojavlja. 
Na ta način se vidik prepoznanja identične besede od vsega začetka dialektično absorbira in združuje z momenti njene kontekstualne spremenljivosti, različnosti in novosti, medtem ko se beseda, vzeta iz konteksta, zapisana v zvezek in naučena v skladu z ruskim pomenom, tako rekoč signalizira, postaja posamično-stvaren in statičen predmet, v procesu njenega razumevanja pa se

nasproti tistemu, kar je bilo povedano in kar je predmet razumevanja. 
Za pasivno razumevanje je značilno ravno jasno občutenje momenta identičnosti jezikovnega znaka, tj. njegova stvarno-signalna recepcija, in v skladu s tem prevlada momenta prepoznanja. 
Mrtev zapisan tuj jezik, to je dejanska definicija jezika lingvistične misli. 
Izolirana zaključena monologična izjava, ločena od svojega govornega in realnega konteksta, nasproti katere ne stoji možni odgovor, temveč filologovo pasivno razumevanje, to je poslednja danost in izhodišče lingvističnega razmišljanja. 
Problem tuje, tujejezične besede Lingvistično mišljenje, ki se je rodilo v procesu raziskovalnega dela z mrtvim tujim jezikom, je služilo tudi drugemu, ne več raziskovalnemu, temveč pedagoškemu namenu, ki za cilj nima razvozlavanja jezika, temveč poučevanje že razvozlanega jezika. 
Spomeniki se iz hevrističnih dokumentov spreminjajo v šolski, klasični vzorec jezika. 
Ta druga temeljna naloga lingvistike – izdelava orodja, ki je potrebno, da se naučimo razvozlanega jezika, kodifikacija z namenom šolskega podajanja – je pustila pomemben pečat v lingvističnem mišljenju. 
Fonetika, gramatika, slovar so trije razdelki sistema jezika, tri osi organizacije lingvističnih kategorij, ki so se vzpostavile v okviru navedenih nalog lingvistike, hevristične in pedagoške. 
Kdo je pravzaprav filolog? 
Najsi bodo kulturnozgodovinski profili lingvistov še tako različni, od indijskih svečenikov do sodobnega evropskega znanstvenika jezikoslovca, filolog je vselej in povsod tisti, ki razvozlava »skrivnostne« tuje pismenke in besede ter je učitelj in posrednik razvozlanega ali posredovanega s tradicijo. 
Prvi filologi in prvi lingvisti so bili vselej in povsod svečeniki. 
Zgodovina ne pozna ljudstva, katerega sveta besedila ali izročilo ne

MARKSIZEM IN FILOZOFIJA JEZIKA

revolucionarna, izpostavljena vplivu ustaljenih ideoloških sistemov in deloma sprejmejo oblike, ideološke navade ter pristope, ki so se nakopičili v slednjih. 
To, kar navadno imenujejo »individulna ustvarjalnost«, je izraz temeljne trdne in stalne linije družbene orientacije danega človeka. 
Sem sodijo predvsem vse gornje, najbolj izoblikovane plasti notranjega govora (življenjska ideologija), vsaka podoba, vsaka intonacija, ki je dosegla stopnjo izraza in nekako prestala njegovo preizkušnjo. 
Sem sodijo torej besede, intonacije in zunajbesedne geste, ki so prestale izkušnjo zunanjega izraza v bolj ali manj širokih družbenih razsežnostih in ki so jih odzivi ter replike, nasprotovanje ali podpora družbenega občinstva nekako zgladili in zbrusili. 
V spodnjih plasteh življenjske ideologije igra biološko-biografski dejavnik seveda bistveno vlogo, toda bolj ko se izjava uveljavi v ideološkem sistemu, manj pomemben postaja. 
Če lahko potemakem tedaj, ko gre za spodnje plasti doživljajev in izrazov (izjav), biološko-biografske pojasnitve še kaj prispevajo, pa je, ko gre za gornje plasti, vloga teh pojasnitev skrajno skromna. 
Objektivna sociološka metoda je tu popoln gospodar. 
Izjava kot temelj govornega postajanja Teorijo izjave, ki predstavlja temelj individualističnega subjektivizma, moramo tako zavrniti. 
Organizacijsko središče sleherne izjave, slehernega izraza – ni znotraj, temveč zunaj: v družbenem okolju, ki obdaja osebek. 
Samo neartikulirani živalski krik je dejansko organiziran znotraj fiziološkega aparata posamičnega osebka. 
V njem ni nikakršnega ideološkega prebitka nad fiziološkim odzivom. 
Že najbolj rudimentarna človeška izjava, ki jo realizira individualni organizem, pa je, vzeta z gledišča njene vsebine, smisla in pomena, organizirana zunaj njega, v zunajorganskih pogojih družbenega okolja. 
Izjava kot taka je v celoti produkt družbene interakcije, tako tiste neposredne, ki jo določa situacija govorjenja,

MARKSIZEM IN FILOZOFIJA JEZIKA

MARKSIZEM IN FILOZOFIJA JEZIKA

* Rus. žitejskij žanr. 
6 O ločevanju pesniškega dela od pogojev družbenega občevanja in o postvarenju, ki s tem nastane, gl. našo razpravo »Slovo v žizni i slovo v poèzii« Beseda v življenju in beseda v poeziji , Zvezda, Giz, 1926, št. 6.

MARKSIZEM IN FILOZOFIJA JEZIKA

protislovji, zato da bi se povrnil v obliki novega pomena z natanko tako bežno stabilnostjo in avtoidentičnostjo.

3 Problem odstavkov tu seveda zgolj nakazujemo. 
Naše trditve zvenijo dogmatično, ker jih nismo dokazali in potrdili na ustreznem materialu. 
Poleg tega smo problem poenostavili. 
V pisni obliki z izpustom vrstice (odstavkom) prenašamo najrazličnejše členitve monologičnega govora. 
Tu se dotikamo le enega izmed najpomembnejših tipov take členitve, ki jo povzroča upoštevanje poslušalca in njegovega aktivnega razumevanja.

MARKSIZEM IN FILOZOFIJA JEZIKA

in ki so potemtakem utemeljeni v sami ekonomski biti danega kolektiva govorcev. 
Med aktivno recepcijo tuje besede in njenim prenašanjem v povezanem kontekstu obstajajo seveda bistvene razlike. 
Teh ne gre prezreti. 
Sleherno prenašanje tujega govora, kodificirano pa še posebej, ustreza nekemu posebnemu namenu: pripovedi, sodnemu zapisniku, znanstveni polemiki ipd. 
Prenašanje nadalje upošteva tretjega, tj. tistega, ki se mu tuje besede prenašajo. 
Ta orientacija na tretjega je še posebej pomembna: okrepi namreč vpliv organiziranih družbenih sil na govorno recepcijo. 
V živem dialogičnem občevanju – v samem trenutku prenašanja sprejetih sogovornikovih besed – besede, na katere odgovarjamo, ponavadi umanjkajo. 
Besede sogovornika ponavljamo v svojih odgovorih le v posebnih, izjemnih primerih: če želimo dobiti potrditev, da je naše razumevanje pravilno, če želimo sogovornika prijeti za besedo ipd. 
Vse te specifične momente je treba upoštevati. 
Vendar se zaradi tega bistvo zadeve ne spremeni. 
Pogoji in cilji prenašanja samo pripomorejo k aktualizaciji tistega, kar je že navzoče v tendencah aktivne recepcije v notranjem govoru, te tendence pa se lahko po drugi strani razvijajo le v območju, ki ga določajo oblike prenašanja govora, navzoče v jeziku. 
Seveda še zdaleč ne trdimo, da sintaktične oblike, denimo odvisnega ali premega govora naravnost in neposredno izražajo tendence in oblike aktivne vrednostno naravnane recepcije tuje izjave. 
Naša recepcija kajpada ne poteka neposredno v obliki premega ali odvisnega govora. 
Tadva sta le stabilna vzorca prenašanja. 
Vendar so se na eni strani mogli ti vzorci in njihove modifikacije razviti in ustaliti le v smeri, ki jo določajo vladajoče tendence recepcije tujega govora, na drugi strani pa – kolikor so se že ustalili in so že navzoči v jeziku – na razvoj tendenc vrednostno naravnane recepcije, ki potekajo v tirnicah, ki so jih zakoličile prav te oblike, vplivajo tako, da jih regulirajo, stimulirajo ali inhibirajo.

EKSPOZICIJA PROBLEMA »TUJEGA GOVORA«

6 O pripovedovalčevi vlogi v epu obstaja precej literature. 
Navedimo še danes temeljno delo K. Friedemanna Die Rolle des Erzählers in der Epik, Lepizig, 1910. Pri nas so se s problemom pripovedovalca prvi ukvarjali »formalisti«. 
Po opredelitvi V. V. Vinogradova se pripovedovalčev govorni stil pri Gogolju »giblje v lomljeni črti od avtorja k junakom« (gl.: id., Gogol’ i natural’naja škola Gogolj in naturalna šola , Leningrad, 1925). 
V podobnem razmerju do stila glavnega junaka Goljadkina je po mnenju Vinogradova tudi jezikovni stil pripovedovalca Dvojnika (gl.: id., »Stil’ peterburgskoj poèmy šDvojnik’« Stil peterburške pesnitve Dvojnik , v: Dolinin /ur./, Dostoevskij, 1. zv., Petrograd, 1923, str. 239, 241; na podobnost med pripovedovalčevim in junakovim jezikom je opozoril že Belinski). 
V svoji razpravi o Dostojevskem B. M. Engelgardt popolnoma upravičeno pravi, da pri Dostojevskem »ni najti t. i. objektivnega opisa zunanjega sveta … . 
Tako nastaja tista mnogoplastna dejanskost v umetnini, ki je pri naslednikih Dostojevskega pripeljala do svojevrstnega razpada biti«. 
Ta »razpad biti« opaža Engelgardt v Sologubovem Malem hudobcu in v Peterburgu A. Belega (gl.: B. M. Engel’gardt, »Ideologičeskij roman Dostoevskogo« Ideološki roman Dostojevskega , v: Dolinin /ur./, Dostoevskij, Leningrad, 1925, 2. zv., str. 94). 
Poglejmo, kako Bally definira Zolajev stil: »Personne plus que Zola n’a usé et abusé du procédé qui consiste à faire passer tous les événements par le cerveau de ses personnages, à ne décrire les paysages que par leurs yeux, à n’énoncer des idées personelles que par leur bouche. 
Dans ses derniers romans, ce n’est plus une manière: c’est un tic, c’est une obsession. 
Dans Rome, pas un coin de la ville éternelle, pas une scène qu’il ne voie par les yeux de son abbé, pas une idée sur la religion qu’il ne formule par son intermédiaire.« 
(Germanisch-romanische Monatschrift IV, str. 417; nav. po: Etienne Lorck, Die šerlebte Rede’: Eine sprachliche Untersuchung, Heidelberg, 1921, str. 64.) 
Problemu pripovedovalca je posvečen zanimiv članek Ilje Gruzdeva »O priëmah hudožestvennogo povestvovanija« 
»O postopkih umetnostnega pripovedovanja« , v: Zapiski peredvižnogo teatra, Petrograd, 1922, št. 40, 41, 42. Vendar ni v nobeni izmed navedenih razprav zastavljen lingvistični problem prenašanja tujega govora.

ODVISNI IN PREMI GOVOR TER NJUNE MODIFIKACIJE

le kot zastopnik določene smiselne pozicije (spoznavne, etične, življenjske, vsakdanje) in zunaj te pozicije, ki jo ta modifikacija prenaša strogo referencialno, za tistega, ki govor prenaša, ne obstaja. 
Tu ni prostora za to, da bi se govorčeva osebnost zgostila v podobo. 
Druga modifikacija, narobe, jemlje osebnost kot subjektivno maniro (individualno ali tipsko), maniro mišljenja in govorjenja, ki vključuje tudi avtorsko vrednotenje te manire. 
Tu se govorčeva osebnost že zgosti v podobo. 
Impresionistična modifikacija odvisnega govora V ruskem jeziku lahko opazimo še tretjo, razmeroma relevantno modifikacijo odvisne konstrukcije, ki se v glavnem uporablja za prenašanje junakovega notranjega govora, misli in doživljajev. 
Ta modifikacija zelo svobodno ravna s tujim govorom, ga krajša in pogosto omenja samo njegove teme in dominante. 
Ravno zato jo lahko imenujemo impresionistična. 
Avtorska intonacija zlahka in prosto prehaja v njeno labilno strukturo. 
Tu je klasičen primerek takšne impresionistične modifikacije iz Bronastega jezdeca:

MARKSIZEM IN FILOZOFIJA JEZIKA

Ta srd, ki ga k dejanjem žene, se skriva v dno srca zaprt. 
Vse misli, v žalost potopljene, ga zdaj spominjajo na smrt. 
Mazepi noče zla; grešila in vsega kriva je le hči, vendar odpušča tudi nji; naj z Bogom se pogovori, ker je svoj dom osramotila, nebo, postavo pozabila. 
Medtem pa orlovsko oko išče med bližnjimi skrbnó tovarišev neuklonljivih, pogumnih in nepodkupljivih.*

MARKSIZEM IN FILOZOFIJA JEZIKA

Gl.: Zeitschrift für romanische Philologie, št. 6, str. 470.

MARKSIZEM IN FILOZOFIJA JEZIKA

9 Gl.: Etienne Lorck, Passé Défini. 
Imparfait. 
Passé Indéfini. 
Eine grammatisch-psychologische Studie, Winter, Heidelberg, 1914.

MARKSIZEM IN FILOZOFIJA JEZIKA

Kako se je v zgodovini izoblikovala ta oblika? 
Kakšni so nujni zgodovinski pogoji za njen nastanek? 
»Tuji govor« v starofrancoskem jeziku V starofrancoskem jeziku se psihološke in gramatikalne konstrukcije med seboj še zdaleč niso razlikovale tako močno kakor danes. 
Parataksične in hipotaksične zveze so se med seboj na številne načine prepletale. 
Punktuacija je bila šele v zametkih. 
Zato med premim in odvisnim govorom ni bilo ostrih ločnic. 
Starofrancoski pripovedovalec še ne zna ločiti podob svoje fantazije od svojega lastnega »jaza«. 
Zato je od znotraj udeležen pri njihovih dejanjih in besedah, nastopa kot njihov priprošnjik in zaščitnik. 
Ni se še naučil prenašati besed drugega v njihovi dobesedni zunanji obliki, tako da bi se odpovedal osebni udeleženosti in vmešavanju. 
Njegov starofrancoski temperament je še daleč od umirjenega, pasivnega opazovanja in objektivnega presojanja. 
A ta razkroj pripovedovalca v njegovih junakih, do katerega prihaja v starofrancoskem jeziku, ni samo posledica njegove svobodne izbire, temveč tudi nujnosti: logične in sintaktične oblike, ki bi omogočale razločno razmejevanje, niso obstajale. 
Nepravi premi govor se je v starofrancoskem jeziku prvič pojavil prav na temelju te gramatikalne pomanjkljivosti, ne pa kot svoboden stilistični postopek. 
Tukaj je nepravi premi govor kratko malo posledica gramatikalne nezmožnosti, da bi avtor svoje gledišče, svojo pozicijo ločil od pozicij svojih junakov. 
Tukaj je zanimiv odlomek iz Kantilene o sveti Eulaliji (Eulaliasequenz, druga polovica 9. stoletja).

MARKSIZEM IN FILOZOFIJA JEZIKA

Mazepa z žalostjo zlagano besedo pošlje carju vdano: »Glej, Bog to ve in vidi svet, on, ubogi hetman, dvajset let je carju služil z dušo vdano, obsut z dobroto, kot je znano, prevzet od darežljivosti. 
O ta hudobna, slepa zloba! 
Ali naj zdaj, pred vrati groba, spočne izdajo brez vesti, in zgrne noč na blago slavo? 
Je mar pomagal Stanislavu, ga ni odbil in zvest ostal, odklonil krono Ukrajine in skrivna pisma iz tujine carju, kot je dolžan, poslal? 
Sta kan in sultan ga snubila, pa le ga nista premamila. 
Da bi za carja belega se bíl, je želel iz srca, in ni mu žal bilo življenja, posvetil mu je um in meč. 
Zdaj pa mu zloba čast načenja, lase mu sive sramoteč. 
In kdo je? 
Iskra, Kočubej, tovariša nekdanje čase!« 
In krvi željni srd še zrase, mrzel in drzen je brez mej. 
Zdaj hudodelec brez srca zahteval smrt je za oba. 
Čigavo smrt? 
Mož neupogljivi, čigavo hčer stiskaš v objem? 
Potem v duši neobčutljivi zatre ta glas, ki vstal je v njem.*

MARKSIZEM IN FILOZOFIJA JEZIKA

tožbe lahko z nezadovoljstvom razkrijemo njegovo hipokrizijo. 
Tukaj imamo opraviti z zelo enostavnim primerom z retoričnimi, nekoliko primitivnimi in izrazitimi intonacijami. 
V večini primerov, in sicer tam, kjer nepravi premi govor postane množičen pojav – v novi umetnostni prozi –, pa zvočno prenašanje vrednostne interference ni mogoče. 
Še več, sam razvoj nepravega premega govora je povezan s prehodom velikih proznih žanrov v nemi register. 
Šele to onemenje proze je ustvarilo možnost za tisto večravninskost in kompleksnost intonacijskih struktur, ki jih ni mogoče prenesti z glasom in ki so tako značilne za novo literaturo. 
Navajamo primer takšne interference dveh govorov, ki je ni mogoče na ustrezen način prenesti z glasom, iz Idiota Dostojevskega:

Ampak zakaj ni zdaj on sam, knez, stopil k njemu, temveč se je obrnil od njega, kakor da ga sploh ni opazil, pa čeprav so se jima oči ujele. 
(Ja, oči so se jima ujele! 
In spogledala sta se.) 
Saj ga je vendar poprej še sam hotel prijeti za roko in oditi tjakaj skupaj z njim! 
Saj je vendar sam hotel davi stopiti k njemu in mu povedati, da je bil pri nji! 
Saj se je vendar sam odpovedal svojemu demonu še tja grede, na pol poti, ko mu je veselje mahoma napolnilo srce! 
Ali pa je bilo v resnici kaj takega na Rogožinu, to se pravi v vsej današnji podobi tega človeka, v vsej celotnosti njegovih besed, gibov, ravnanj in pogledov, kar je moglo opravičiti knezove strahotne slutnje in hujskajoče prišepetavanje njegovega demona? 
Nekaj takega, kar je samo po sebi vidno, ampak kar je težko razčleniti in prikazati, česar ni mogoče z zadostnimi razlogi opravičiti, kar pa kljub vsemu, ne glede na vse te težave in nemogočosti, napravlja popolnoma celoten in nepremagljiv vtis, ki nehote prehaja v najtrdnejše prepričanje? … 
Prepričanje – o čem? 
(O, kako je kneza trpinčila pošastnost, »poniževalnost« tega prepričanja, te »nizkotne slutnje«, in kako je obtoževal sam sebe!) *

MARKSIZEM IN FILOZOFIJA JEZIKA

V. N. VOLOŠINOV IN TEORIJA DEJAVNE GOVORICE (Spremna beseda)

Ko je v sedemdesetih razprava Marksizem in filozofija jezika (v nadaljevanju: MFJ), potem ko je bila po svojem izidu leta 1929 (in ponatisu 1930) za več desetletij odrinjena v pozabo, prodrla v zavest znanstvene javnosti, je bila tako na Zahodu kot v SZ nemudoma pritegnjena v teoretska prizadevanja na različnih področjih humanistike. 
Provokativne teze iz razprave, ki so poudarjale možnost pristopa h govorici v njeni dejavni, družbeni razsežnosti, so se ujele z znamenitim prehodom strukturalizma iz jezikoslovja na področje govora, ki je prav tedaj doživljal svojo dovršitev. 
Z izpetostjo zadnjih velikih strukturalističnih projektov in z ustalitvijo nove poststrukturalne paradigme se zanimanje za MFJ sicer ni poleglo, povsem pa se je spremenila naravnanost njegovih proučevalcev. 
Iz neposrednega sogovornika v teoretski razpravi je postal zgodovinski dokument, ujet v kontekst svojega časa. 
Na mesto branja, ki poskuša iz besedila izvleči teoretske rešitve, je stopilo branje, ki si za merilo postavlja avtentičnost interpretacije, za cilj pa »priti na kraj« z njegovo zgodovinsko resnico. 
Zato ne preseneča, da je na površje razprav priplavalo vprašanje, kdo je »resnični« avtor MFJ, pod katerega se je podpisal Valentin Vološinov, a je hkrati vseboval koncepcijo, ki preči vsa dela t. i. Bahtinovega

MARKSIZEM IN FILOZOFIJA JEZIKA

MARKSIZEM IN FILOZOFIJA JEZIKA

dihotomijo prevzela v njeni ortodoksni, kartezijanski konceptualizaciji, ki »vidi v misli – ali v smislu – odločitev subjektivne volje na podlagi dojetja šobjektivne’ ideje«.16 Modus je izenačila s področjem volje, opredelila ga je kot voljno naravnanost do propozicijske vsebine, s čimer ga je načelno ločila od izraza, ekspresije. 
S tem je semantika zajela pojave, kakršni so, denimo, nakloni, netematizirane pa je pustila tiste presežke nad referencialnim pomenom, ki se uvrščajo na področje čustev in skozi katere se realizira ekspresija, denimo medmete, vzkličnice in ostale stilsko zaznamovane izraze (pomanjševalnice, žaljivke …). 
Ločnica med referencialno-voljnim in ekspresivnim se je zaradi objektivistične dominacije nato uveljavila kot ločnica med lingvistiko in stilistiko, preseči pa jo je bilo mogoče zgolj s pomočjo kompromisne tvorbe lingvistične stilistike oziroma z občasnim pojavljanjem subjektivističnih lingvistik, kakršna je Vosslerjeva, v katerih je lingvistični stilistiki pripadla vloga splošnega jezikoslovja. 
Preden poskušamo eksplicirati predpostavke in teoretske posledice teh delitev, velja pokazati, kako je že pri Vološinovu zaznati premik, ki omogoča njihovo odpravljanje. 
V poglavju o vrednotenju in pomenu Vološinov na videz zaide v stare tirnice ločevanja med objektivnim in emotivnim, vse dokler v okviru kritike Špetove koncepcije o pomenu in sopomenu ne oblikuje teze o družbeni naravi vrednotenja in o njegovem primatu nad (referencialnim) pomenom. 
Najprej se vrednotenje emancipira od tradicionalne kategorije stilsko zaznamovanih izrazov, tako da te vključi v širši razred, ki ga sestavljajo tri velike skupine pojavov: intonacija, izbor besednega materiala in njegova razmestitev.17 Vrednotenje predmeta, o katerem je govor – ostanimo za zdaj še v tem horizontu –, tako ni več

MARKSIZEM IN FILOZOFIJA JEZIKA

vpelje razliko med sprejemnikom kot empirično osebo in nagovorjencem kot diskurzivno tvorbo, ki jo poimenuje (družbeno) občinstvo. 
Komplementarno operacijo nato opravi na drugi strani, ko empiričnega govorca loči od njegovih diskurzivnih podob. 
Tu ne gre zgolj za to, da se empirični govorec loči od instance, ki se v izjavo vpiše z atributi prve slovnične osebe, temveč tudi za vpeljavo instance gledišča, ki je ni mogoče reducirati niti na slednjo. 
Gledišče kot instanco, ki ji pripišemo neko vrednotenje, namreč ne pripada več prvi osebi, kolikor lahko ta znotraj izjave, ki jo razglaša za svojo, sooči več različnih gledišč. 
Pri tistem tipu dialogičnosti znotraj izjave smo, ki je pri Bahtinu kasneje dobila ime »polifonija«, torej ne več zgolj pri vprašanju, kdo govori, temveč od kod, s katerega mesta v ideološkem obzorju sta njegov govor, pozicija sploh možna. 
Kolikor je iz sistema semantičnih konceptov mogoče izluščiti »komunikacijsko shemo«, ki leži v njenem ozadju, dobimo pri Vološinovu naslednjo podobo:19 na eni strani empiričnega govorca, ki se v komunikaciji opira na dva tipa »diskurzivnih instanc«; na drugi strani empiričnega poslušalca, katerega ustreznica v diskurzu je občinstvo. 
Občinstvo in gledišče se realizirata v izjavi tako, da se preko vrednotenja pripenjata na obzorje razumljivosti, ki ga po drugi strani deloma določa situacija. 
V tej shemi ima odločilno, naddoločujočo vlogo družbeno obzorje razumljivosti, natančneje, problem, kako se v izjavi obzorje spne z govorno situacijo in njenimi udeleženci. 
Vološinov je nakazal dve možni poti raziskovanja te problematike, in sicer v njeni institucionalni ter intersubjektivni razsežnosti. 
Prvo povzema deklarirana teorija govornih žanrov, ki je predstavljena le bežno (pozneje je nekaj nadaljnjih korakov v tej smeri naredil Bahtin), druga se

meje skrajno slabo izražene. 
Kot takšna se ne more upreti intervenciji vednosti, ki ji je nedostopna, zato pri realni interpretaciji dvoumnosti pravzaprav ni – gledišče je lahko le poročevalčevo. 
V konstelaciji jasno izražene meje osebnosti govorca takšna izjava ne bi bila verjetna, besedo mati bi nadomestila beseda žena ali Jokasta, v dani obliki pa bi se pojavila le, če bi hoteli ustaljeno predstavo o Ojdipu subvertirati. 
Govorčeva osebnost je princip, ki zamaje tudi domnevno dobesednost premega govora: pri prevladi linearnih modifikacij »poročevalec« ne bo dovolil, da bi se »govorec« zares diferenciral, v izrazu bo ostal enak poročevalcu, vsebinsko bo podrejen njegovi zamisli. 
Svoje de dicto potenciale bo lahko premi govor udejanjil šele v povsem drugačnih zgodovinskih pogojih, kjer je uveljavljena drugačna govorčeva osebnost. 
Govorčeva osebnost je le eden izmed konceptov, s katerimi želi Vološinov zajeti temeljni pomen, ki ga ima v govorni dejavnosti pripenjanje situacije (predvsem v pomenu intersubjektivnega razmerja) na verovanjsko ozadje. 
Zajema tip izjav in jezikovnih konstrukcij, pri katerih se spenjanje odvija z izrecno pritegnitvijo drugih (dejanskih ali fingiranih) izjav. 
Tradicionalna slovnica se je omejila na te pojave in na kategorijo prenesenega govora. 
Vološinov jih je eksplicitno navezal na druge oblike dialogičnosti, pritegnjene v kontekst ene izjave, kakršne so ironija, parodija, problem odstavkov in njihovega medsebojnega nanašanja idr. 
Ta razširitev ima teoretske posledice: s področja pojavov, ki jih lahko vsaj dozdevno pojasnimo na ravni jezika, prehaja na pojave, ki se na tej ravni pojavljajo izjemoma. 
Ta premik popolnoma ustreza vološinovski delovni hipotezi o predmetu: kolikor nas zanimajo realni smiselni učinki govorice, jih lahko zajamemo le v govoru, v izjavah. 
Pritegnitev verovanjskega ozadja, skoz katero se istočasno konstituirajo pogoji za razumljivost izjave in intersubjektivna situacija izjavljanja,20 je delo izjave, ne stavka, delo govora, ne pa jezika.

Spomnimo, da nosi beseda vyskazyvanie v ruščini neogibno tudi procesualni pomen.

Kolikor je ta pritegnitev ogrodje smiselnega učinka, je jasno tudi, da področje jezika – v tem primeru semantike – ni neodvisno od področja govora. 
Z drugimi besedami: jezikovna sestava izjave lahko služi kot sredstvo za izvedbo te pritegnitve ali pa ne, toda brez te pritegnitve izjava ni mogoča in neke vrste pritegnitev je univerzalni moment, ki ga je mogoče izluščiti iz slehernega izjavljanja. 
Vsak smiselni učinek je torej najprej v in po govoru, nato v jeziku. 
Semantične definicije so odvisne od pragmatičnih, govoru gre – tu je ključni obrat Saussura – primat nad jezikom. 
To mora veljati za sleherno lingvistiko, ki – v povezavi s pragmatiko – meri na realne smiselne učinke. 
Maksimo je mogoče uveljaviti na več načinov, denimo tako, da smiselni učinek opredelimo v terminih logike, tj. kot spoznavni učinek, ki ga povzroči interpretacija izjavljene propozicije. 
Za kaj takega mora biti propozicija očiščena dvoumnosti, to pa je delo, ki se ne le ne more izčrpati z operacijami jezikovne kompetence (spomnimo se, da je pri Chomskyju sleherna ravnina dejansko naprava za odpravljanje določenega tipa logičnih ambivalentnosti21), temveč zadeva tudi druge kognitivne mehanizme. 
Dejanski smiselni učinek je definiran v terminih, ki so univerzalnejši od govorice, kolikor pripadajo kogniciji nasploh. 
Primat govora je mogoče uveljaviti tudi drugače, denimo v obliki Ducrotove pragmatične semantike, ki je vološinovski zamisli kajpada veliko bliže. 
V tem primeru se nam primat govora vsili kot posledica vztrajanja pri poziciji »absolutne izvirnosti jezikovnega reda v semantiki«, ker je »vrednost izjave mogoče že od začetka opredeliti le glede na dejanje njene uporabe«.22 V nekem smislu se s tem krog, ki smo ga poskušali opisati, sklene. 
Primat govora je namreč logična posledica odločitve za neki

V okviru konceptualizacije, ki smo jo zastavili na začetku pričujočega spisa, je mogoče reči, da si potencialna strukturalistična pojasnitev govorne dejavnosti dostop do vzročne motivacije odvzame

njihovo praktično razsežnost (ideološko in življenjsko občevanje). 
V zadnji instanci delitev popolnoma zamaje, saj je jasno, da mora jezik vključiti tudi v bazo, se pravi, v instanco, ki naj bi jo ravno odražal.34 Toda operacija, ki sferi duhovnega zagotovi materialnost (praktične dejavnosti in materialnih znakov), še vedno ostaja na občefilozofski ravni, pomeni le drugačno kvalifikacijo kategorije materialnega. 
Tega se Vološinov dobro zaveda, prav v zvezi s tem tipom hipotez pa govori o marksizmu kot o »svetovnem nazoru«. 
Uporaba tega Engelsovega izraza očitno izhaja iz nelagodja, da bi marksizem neposredno prištel med znanosti, ki so v zgornji koncepciji pač le ena oblika ideologij, hkrati pa pokaže, da iz zgornje klasifikacije družbenih pojavov na podlagi njihove narave ni mogoče izpeljati specifike znanstvenega spoznanja. 
Dodaten udarec temu širokemu umevanju ideologije zada Vološinov s tem, ko hkrati vztraja pri tezi o razredni naravi ideologije in o znaku kot areni razrednega boja, v katerem se mora – kot »resnica včerajšnjega dne« – potrjevati in reproducirati vladajoča ideologija. 
S tem pa se mu v novi obliki vrne vprašanje, kako ekonomski položaj nekega razreda določa njegovo ideologijo, kako »zavest odraža družbeno bit«. 
Nekaj odgovorov na to vprašanje ponudi Vološinov v svoji razpravi o nadzidavah, kjer zavrne koncept linearne vzročnosti, kakršnega predlaga, denimo, Buharin, ki znotraj nadzidave loči med tehniko, ljudmi (oziroma njihovo organizacijo) in idejami (torej ideologijo).35 Ta notranja heterogenost za Buharina preprečuje vsak »totalen« odgovor na vprašanje vzročnosti, hkrati pa omogoča, da natančno izluščimo posamezen vzročni niz (denimo produkcijske sile – tehnika v umetnosti, proizvodni – pravno-politični odnosi – organizacija »dela« v umetnosti

ipd.). 
Pri obravnavi primera »odvečnega človeka«36 Vološinov zagovarja nasprotno stališče, namreč da se neka ideološka sfera (nadzidava) odziva na delovanje vzroka (baze in drugih nadzidav) s svojo celotno strukturo oziroma, v Buharinovi terminologiji, da je realna enota nadzidava v celoti, ne pa njeni posamezni (glede na obliko materialnosti klasificirani) momenti. 
V tem pogledu se Vološinov približa tradiciji zahodnih sodobnikov, heglo-marksistov in prav tedaj rojevajoči se Frankfurtski šoli, za katere je ključno vprašanje, kako družbena celota deluje na posamezne družbene sfere. 
Takšna zastavitev nas odreši obveznosti, da primarnost baze utemeljujemo s filozofskimi tezami o materialnosti proizvodnje ali o njeni vlogi pri zadovoljevanju »primarnih« potreb, kolikor z umestitvijo določujočega bistva celote v produkcijo prekine s topološko metaforo, ki proizvaja opisane kratke stike. 
Njena težava pa je, da se mora nasloniti na koncept ekspresivne vzročnosti, ki ga Vološinov v svoji kritiki teorije izraza zavrne kot idealističnega. 
Posledica je, da ostane na eni strani ujetnik opisanih omejitev in da gre na drugi strani njegov prispevek k teoriji ideologije iskati drugje kot pri njegovih zahodnih sodobnikih. 
Najdemo ga prav v njegovi koncepciji govorne dejavnosti, ki smo jo nakazali zgoraj in v načinu, kako lahko znotraj nje vsaj v načelu premostitimo za teorijo ideologije pogubno razločitev subjekta in objekta, ki proizvede tudi nerešljivo vprašanje, kako ideologija prodre v glave agentov družbenega procesa. 
V tem pogledu je poglavitno, da ne zgrešimo implikacij, ki izhajajo iz vološinovske komunikacijske sheme. 
Predvsem gre za to, da zavržemo predstavo o mehanični interakciji treh sklenjenih empiričnih entitet (pošiljatelja, sporočila, sprejemnika), ki jo omogočata tem entitetam zunanja kod in situacija, in vzamemo zares predstavo o udeležencih občevalnega dogodka, ki v nekem temeljnem smislu ne obstajajo zunaj občevanja,

40 Raymond Williams, Marxism and Literature, Oxford UP, Oxford, 1977, str. 35; cf. slov. prev.: id., »Marksizem in književnost«, op. cit., str. 134. 
41 Slavoj Žižek, »Introduction«, v: id. 
(ur.), Mapping Ideology, Verso, London in New York, 1997, str. 16.

F. BRAUDEL, Materialna civilizacija, ekonomija in kapitalizem, Igre menjave, I, II F. BRAUDEL, Materialna civilizacija, ekonomija in kapitalizem, Čas sveta, I, II P. BROWN, Telo in družba P. BURKE, Revolucija v francoskem zgodovinopisju C. CAMPBELL, Romantična etika in duh sodobnega porabništva G. CANGUILHEM, Normalno in patološko J. CAZENEUVE, Sociologija obreda M. de CERTEAU, Iznajdba vsakdanjosti I: Umetnost delovanja A. CHASTEL, Il sacco di Roma, 1527 N. CHOMSKY, Somrak demokracije C. M. CIPOLLA, Allegro ma non troppo (sozal. z ZRC SAZU) C. v. 
CLAUSEWITZ, O vojni J. CLOTTES in D. LEWIS-WILLIAMS, Šamani iz prazgodovine A. W. CROSBY, Ekološki imperializem M. CSÁKY, Ideologija operete in dunajska moderna (s CD ploščo) M. ČERVENKA, Večerna šola stihoslovja R. DARNTON, Veliki pokol mačk in druge epizode francoske kulturne zgodovine D. DAVIDSON, Raziskave o resnici in interpretaciji G. DELEUZE, Podoba–gibanje J. DERRIDA, Glas in fenomen G. DUBY, Trije redi ali imaginarij fevdalizma O. DUCROT, Izrekanje in izrečeno G. DUMÉZIL, Tridelna ideologija Indoevropcev D. E. DUNCAN, Koledar É. DURKHEIM, Samomor, Incest E. E. EVANS-PRITCHARD, Ljudstvo Nuer P. FEYERABEND, Proti metodi O. FIGES, Natašin ples: kulturna zgodovina Rusije (sozal. z. 
Modrijanom) M. I. FINLEY, Antična ekonomija M. FOUCAULT, Arheologija vednosti R. FOX, Rdeča svetilka incesta S. FREUD, Metapsihološki spisi S. FREUD, Mali Hans, Volčji človek

