Komisija DZ, ki preiskuje trgovanje z orožjem

C. R., M. V.

Kot nam je uspelo zvedeti neuradno in kot je potrdil po seji tudi predsednik komisije Jožef Jerovšek (SDS), je Podvršič poročilo tako imenovane Gričarjeve komisije, ki je bilo pripravljeno za generalnega direktorja, ocenil kot verodostojno in kot zanesljiv opis dogodkov, ki so pripeljali do afere Vič - Holmec. 
Podvršič naj bi bil med drugim tudi dejal, da je premestitve nekaterih visokih uradnikov (državnega sekretarja in namestnika vodje kriminalistov) zvedel med drugim tudi zaradi navedb v Gričarjevem poročilu. 
Na vprašanje, ali še vedno komunicira s predsednikom vlade Janezom Drnovškom (Podvršič je bil pred prihodom na položaj direktorja policije v kabinetu predsednika vlade), je odgovoril, da sta se pred kratkim res srečala na nekem sprejemu, drugače pa med njima ni nobene komunikacije.

Zaslišanje Mirana Korena, tiskovnega predstavnika MNZ, je potekalo javno. 
Najprej je opisal razmere na ministrstvu pred afero, opisal priprave na reorganizacijo policije in posledično vznemirjenje. 
Nato je opisoval reakcije svojih nadrejenih po objavi prvega članka v Slovenskih novicah (kako so nekateri policisti domnevno kradli), pa reakcije po objavi drugega članka v Slovenskih novicah (o tem, da naj bi predstavniki policije v času osamosvajanja streljali ujetnike). 
Po drugem članku naj bi bil Koren dobil občutek, da izgublja zaupanje ministra in drugih nadrejenih. 
Koren je opisal tudi svoje komuniciranje z nekdanjim direktorjem policije Likarjem, svojo šokiranost nad nekaterimi njegovimi dejanji (na primer Likarjevim javnih priznanjem, da je izdal uradno skrivnost). 
Opisal je še, da je tudi na drugi strani (med koroškimi policisti in njihovimi zavezniki med afero) nekaj časa veljal za nezaželenega, a je potem ta nesporazum zgladil.

Nato so sledila vprašanja članov komisije. 
Vsebino poročila Gričarjeve komisije (vprašanje predsednika Jerovška) je ocenil kot korektno, profesionalno opravljeno; ali je bilo zaslišanje snemano, Koren ni vedel, zdelo se mu je, da ne. 
Koren ni vedel, ali je bilo v poročilu njegovo pričevanje povzeto korektno (vprašanje Darje Lavtižar Bebler, LDS), saj vsebine poročila ne pozna. 
Iva Hvalice (SDS) pa Koren s pojasnilom, da je svojega uslužbenca Bukovnika poslal v Gotenico preverit, ali obstajajo kakšni dokumenti o medvojnih dogodkih na Koroškem in da je en dan dovolj, da bi to preveril, ni prepričal.

Prva stopnica k izhodu iz krize

Na prihodnjo sejo so morali svetniki preložiti tudi imenovanje odgovornega urednika kulturno-umetniških programov TVS. 
Poleg Jaroslava Skrušnyja, Frančka Rudolfa in Franca Križnarja se je na to delovno mesto prijavila tudi dr. Melita Zajc, katere pa razpisna komisija ni upoštevala, češ da je za eno uro zamudila prijavni rok. 
Svetniki se z izbiro med samo tremi kandidati niso strinjali, zato bo razpis ponovljen.

Poziv h kompromisu o kombiniranem volilnem sistemu je zlasti namenjen poslancem SDS, ki naj bi prenehali »prikazovati 44,5-odstotno podporo njihovemu referendumskemu vprašanju kot večinsko podporo vseh udeležencev referenduma decembra 1996. 
Čakati smo pripravljeni (če ne bo ta pobuda že prej zavrnjena) največ do 24. januarja do 12. ure. 
Če do takrat jasne in brezrezervne podpore kombiniranemu sistemu s podpisi s strani SDS ne bo, pobude ne bomo vložili, tudi če bi bilo na njej dvajset in več podpisov drugih poslancev.« 
Janez Janša je že na seji nedvoumno povedal, da poslanci SDS pobude ne bodo podpisali, med podpisniki predloga za ustavno revizijo (njihovo število je že zadostno) pa vsaj za zdaj tudi ni poslancev SKD in SLS.

Poziv, kar pričakujeta tudi njegova podpisnika, torej ne bo v ničemer spremenil ali pomagal rešiti zagate o prihodnjem volilnem sistemu. 
Ki je tudi po zadnji seji komisije za volilni sistem in ustavne spremembe na istem mestu oziroma na začetku. 
Na komisiji namreč tudi tretji predlog za uzakonitev dvokrožnega večinskega volilnega sistema ni dobil zahtevane podpore in - sodeč po ozračju na seji - ni možnosti, da bi državni zbor, ki ima v rokah zadnjo besedo, odločil drugače, kot je matično delovno telo, pa četudi poslanci niso vezani na njegovo stališče.

Ljubljana - Odbor za gospodarstvo DZ je prekinil obravnavo predloga zakona o skladu za poplačilo vojne odškodnine, ki je v drugi obravnavi. 
Sekretariat za zakonodajo in pravne zadeve je namreč k predlogu podal številne pripombe, ki pa jih vlada še ni pregledala. 
Med drugim očitajo vladi, da je v zakon vnesla materijo, za katero ni imela podlage v sprejetih stališčih DZ. 
Sicer pa so člani odbora menili, da zakona, ki ga je v prvi obravnavi sprejel še prejšnji sklic parlamenta leta 1995, ne bi smel obravnavati odbor za gospodarstvo, ampak odbor za zdravstvo, delo, družino in socialne zadeve oziroma odbor za finance. 
Kljub izraženim pomislekom pa je prevladalo prepričanje, da naj odbor predlog le obravnava, saj bi v nasprotnem zakona ne mogli uvrstiti na dnevni red januarske seje DZ. 
M. A.

