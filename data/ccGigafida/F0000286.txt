Papež Janez Pavel II. je zadnje čase dobival toliko elektronske pošte, da je moral Vatikan začasno zapreti dostop do njegove strani. 
Kot poroča Süddeutsche Zeitung, njegov predstavnik za tisk Joaquin Navarro - Valls svetuje dopisovalcem, naj se obrnejo na svojega duhovnika, preden pišejo naravnost papežu.

Nad osrednjim Sredozemljem je območje nizkega zračnega pritiska. 
S severovzhodnimi vetrovi priteka k nam hladnejši zrak.

Moskva - Papežev obisk v Gruziji je zgodovinski, saj gre za prvo državo z območja nekdanje Sovjetske zveze, ki jo je doslej obiskal pontifeks. 
Gruzija je poleg tega po Romuniji šele druga pravoslavna država, ki je dočakala tako visok obisk iz Vatikana. 
Papež je ob prihodu v Tbilisi obiskal staro prestolnico Gruzije Mcheto z znanim samostanom Svetichoveli. 
Danes, zadnji dan obiska, pa bo v veliki športni dvorani v Tbilisiju opravil slovesno mašo, ki naj bi se je udeležilo kakšnih 10.000 ljudi. 
B. S.

Čečenija na vrhu OVSE v Istanbulu

Od našega sodelavca

Ker se slovenski vzorec varstva manjšin ni prijel pri sosedih, so nekateri opozarjali, da bi bilo treba uveljaviti v zvezi z zaščitnimi normami recipročnost. 
Sicer pa bo rahljanje evropskih meja samo po sebi imelo ugodne učinke na položaj manjšinskih skupnosti. 
Lojze Kante

Pariz - Seveda gre za naključje, da 21. kongres Socialistične internacionale poteka hkrati s proslavljanjem desete obletnice padca berlinskega zidu. 
Toda to naključje daje pariškim premišljevanjem o bolj humani družbi in večji pravičnosti v svetu vendarle svojski pridih. 
Pričakovanja, da bo kongres najštevilčnejše in glede na interes (170 članic in 90 novih kandidatk) očitno tudi najbolj priljubljene svetovne združbe političnih strank, ki se ga udeležuje več kot 1200 delegatov iz kakih sto držav, med njimi kar enajst premierov, razčistil z aktualnimi »levimi« in »desnimi« odkloni socialistične ideje, so se razblinila že v uvodnih nastopih. 
»Španski kompromis«, ki ga je v pariško deklaracijo, ki naj bi jo kongres sprejel, ubesedil bivši španski premier Felipe Gonzalez, naj bi s svojim poudarkom na pluralnosti udejanja socialistične ideje omogočil spravo med Jospinovimi zagovorniki »aktivne regulacije trga« in zagovorniki Blair-Schröderjeve fleksibilnosti oziroma t. i. »tretje poti«. 
Kongresa socialističnih in socialdemokratskih strank, ki se je začel v zelo ekumenskem duhu, se iz Slovenije polnopravno udeležuje predsednik Združene liste socialdemokratov Borut Pahor. 
S. P.

