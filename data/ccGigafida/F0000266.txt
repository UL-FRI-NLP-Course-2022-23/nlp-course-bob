Vsekakor bo četrtkovo popoldne v zagrebškem Domu športov vroče, vključno s prestižnim obračunom Švedov in Rusov za prvo mesto, za katerega bo ruski trener Maksimov aktiviral tudi »ubijalca« Tučkina, ki ga je medtem enkrat že preizkusil.

»V Avstraliji se počutim izvrstno. 
Ne samo, da se odlično znajdem na igriščih Melbourne Parka, všeč mi je tudi utrip mesta,« pravi Martina Hingis. 
»Igro je treba vseskozi izpopolnjevati, sicer hitro padeš na 40. mesto lestvice WTA,« je po gladki zmagi nad Arantxo Sanchez-Vicario še dejala Hingisova.

Nova Gorica - Na mednarodnem turnirju »5. 
HIT OPEN 2000«, ki se bo začel 1. februarja, bo nastopilo 17 velemojstrov in 14 MM. 
Najmlajši je tudi najboljši, to je bivši mladinski svetovni prvak Sergej Movsesjan, Armenec, ki igra pod češko zastavo. 
Z ratingom 2668 je na 21. mestu svetovne jakostne lestvice in se ponaša z delitvijo 5. mesta z zadnjega absolutnega SP v Las Vegasu. 
Igral bo tudi 22. s svetovne jakostne lestvice Rus Epišin (2667), pa naš Beljavski, ki je z ratingom 2652 na 33. mestu na svetu.
Ti trije favoriti bodo imeli dostojne tekmece. 
V prvi vrsti bo to lanski zmagovalec Hrvat Kožul, pa Anglež Miles, novi španski državljan Kornejev, Turek Atalik, Izraelec Kogan, Zagrebčan Cebalo in Nemec Lüther. 
Ne smemo pa prezreti niti naših Pavasoviča in Mihaljčišina itd. 
V. G.

New York - Rašo Nesterović in njegovi soigralci pri Gozdnih volkovih iz Minneapolisa so v prvi polovici decembra preživljali krizo (8 zaporednih porazov), ki jih je oddaljevala od mest, ki vodijo v končnico NBA. 
Sedaj pa veljajo za enega najbolj »vročih« moštev v ligi, saj so po koncu poraznega niza dobili kar 16 od 19 tekem.

V moštvu Mapei, ki je v petih letih doseglo kar 435 zmag, je kar 39 kolesarjev (Tonkov, Bartoli, Museeuw, itn.), kandidati za nastop na dirki Po Sloveniji pa so med drugimi Italijani Gianni Faresin, Daniele Nardello in Rinaldo Nocentini, Belgijca Axel Merckx in Tom Steels, Američan Chann McRae in tudi svetovni prvak Oscar Freire iz Španije.

Novomeščani so se medtem že dogovorili, da se bo dirka 16. maja začela v Šenjerneju s prologom (posamičnim kronometrom), končala pa pet dni pozneje v Novem mestu. 
Kraljevska etapa bo od Ribrnice prek Vršiča na Mangrt (210 km), posamične etape pa naj bi gostili še Krško, Ptuj, Maribor, Beltinci, Radenci, Ljubljana in Nova Gorica. 
V. D.

Od našega poročevalca

Po norme za EP

Ljubljana - Slovenska moška in ženska strelska reprezentanca z zračnim orožjem bo konec tedna nastopila na mednarodnem tekmovanju v Münchnu. 
Nastopilo bo kar 28 naših strelcev in strelk, saj nekateri še lovijo norme za nastop na EP, ki bo v začetku marca na istem prizorišču. 
Nastopila bosta tudi kandidata na nastop na OI, Rajmond Debevec in Natalija Prednik. 
L. M.

CZ tudi s HIT

Ljubljana - Hokejisti Olimpije bodo v sodelovanju z veleblagovnico Maximarket to soboto na zabavno-športni prireditvi v podhodu Maximarketa predstavili vse klubske selekcije. 
Obiskovalcem obljubljajo veliko zabave in lepe nagrade.

Zgledujejo se po hokejistih

Legendarni nekdanji nogometaš, zdaj 53-letni Dragan Džajić, predsednik nogometnega kluba Crvena zvezda, je bil pač v dvomih. 
Slovenec v Beogradu in povrhu še na dan slovesa od srbskega vojnega zločinca Željka Ražnatovića Arkana. 
Nemara se je ustrašil, da ga bom maltretiral z vprašanji, o sodelovanju z zločincem, ki je razvpitim Zvezdinim navijačem nadel vzdevek Delije (turško ime za elitne sultanove konjenike) in s katerimi je tako rekoč »zaslovel« po vsej Jugoslaviji. 
Toda odrešil sem ga muk, tudi zaradi tega, ker sta se z Arkanom že davno razšla (ni skrivnost, da se je Džajić zameril Arkanu, ki ga je hotel izriniti iz kluba in ga je nekoč celo okluftal) in čeprav ga je »moral« pospremiti na njegovo zadnjo pot.

Ustroj kluba je tak, kot je bil. 
Torej smo del številne športne družine Crvena zvezda, brez lastnikov, zato pa s samostojnim poslovanjem. 
Nekoč bomo morda šli v smeri privatizacije, toda razmere za to še niso zrele. 
O tem še ne razmišljamo, niti ne vem, kdaj bo to mogoče izvesti. 
Ne predstavljam si reakcije naših navijačev, če bi klub dobil lastnika. 
Takšna reorganizacija bi bila v tem trenutku pogubna, sicer pa je klub nedosegljiv. 
Ni ne denarja ne posameznika, ki bi lahko segel v lastniško razmerje.

Od česa pa potem živite?

