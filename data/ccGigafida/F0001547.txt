Po vsej verjetnosti bodo v prihodnji sezoni na Otoku za nogometni pokal igrali angleški in škotski klubi. 
"Če se bomo dogovorili do marca, bomo prihodnjo sezono pričeli igrati za britanski pokal," je dejal izvršni direktor angleške lige David Burns. 
Svoj "blagoslov" tekmovanju je že dala Evropska nogometna zveza (UEFA). 
"V obeh deželah obstaja velik interes. 
Za britanski pokal se zanimajo tudi marketinške agencije in televizijske postaje," je še dodal Burns. 
Vukovarski mestni svet je dokončno potrdil, da bo eden od mestnih trgov nosil ime legendarnega hrvaškega košarkarja Dražena Petroviča. 
Odločitev je družini Petrovič sporočil vukovarski župan Vladimir Štengl. 
V Vukovarju so na ta način le potrdili odločitev mestnih oblasti iz oktobra leta 2001, ko so prvič sklenili enega od trgov poimenovati po človeku, ki je res veliko dal športu in državi. 
Draženu Petroviču, ki je umrl v prometni nesreči 7. junija 1993, so v parku Olimpijskega muzeja v Lausanni že postavili spomenik in po njem so imenovani trg v rodnem Šibeniku, ulica v Brčkem ter trg in športna dvorana v Zagrebu. 
V novi sezoni formule 1 se bodo moštva in vsi navdušenci najhitrejšega avtomobilskega športa srečali z nekaj novostmi. 
Prehitrih voznikov v boksih in voznikov, ki ne bodo upoštevali modre zastave, Mednarodna avtomobilistična zveza (FIA) ne bo več kaznovala s pribitkom desetih sekund. 
Omenjeno kazen bo mogoče odslužiti s počasno vožnjo skozi bokse, morda pa bo dodan tudi krajši postanek. 
V sezoni 2002 bodo vozniki še naprej preizkušali zavorne luči in posebne vzglavnike, vendar njihova uporaba do nadaljnjega ostaja neobvezna. 
Po štirih zaporednih porazih so košarkarje Rogle zapustili hrvaški trener Faruk Kulenovič ter igralca Tiziano Mazija in Živko Badžim, ki so sredi sezone prišli prav na rojakovo željo. 
Vse bo zamenjal veteran Veljko Petranovič, ki se po devetmesečni odsotnosti vrača pod koše in v Zreče, kjer bo igralec in prvič tudi trener. 
Rogla se je letos razšla že s petimi tujimi košarkarji in z dvema trenerjema. 
Dres legendarnega brazilskega nogometaša Peleja, ki ga je nosil na finalni tekmi svetovnega prvenstva leta 1970, ko je dosegel prvi zadetek in prispeval svoj delež k visoki zmagi Brazilije nad Italijo s 4 : 1, je ocenjen na 42.000 dolarjev. 
Marca ga bo na dražbi prodal njegov lastnik, nekdanji italijanski nogometaš Roberto Rosato, ki je po tekmi v Mexico Cityju s Pelejem zamenjal dres. 
Predstavnik dražbene hiše Christie's David Convery, ki bo poskrbela za prodajo dresa, je navdušen: "Ta majica je eden najpomembnejših predmetov svetovne nogometne zgodovine in v čast mi bo, da jo bom lahko prav jaz prodal kakšnemu navdušenemu zbiralcu, ki ceni šport."

2

Med tistimi, ki so najbolj zaslužni za uspeh tega kluba v Evropi in domovini, je prav gotovo Jaka Lakovič, Ljubljančan, ki je kariero začel v Slovanu, lani pa se je preselil v dolenjsko prestolnico. 
Danes mu prav gotovo ni žal, da se je odločil za ta korak.

Kako so vas v Krki sprejeli kot Ljubljančana?

Koliko pa ste zdaj v Novem mestu že domači?

