Matevž Krivic

Pomaneš si oči, se uščipneš, pogledaš na koledar ne, ni nas nobena »čarovnija« čez noč prestavila 50 ali 60 let nazaj: nismo leta 1945, ko je zmage pijana nova oblast (ne partizani, ampak KP in Ozna!) zločinsko pomorila na desettisoče potencialnih nasprotnikov (ki so pa vsaj prej, med vojno, res bili z orožjem na sovražnikovi strani). 
Tudi nismo več leta 1991-92, ko so zmage pijani novi »deokrati« popolnoma nezakonito izbrisali iz registra in vzeli vse pravice 18.000 »južnjakom«. 
Ne, pišemo leto 2003 in kmalu bo že 1. maj 2004, ko bomo z vsem pompom vstopili v »demokratično Evropo«. 
Tik pred tem pa bo »liberalna« LDS glasovala za zakon, po katerem bodo nezakonito odvzete človekove pravice (po 12 letih!) priznane samo tistim, ki so bili leta 1991 politično na pravi strani!? 
Se ti »liberalci« sploh zavedajo, kaj govorijo??

To prvo »luknjo« oziroma pomanjkljivost v obrazložitvi svoje odločbe bi ustavno sodišče sedaj, ob odločanju o dopustnosti referenduma, morda še lahko »zapolnilo« z dodatno utemeljitvijo, kakšne odločbe naj se neposredno na podlagi 15. člena ustave izdajo pa bi prepričljivo izpodbilo Bohinčeva izmikanja, da brez »tehničnega« zakona odločb sploh ne more in ne sme izdajati. 
(Seveda niti v tem primeru referendum zoper tak zakon ne bi bil ustavno dopusten, saj referendum ni pravno sredstvo za preprečevanje protiustavnih zakonov to je naloga ustavnega sodišča, ne referenduma.)

Aha, so ob tem (tega namreč tu ne pripovedujem prvič!) triumfirali janševci ta zakon ima zavajajoč naslov, tudi zato ga je treba zrušiti! 
Da je Janša kot zakonodajalec močno »funkcionalno nepismen« (razen če morda zavestno laže), sem mu v Delu že dokazal. 
V tej točki zato, ker »pozablja« znani nauk iz zgodbe s prvotno »prepovedanimi« volitvami v koprski občinski svet, da lahko državni zbor povsem legitimno (to možnost ustavno sodišče izrecno dopušča!) s posebnim zakonom določi drugačen »način izvršitve« odločbe US od tistega, ki je bil (eventualno) določen v sami odločbi če je seveda tudi ta način izvršitve v skladu z ustavo in z ustavnimi pravicami prizadetih. 
In prav to je DZ s »tehničnim zakonom« naredil: ne le, da je »dopolnilne odločbe« iz 8. točke odločbe US nadomestil z drugačnimi odločbami predvsem je radikalno skrčil krog upravičencev do tega »hitrejšega vračanja« nezakonito odvzetega statusa. 
Po 8. točki odločbe US bi bilo upravičencev okrog 12.000 po »tehničnem« zakonu naj bi jih bilo le 45000! 
Je to nov razlog za rušenje zakona? 
Ne, nikakor ne.

Znižanje števila upravičencev za skoraj 8000 (!) pa gre le deloma na račun tistih (prej omenjenih), ki doslej pač še niso dokazali neprekinjenosti svojega življenja v Sloveniji po izbrisu (kar pa je pogoj le za to hitrejšo varianto reševanja problema, ne nasploh za vračanje nezakonito odvzetega statusa tega bo treba s »sistemskim« zakonom vrniti prav vsem 18.305 izbrisanim brez ene same izjeme, tudi če v kom od njih sedaj odkrijemo npr. okrutnega množičnega morilca). 
V tem, po velikosti še neugotovljenem delu je to znižanje števila upravičencev, kot že rečeno, pravno korektno. 
Povsem nekorektno pa je v drugem delu, ko zakon iz te skupine izvzema tudi tiste, ki so v letih 19922003 na novo pridobili celo več kot le status stalnega prebivalca, namreč celo status državljana Slovenije če so ga dobili tako, da so pri tem že dokazali tudi neprekinjenost bivanja v Sloveniji vse od osamosvojitve (to npr. velja za vse, ki so državljanstvo dobili po znanem 19. členu zadnje novele zakona o državljanstvu). 
Izvzema jih molče, ne z izrecno določbo ker so pač tudi pripravljalci zakonodaje na MNZ, z ministrom, doktorjem prava na čelu, do te mere »funkcionalno nepismeni«, da le kot papige ponavljajo, da jim odločba US vključitve te skupine izrecno pač ne zapoveduje. 
O razumevanju smisla sodnih odločb in zakonov, ne le njihovih črk, ti vrhunski ministrski »črkobralci« očitno še niso ničesar slišali in še manj razumeli. 
Take »strokovnjake« in ministre pač imamo in to celo na tistem ministrstvu (MNZ), ki bi moralo vsa druga ministrstva in urade tudi o tem poučevati, pa tega niti samo ne obvlada.

Poštarji že na debelo služijo, od ločitve s Pošto pa se decembrov prav nič ne veselijo v podjetju, ki ga vodi Peter Grašek. 
Na Telekomu Slovenije namreč takrat opažajo kar 20-odstotni padec števila klicev in temu primerne manjše dohodke (številke so poslovna skrivnost). 
Razlog je predvsem upad klicev s službenih telefonov zaradi prazničnih dopustov. 
Se jim pa zato promet zelo poveča januarja, ko ljudje očitno opravijo tisto, kar niso prej z domačih telefonov. 

Knjiga resda ni napisana zdaj in tu za aktualno publiko, narejena je bolj kot hommage avtorici, vendar pa je tudi kot taka premalenkostna: portret Mance Košir (1989-2002). 
- ? 
Kot kip v naravni velikosti, kateremu bi odbili noge in život, in bi zdaj visel v zraku le v podobi glave.

19.00 Muzej novejše zgodovine Slovenije

Nastopila bo ameriška free jazz zasedba Henry Grimes Trio (1500 SIT).

20.30 Slovenska kinoteka Lj.

Predstavitev dokumentacije recikliranja reklamnega materiala in bančnih izpiskov ter javne akcije Just do it!

14.00 Dvorana Slovan Kodeljevo

koncert

datum

Afera diplomatska akademija: Minister pred sodnikom

Rabin. 
Kot rabin.

Obstaja kakšna kritična potreba, za katero bi lahko rekli, da ni ustrezno zadovoljena?

Našli ste jih ...

Sinagoga, ki ste jo postavili v Ljubljani, ustrezna vašim trenutnim bogoslužnim potrebam?

Nič se ni zgodilo.

Koliko danes čutite, da vam je še vedno vsiljena krivična vloga generičnih bad guysov?

Prepiri zaradi vere in temeljnih vrednot niso nekaj, kar je mogoče razrešiti s spretno pravniško ubeseditvijo. 
Vendar navsezadnje govorimo o EU se že pripravlja kompromis. 
Italijani, ki predsedujejo ustavnim pogajanjem, predlagajo, da bi v končni različici besedila omenili tako krščanstvo kot posvetno naravo sodobne evropske države.

Kako je Michael Jackson rešil Busha in ga razbremenil krivde

Vsi se spomnijo britanskega TV dokumentarca Living With Michael Jackson, v katerem je Jacko povedal, da je Peter Pan, da redno spi z dečki, da bi morali to početi vsi, da ni v tem nič seksualnega, da v otroškem obrazu vidi Boga in da bi skočil z balkona, če bi se nenadoma izkazalo, da na tem svetu ni več otrok. 
Kar je le razlog več za to, da se vsi spomnijo, kako je Jacko lani z balkona nekega berlinskega hotela razobešal svojega sina. 
Jacko pravi, da gre za zaroto - da vsakič, ko izda nov album ali pa nov video (tokrat greatest hits Number Ones), udarijo s kako obtožbo. 
Zvemo, da je mali, ki ga naj bi Jacko spolno nadlegoval, umiral za rakom in da je bila njegova "zadnja želja", da se sreča z Michaelom Jacksonom. 
Jacko ga je uslišal. 
Še več, plačal mu je zdravljenje, njegovi mami pa kupil avto in hišo. 
In glej, no, mali - "my rubba rubba friend", kot naj bi ga klical Jacko - je čudežno ozdravel. 
Jacko Wacko.

Meta Krese, foto Arne Hodalič

Na Bližnjem vzhodu sem mogoče naredil pol ducata zgodb, zato sem sam in tudi z družino na tistem koncu sveta prebil kar nekaj časa. 
Pred dvema letoma sem uredil knjigo, v kateri so zbrani vsaj po moji presoji najboljši članki, ki jih je National Geographic v 120 letih objavil o islamskem svetu. 
Z muslimanskim svetom smo se ukvarjali vse od naših začetkov, to je od leta 1888. 
Zgodbe, zbrane v tej knjigi, so kot časovne kapsule: marsikatera med njimi nakazuje smer oziroma celo napoveduje dogodke, ki jih danes spremljamo v nosilnih prispevkih v dnevnih časopisih in drugih medijih. 
Še posebej jasnovidna je reportaža o Afganistanu iz leta 1921 Fredericha Simpicha. 
Avtor je napovedal, da bo Afganistan na hudi preizkušnji zaradi bodočih konfliktov med Vzhodom in Zahodom: Rusi, Angleži in Američani so bili vpleteni v dogodke, ki so te nemire zelo jasno napovedovali. 
Afganistan je stičišče kultur, ki so ga v njegovi dolgi zgodovini zavojevalske vojske večkrat pregazile. 
To je prostor, ki ga je težko obvladati, kjer je težko vpeljati zakone od zunaj, in je od nekdaj odlična valilnica za najrazličnejše upornike, ki znajo izkoristiti njegovo topografijo in geografijo. 
Simpich zelo nazorno piše o tem, zelo podobno sliko pa predstavlja članek iz leta 1993, ko so bili Rusi premagani. 
V teh reportažah je prikazana stopnja kaosa, ki vedno prevlada v Afganistanu, potem ko je iz države pregnana tuja sila in se plemenski poglavarji in podobni borijo za oblast. 
Nekatere stvari se v sto letih enostavno niso spremenile. 

Lahko bi jo. 
Nekoliko sem presenečen, da ameriška zunanja politika oziroma ljudje, ki oblikujejo našo zunanjo politiko, niso boljši študentje zgodovine. 
Obnašajo se kot romantiki ali idealisti, kot pravi arabisti, ki so nekoč hoteli preoblikovati Bližnji vzhod. 
Pogovarjajo se tako, kot so se leta 1916, ko so se sporazumeli, da bodo Francozi vzeli en del, Britanci drugega in bo vse krasno. 
To, kar se dogaja v Bushevi Beli hiši zadnji dve leti, je zelo podobno idealizmu ali naivnosti, ki je prevladovala včasih. 
Kot bi držali prst na čelu in premišljevali, kako bomo na novo uredili Irak, kako bomo na novo zgradili Bližnji vzhod … 
Daj, daj, beri zgodovino, to ne gre tako zlahka! 

Zelo malo. 

Demokrati nimajo pravega kandidata?

POMEMBNO: Nadležnemu čakanju na nagrade se lahko izognete, če na dopisnico poleg imena, priimka in naslova pripišete še davčno številko.

Berlusconi sodi v tej vrsti ljudi med tiste, ki svoje posesti takoj širijo na vse sfere in, povsem moderno, predvsem na informacije. 
Prebral sem naslednji opis tega italijanskega fenomena svetovnega pomena:

»Pri zajtrku gledate kratke novice po televiziji, ki je v lasti predsednika vlade. 
Na poti v službo berete časopis, ki je v lasti predsednika vlade. 
V pisarni imate dostop do interneta prek strežnika, ki je v lasti predsednika vlade. 
Pri kosilu listate revijo, ki je v lasti predsednika vlade. 
Na poti iz službe si izposodite videokaseto v videoteki, ki sodi v verigo izposojevalnic, ki so v lasti predsednika vlade. 
Film je posnela družba, ki je v lasti predsednika vlade. 
Ko je filma konec, hop, prestavite na eno od televizijskih postaj, ki je v lasti predsednika vlade. 
Pred spanjem v postelji berete knjigo, ki jo je izdala založba, ki je v lasti predsenika vlade.«

OKV Murdoch in Hodorkovski si želita to, kar je Berlusconi že dosegel na skoraj operetni način. 
Eni so čisto blizu oblasti, drugi se ji približujejo.

Sicer pa tudi nacionalistični izpadi na Koroškem niso novost. 
Spomnimo se leta 1993, ko je prišlo do fizičnega obračuna med nativnimi Prevaljčani in družino Tahić, ki so ga naši kleni fantje pospremili z izjavo: "Naši fantje so šli v gozd, ko je pokalo na Holmecu, muslimani pa so se poskrili." 
Republikanska zveza Slovenije je po incidentu na Prevaljah priredila dobro obiskan protestni shod za zaščito tamkajšnjih Slovencev pred "južnjaki", zahtevala pa je tudi uradno zaprtje južne meje. n

Vekoslav Korošec

Čuvaj davkov v zimskem času

TOP 5

Pivovarna Union - 3,31

Emona Obala - 1,75

Rupel se je oborožil z odvetniki, njegova diplomatska akademija pa tudi tokrat ni opravila izpita pred Svetom za visoko šolstvo

56 Šette, otto, mora, cinqu, do ...

Tridnevna mednarodna stripovska fešta v Zagrebu je gostila tudi Tomaža Lavriča in Diarejo

Vikend graščak 14

Bernard Nežmah, 20

Kolumna

SVET

Bog pomagaj 42

Šette, otto, mora, cinqu, do ... 
56

Nove tehnologije

Strah pred Velikim bratom 58

Parada 70

ZADRŽAN

Litera, Maribor 2003, na poti v knjigarne

Sredozemska kuhinja

Pri geografskih kuharicah je seveda velika mera ponavljanja: brez kuskusa, grške in niške solate, race s hruškami ne gre nikjer. 
Toda v monotonijo običajnih kuharskih idej prinašajo domislice, zakaj ne bi tudi piščanca spekli v slani skorji, pridodali bradačevemu fileju okus pomaranče, hobotnico zmehčali v rdečem vinu, brancina namesto z rožmarinom pripravili s koromačem, si omislili golobje prsi s panceto, jurčki in polento …

Mariborski nogomet v dolgovih

»Letošnji november je, kakor tudi mnogi drugi poprej, črn mesec za nogomet v štajerski prestolnici.« 
Uvodni stavek zadnje izjave za javnost, ki je prišla iz tabora sedemkratnih zaporednih državnih prvakov, je hudo bled odziv na reakcijo Amirja Karića, strelca zmagovitega zadetka proti Domžalam, ki je imel pod dresom majico z napisom »Ne lažite nas«. 

Vikend graščak

IZJ Članica Popstarove skupine Unique ŠPELA, v Ognjišču, o kvaliteti in glasbeni industriji.

Lojze Peterle ekskluzivno za Mladinamit, kako je postal najzabavnejši evrofunkcionar

Lojze jih razdira na evropski ravni

Šette, otto, mora, cinqu, do ...

Morda je malce banalno, toda katera igra je najbolj razširjena v istrskih gostilnah, predvsem v poznih večernih urah, skratka v času, ko so navzoči že primerno okajeni? 
Odgovor bi lahko bil dolg in analitičen, če bi hoteli upoštevati vse vidike globalizacije, glede na število priseljencev tudi različnost kultur, intelektualno raven, stopnjo izobrazbe itd. 
Tisti, ki ste pomislili na kakšno igro s kartami, morda na briškulo in tršet, ste v zmoti. 
Toda če niso karte, je kratek odgovor, ki ga izstrelimo brez razmišljanja, vsaj tisti, ki tu pa tam obiščemo kakšno gostilno, mora cantada. 
Ja, to je tista igra, ko nasprotnika z dlanmi tolčeta po mizi in na ves glas vpijeta cifre v italijanščini. 

OKV Eno od načel oziroma pravil more je, da je trezen ne moreš igrati, pijan pa še toliko manj, tako da mora vsak igralec sam zase določiti tisto pravo mero promilov v krvi, pri kateri najbolje funkcionira.

Večina ponudnikov storitev mobilne telefonije ima v svoji ponudbi tudi lociranje posameznega uporabnika. 
Ta pošlje SMS, povratni SMS pa mu pove, kje natančno je. 
Stvar ni revolucionarna. 
Mobilna telefonija pač deluje tako, da sistem ve, kje približno uporabnik je. 
Toda to buri domišljijo številnih uporabnikov, češ da se je tako rekoč že začelo znamenito Orwellovo leto 1984 in da imajo mobilni operaterji vlogo »Velikega brata«, ki nas lahko nadzira na vsakem koraku. 
V osrednjem nedeljskem časopisu smo pred dobrim mesecem prebrali razmišljanje novinarja starejše generacije o tem, kako bo DARS v prihodnosti dobil nadzor nad slovenskim življem zaradi satelitskega pobiranja cestnine (v mobilne telefone naj bi vgrajevali pametne kartice, s katerimi naj bi potem plačevali cestnino). 
Mobilni operaterji pa naj bi tako ali tako nadzirali, kje v kakem trenutku je sleherni uporabnik mobilne telefonije.

… 
3. decembra v kulturnih ustanovah po Sloveniji

Aleš Šteger, pesnik: »Slovenci smo po naravi skop, a v potrošništvo uspešno prevzgojen narod. 
Avto, cunje, davki niso resnejši problem. 
Marljivo odpiramo svoje denarnice. 
Odpiramo in jamramo. 
Naša skopost sproži uporniški duh šele pri kako bi bilo drugače kulturi. 
Slovenec se spre za plačilo s cigani, ki so pregoslali noč na gostiji njegove hčere, ne pa z draguljarji ali šoferji limuzin. 
Zato je seveda prezirljiv, ko pride 3. decembra, edini dan v letu, v kino ali gledališče ali v muzej in je vse zastonj. 
Tako bi moralo biti vse leto, zasika. 
Samo tepec plačuje za zrak. 
Ti kulturniki se bogatijo na moj račun. 
Velja jih ukiniti.«

10. 
Marilyn Monroe 8

Novi organizator - Slovesnost ob podelitvi Prešernovih nagrad, ki bo na predvečer kulturnega praznika, bo prihodnje leto spet v Cankarjevem domu (lani je bila v Unionski dvorani). 
Tokrat jo bo organiziralo ministrstvo za kulturo in ne upravni odbor Prešernovega sklada, kot je bilo v navadi do sedaj. 
Proslavo bo režiral Sebastijan Horvat.

»Še preden se je zgodila otvoritev razstave Likovne pesmi, smo bili Ogorevc, Hanžek in moje truplo domenjeni, da uredimo Chubbyjev grob na Žalah. 
Iz tega ni bilo nič, toda Blaž nima nobene krivde. 
Z Matjažem sva zgolj posnela kratek filmček, ki še čaka na rojstvo. 
In kakšno zvezo ima to z razstavo Likovne pesmi v Bežigrajski galeriji? 
Ne da bi vedel. 
Tiste pesmi smo izdelovali v časih, ko je imel Josip še obe nogi. 
Prvi ponedeljek v decembru smo našli grob domala urejen in očiščen manjka samo še prispevek J. Bezlaja v kiparski stroki; prvotnega je namreč nekaj (nekdo) poškodovalo. 
Hanžek, Ogorevc in Volarič: vsi trije smo si enotni, da je bil Vojin Kovač - Chubby (umrl 23. 6. 1985) zares največji slovenski pesnik (ne vem natančno, ampak nekje med 1,90 in 2,00 m). 
Po obisku groba in fotografski aktivnosti smo kramljajoč odšli tja, kamor zaidejo sleherni pogrebci: v bližnje gostišče, ki se nemara Pod kostanji imenuje. 
Gospod Ogorevc je plačal skromni zapitek, saj nismo bili razsipni. 
Pijačo ob smrti T. Kralja je 'častil' tedaj že pokojni V. K. Chubby.«

In se je nekaj takega spomnila še nacionalka. 
In so se zbrali, sedaj že drugič v stammtischu: Alojz Ihan, Metod Pevec, Manca Košir in Vesna Milek in ta teden so govoričili o … 
Sloveniji kot blagovni znamki. 
Oh, kako izvirno in kako aktualno. 
No, pa ker smo firbčni, nas vseeno zanima, kaj si o tem misli Manca in njen intelektualni klon Vesna. 

… ni bilo nobene argumentiranega spopada mnenj. 
Vsi so samo preveč fini in med njimi niti ne more nastati konflikti mnenje, ker si ga niti ne upajo povedati na radikalen način, konkreten način, temveč le v leporečju, tako da na koncu ostane le kulturniški jamr, jamr, jamr. 

Noč širokih hlač

Bombne eksplozije, politični oglasi, stanovanjska ruleta, razprodaja državnega imetja … 

Politični akterji pa so vendar tu zato, da sodelujejo v referendumskem spopadu, da svoje preference predstavijo kot najboljše oz. najbolj človekoljubne, ne pa, da sistemsko minirajo akt referenduma in v ustavnih komisijah pripravljajo spremembe členov, ki bi referendumu vzel vso ostrino. 

Ko so tožilci spisali ovadbe zoper državne delilce dovolilnic za tovornjake, se je kot iz medvedjega sna prebudil minister Jakob Presečnik (SLS) in izrekel: Tako je prav, vi nam boste pomagali!

Imamo torej princip, ko vladne tipalke samovoljno postavljajo direktorje največjih družb, ko pa pri nedovoljeni raboti uradni organi ali mediji zasačijo katerega izmed njihovih, si operejo roke in vse ukrepanjem prepustijo drugim, upajoč, da se bo vse skupaj utopilo v dolgih procedurah.

Najdražji konjak v Maximarketu

Ste za to, prijatelji fašisti,

Trditev v prispevku, da si je Steyr z licenco »zagotovil milijardne posle z ministrstvom za obrambo ...« nikakor ne drži, saj licenca ne pomeni zagotovljenega posla. 
Licenca je namreč poslovna priložnost in ni povezana s kupnino. 
Vrednost licence je relativna in je odvisna tako od dolgotrajnosti kot kvalitete poslov, ki jih bosta nova partnerja pridobila tako na našem kot na mednarodnem trgu. 
Če pa že primerjamo, potem je potrebno upoštevati, da je imela družba STO milijardno izgubo, navkljub »milijardnim poslom z obrambnim ministrstvom«! 
Novinarki smo to pojasnili pisno in v pogovoru.

Komisija, ki jo imenovalo Ministrstvo za gospodarstvo, potrdilo pa Ministrstvo za finance, in ki je sestavljena iz neodvisnih strokovnjakov ter predstavnikov obeh ministrstev, ne more komentirati poslovnih odločitev gospodarskih družb. 
Recimo V & V. Lahko pa pove, kaj je zapisano v pogodbah, ko se prodaja državno premoženje. 
Kar je, v skladu z zakonodajo in predpisi, bilo storjeno takoj, ko je vlada pogodbo potrdila. 
Sklicana je bila novinarska konferenca (na katero, mimogrede povedano, novinarjev Mladine ni bilo), na kateri je bilo razdeljeno gradivo, pojasnjeni so bili razlogi za prvi in drugi javni razpis, kriteriji, kupnina, rezervirani delež v višini 29 % itd., itd. 
Torej vse transparentno, jasno in odprto. 
Tako kot tudi kasneje v vseh naših komunikacijah z novinarko Mladine. 
Iz njenega prispevka pa je očitno, da argumenti ne najdejo vedno tudi ušes. 

Državna podsekretarka na Ministrstvu za gospodarstvo, vodja službe za odnose z javnostmi

Sporna je tudi predlagana lokacija tega objekta. 
Po predlogu, ki ga je pripravila ljubljanska mestna uprava, naj bi džamija stala blizu obvoznice na jugozahodnem delu Ljubljane. 
Džamija bo locirana blizu najbolj prometne ljubljanske obvoznice. 
To pomeni, da bo vsak, ki se bo pripeljal iz jugozahoda v Ljubljano, najprej videl džamijo z visokim minaretom, ki bo v perspektivi videti veliko večja od ljubljanskega gradu - nastajal bo vtis, da prihaja v muslimansko mesto. 
Za primerjavo - urbanisti nekomu najbrž ne bi dopustili, da sezida v neki podalpski vasi 100-nadstropni nebotičnik, čeprav bi imel zemljišče in denar. 
Nebotičniki sodijo v velemesto, ne pa v podalpsko vas. 
Po isti logiki bi tudi džamija - manjših dimenzij ali vsaj z manj pritiklinami morala biti locirana nekam, kjer ne bi neprijetno izstopala iz okolja. 
Verjetno bi bila primernejša lokacija zanjo nekje na vzhodu Ljubljane.

...
PROTI ČLOVEKOVIM PRAVICAM

NOMINIRANEC MED PURGERJI

reportaža 

Urša Matos, foto Borut Krajnc

S skoraj pobožno vdanostjo skrbijo za čistočo. 
Obiskovalec lahko v kaščo in klet vstopi le bos ali v copatih. 
Kletna tla so obložena z zelenim tapisonom, in čeprav v prostoru hranijo vse pridelke od vina, različnih vrst žganja, jabolčnega kisa, zelja, repe, buč, krompirja, svežih jabolk do vloženega sadja in zelenjave, v njem ni opaziti niti ene same mušice. 
»Higiena je tista uporabna moč, ki nam omogoča, da nam ozimnica ne gnije, da so marmelade, kompoti, sokovi stari štiri ali pet let, pa so kljub temu zdravi in prijetnega okusa. 
Odraz higiene zdravega naravovarstvenega kmetovanja se pokaže že na travniku, v sadovnjaku ali na polju. 
Pri nas ni škodljivcev, zajedalcev, plesni, gnilobe. 
Popolna harmonija narave ne daje prostora neželenim prišlekom,« pravi Alojzija. 
Njihova pedantnost je občudovanja vredna. 
Pred pripravo jabolčnega soka na primer vsako jabolko operejo do čiste vode, ga prerežejo, odstranijo vse morebitne črvičke ali strige, ga znova operejo in šele takrat je pripravljeno za mletje ali stiskanje. 
»Ker so takšna opravila zamudna, ni nič čudnega, če svojih izdelkov ne prodajamo na trgu. 
Zaradi vloženega dela bi bila cena izdelkov za potrošnike previsoka.« 

OKV Kdor na vegansko hrano ni navajen, ga bodo okusi prej odbili kot pobožali po želodcu. 
Regratova solata, nabrana novembra, pač ne more spominjati na nič drugega kot na žaganje. 
Do hrane čutijo posebno spoštovanje, zato jo strežejo v belih rokavicah.

DEATHSTARS: 

Synthetic Generation

3. 
Do hrane imajo izredno spoštljiv odnos, zato jo vedno postrežejo v belih rokavicah. 

Stol Rex, legendarni slovenski oblikovalski predmet, v stečajni masi

V vsakem primeru je bil Rex v tistem času zelo zelo fensi, kdorkoli je hotel imeti moderno stanovanje, je moral imeti Rexa. 
Toda bil je tudi množičen še v sedemdesetih je bil prisoten v čakalnicah, celo kafičih, sejnih sobah … 
Potem je prišel drugačen oblikovalski trend in Rexov skandinavski naturminimalizem, cepljen na socialistično klasiko, pač ni bil več v skladu z estetiko osemdesetih. 
Tako se je Rex iz vsakdana preselil v arzenal kultnih predmetov. 
Vsaj pri nas, v Sovjetski zvezi pa so ga denimo še vedno proizvajali v neverjetnih 17.000 komadih dnevno. 

Pa saj ne da bi jamrali, kako Slovenci grdo delamo z blagovnimi znamkami, s katerimi bi se lahko hvalili v tujini oz. so nas v nekem trenutku proslavile po svetu. 
Niti ne bi trdili, da je Rex nacionalni simbol. 
Čeprav so v preteklosti nekateri to poskušali narediti, češ da te prečke na naslonjalu predstavljajo kozolec, za kozolec pa vemo, da pomeni eno izmed esenc naše nacionalne identitete. 
Pa je avtor sam to tezo zavrgel, češ da v Rexu ni nič nacionalnega, ker je dobro oblikovanje le internacionalno. 
Ravno zato bi morali biti na Rexa vsaj malo ponosni. 
N

MIHA FRAS

V četrtek ob desetih se v Gala Hali na Metelkovi zglasi beograjski hc/reggae ansambel Eyesburn, ogrevali pa bodo domači skankovalci Red Five Point Star. 
Eyesburn bo v petek zvečer, skupaj z Res Nullius, Kaoz, Corkscrew in drugimi agitiral proti zlu na kranjskem Rocku proti drogam na Primskovem, v soboto ob devetih, skupaj z Rečani Father, pa bo obiskal še goriško Mostovno.

Še dandanes se nihče ne more izogniti tradicionalnemu gruzijskemu pretiravanju z nazdravljanjem na Boga in Gruzijo, na mir, umrle, lepoto deklet, gostitelje, invalide, srčne želje, diasporo, goste, srečno pot … teme so čista improvizacija, glavno je, da vsak prisotni navede nov razlog za pitje. 
Na eni izmed teh »kulturnih« pijank je Šadur, starejši mož ostrega pogleda in lastnik neštetih popokanih žilic na obrazu, ki je tistega večera imel vlogo tamade, dežurnega pripovedovalca zdravic, vprašal, ali poznam anekdoto o tem, kako je Svan prelisičil smrt. 
»Zelo kratka je,« je pripomnil. 
Ker je bil to razlog, da popije še kozarček, se ni pustil motiti. 
»No, prišla je smrt, odeta v črno haljo, s koso v Svanetijo in pozvonila pri Kurdianijevih (Kurdiani je, kakopak, tipičen svanski priimek). 
Zaur Kurdiani je odprl vrata, naredil požirek in jo pokosil s kalašnikovko. 
Od takrat bolj redko hodi tod okoli.« 
Omizje se je bedasto hihitalo.

Svanom krvno maščevanje še vedno pomeni glavno doktrino obstoja. 
V Svanetiji po dvajset ali petindvajset družin sestavlja posamezen klan, ti pa nenehno obračunavajo med sabo in kruto odgovarjajo na najmanjše izzivanje. 
Seveda se koljejo tudi znotraj klanov, med sosedi, celo v družinah najpogosteje zaradi izdaje ali prepovedanega skoka čez plot. 

3. 
Stoletna Ridi Ratiani, eden zadnjih virov svanskega ustnega izročila

5. 
Harmonija socrealizma in tradicije Mestia City

Ker je ob enem ustavil tudi Šamil in ravnal kot čisto pravi Svan, smo morali piti vsi. 
Ogabna pijača je imela okus po starem moštu, s katerim je nekdo ravnokar splaknil pepelnik in vanj zlil včerajšnji ostanek prepečenice. 
Pregovorno grozna čača je strah in trepet vseh, ki obiščejo Svanetijo. 
Destilirajo jo iz najrazličnejših surovin, včasih iz krompirja, drugič iz kvasa ali kruha. 
»Svanski viski,« se je režal Šamil. 
»Samo prvi požirek je malo bolj … eksotičen. 
Potem se navadiš.« 

MED Stolpi 

Razbitine vagona

Glas ljudstva

Italijanski parlament je sprejel nov zakon o medijih, ki mu kritiki očitajo, da je pisan na kožo premieru Silviu Berlusconiju. 
Ta ima neposreden ali posreden vpliv na več kot 95 odstotkov italijanske televizije. 
Opozicija pritiska na italijanskega predsednika Carla Azeglia Ciampija, naj zakona ne potrdi.

Po sporazumu o prekinitvi ognja sta se Indija in Pakistan dogovorila, da bosta po dveh letih, 1. januarja 2004, vnovič vzpostavila neposredno zračno povezavo med državama. 
Pakistanski predsednik Pervez Mušaraf je pripravljen odpoklicati svoje vojake iz dela Kašmira, ki je pod pakistansko upravo, če bo na svojem delu spornega ozemlja isto naredila tudi Indija. 

Letošnjo Prešernovo nagrado bo dobil koroški pisatelj Florjan Lipuš. 
Znan je tudi ducat nominirancev za nagrado Prešernovega sklada, med katerimi je tudi Mladinin ilustrator Tomaž Lavrič. 
Letos je komisija za Prešernovo nagrado dobila 16 predlogov, za nagrado Prešernovega sklada pa kar 50. 
Prešernova nagrada, ki je najvišja državna nagrada na področju umetnosti, je vredna 4 milijone tolarjev, nagrade Prešernovega sklada pa 1,4 milijona. 

Poslancu SDA Šemsu Tankoviću je Sanader v zameno za podporo obljubil, da bodo Bošnjaki in Slovenci spet vključeni v hrvaško ustavo. 
Trgovina se nadaljuje s predstavniki srbske manjšine Miloradom Pupovcem, Vojislavom Stanimirovićem in Ratkom Gajićem, ki so Sanaderju sporočili, da ga ne bodo podprli, če se bo odločil za koalicijo s HSP, stranko, ki je pred kratkim sicer opustila ustaški imidž, a je bilo še pred nekaj dnevi na njeni spletni strani mogoče prebrati program, v katerem se je zavzemala za preprečitev vrnitve vsem Srbom, ki so državo zapustili po akcijah hrvaške vojske leta 1995. 
Sanader je potrdil, da HSP ne bo v vladi, s tem pa je ugodil tudi željam predstavnikov EU, ki so predsedniku HDZ bolj ali manj odkrito sporočali, da bi se s HSP v vladi proces pridruževanja Hrvaške EU precej upočasnil, če ne celo ustavil.

Ali H. Žerdin, foto Denis Sarkić

Ob dvomu, da je Viator & Vektor državi plačal prenizko kupnino, je gospodarsko ministrstvo odgovarjalo, da je Viator & Vektor prevzel tudi druge obveznosti: zavezal se je, denimo, da bo naslednjih pet let ohranil najmanj 290 delovnih mest (trenutno je v Sistemski tehniki zaposlenih 310 oseb), v posodobitev proizvodnje pa bo vložil najmanj 3,4 milijone evrov. 
Ob čudenju, da je Viator & Vektor le tri mesece po nakupu Sistemske tehnike 29-odstotni delež že prodal avstrijskemu podjetju Steyr Daimler Puch, je gospodarsko ministrstvo odgovorilo, da je bil podatek o nadaljnji prodaji 29-odstotnega deleža znan že avgusta letos, ob objavi novice, da Sistemsko tehniko kupuje Viator & Vektor. 

Če je - vsaj teoretično trg za lahke oklepnike obstajal, pa so se slovenski železarji ob odločitvi, da v Avstriji kupijo licenco za izdelavo lahkega oklepnika, zanašali na povsem zgrešena pričakovanja. 
V sodelovanju z avstrijskim podjetjem Steyr-Daimler-Puch naj bi namreč naskočili tajvansko tržišče. 
Avstrija kot država, tradicionalno zavezana nevtralni politiki, mora biti pri orožarskih poslih previdna. 
Hkrati so v Avstriji zaradi negativnih izkušenj z orožarskimi aferami pravila v tej gospodarski panogi relativno stroga. 
No, ideja, da bi občutljivi tajvanski posel izvedli prek Slovenije, se je izkazala za skrajno naivno. 
Leta 1993, ko so železarji kupili licenco za oklepno vozilo pandur in ob tem kukali na drugo stran planeta, na Tajvan, je bila Slovenija rosno mlada država. 
Ne le, da je bila rosno mlada. 
Bila je tudi pod embargom Združenih narodov. 
Članicam ZN je bil izvoz orožja v Slovenijo prepovedan. 
Slovenija je tedaj potrpežljivo čakala, da varnostni svet ukine embargo. 
Ker pa lahko stalne članice varnostnega sveta z vetom blokirajo odločitev, je bila država na tankem ledu. 
Če je leta 1993 del državne administracije podpiral idejo o proizvodnji lahkih oklepnikov, ki bi jih prodajali na Tajvan, se je razsodnejši del administracije ob tem prijel za glavo. 
Zakaj? 
Če bi se Slovenija res odločila za orožarski posel s Tajvanom, bi jo ob odločanju o ukinitvi embarga v varnostnem svetu Kitajska torpedirala z vetom. 

Ker je država Sistemsko tehniko prodala za slaba dva milijona evrov (kupec pa se je zavezal, da bo za posodobitev Sistemske tehnike namenil še 3,4 milijona evrov), se zastavlja vprašanje, ali je kupnina res primerna. 
Načeloma velja, da je roba tudi če gre za podjetje - vredna toliko, kolikor je kupec pripravljen plačati. 
Za zasilno orientacijo pa nam lahko služijo tudi podatki o ceni sorodnih podjetij. 
In? 
Je v zadnjih letih kje v okolici kdo prodajal tovarno oklepnikov? 
Pravzaprav imamo veliko srečo! 
Pred dvema mesecema so namreč zasebni lastniki v sosednji Avstriji prodali tovarno oklepnikov, ki je po velikosti podobna koroški Sistemski tehniki. 
Ameriška multinacionalka General Dynamics je kupila avstrijsko podjetje Steyr Daimler Puch, torej tisto podjetje, ki je v zameno za licenco za 8-kolesni oklepnik pridobilo 29-odstotni delež ravenske Sistemske tehnike. 
Podjetje Steyr Daimler Puch ima kot Sistemska tehnika okrog 300 zaposlenih. 
Ko je korporacija General Dynamics oktobra letos prevzela 75-odstotni delež (pred tem pa je že bila lastnica 25 odstotkov), so Američani, kot navaja avstrijski tisk, Avstrijcem plačali 100 milijonov evrov. 
Avstrijska tovarna oklepnikov je sicer v zadnjem desetletju izdelala okrog 70 lahkih oklepnih vozil za avstrijsko vojsko, 70 lahkih oklepnikov so izvozili v Kuvajt, belgijska vojska je kupila 60 vozil, ameriška vojska pa je naročila 50 avstrijskih oklepnikov. 

Sporni posli

Avgusta 2003 pa je družba Viator & Vektor s sklepom Vlade RS, ki je sprejela ponudbo podjetja, postala 80-odstotni lastnik Sistemske tehnike, podjetja za proizvodnjo namenskih proizvodov in tehnološke strojne opreme, d. o. o. 

Zaslišanje zunanjega ministra ni trajalo dolgo, po kakšnih 45 minutah se je Rupel pri stranskem vhodu zbasal v službeni BMW in ušel četici razjarjenih novinarjev, ki so nestrpno čakali na njegovo izjavo. 
Ministru naj bi se mudilo na zasedanje zunanjih ministrov zveze Nato in pristopnic, ki se je v četrtek začelo v Bruslju. 
Pozneje, daleč od slovenske pravne realnosti, je Rupel na bruseljski tiskovni konferenci le izjavil, da zadeve ne želi komentirati, »to pa z mojim delom ali z zvezo Nato nima nobene zveze. 
Preživel sem že marsikaj, pa bom tudi to«. 
Zgolj za spomin, minister Rupel je v slavnih pisarijah, poimenovanih Izvensodni proces, afero diplomatska akademija povezal tudi s svojim zavzemanjem za vstop Slovenije v Nato.

Preiskovalni sodnik naj bi svojo odločitev sprejel v »razumnem roku«. 
Če se bo odločil za uvedbo preiskave, ne bodo na potezi le odvetniki in tožilci, ampak tudi premier Rop. 
Ta je namreč pred tedni napovedal, da se bo, če se bo zoper zunanjega ministra začel kazenski postopek, z Dimitrijem Ruplom temeljito pogovoril. 
Kar z drugimi besedami pomeni, da bi bil pripravljen sprejeti njegov odstop. 
In minister Rupel? 
Ne glede na odločitev preiskovalnega sodnika bi lahko priznal, da so ga snovalci nesrečne PFDA malce zavedli, da pa to v nobenem primeru ne vpliva niti na njegovo politično niti na njegovo pravno odgovornost. n

Drugod po večini Evrope se takšne zadeve urejajo bolj miroljubno. 
Oglejmo si zabavno zgodbo iz Velike Britanije. 
Daily Telegraph ki izhaja v častivredni nakladi 900.000 izvodov je solidno konservativno branje. 
Ni kaj reči. 
De gustibus non est disputandum. 
Ima pa Daily Telegraph posebno piko na svojo konkurenco. 
Ob vsaki priložnosti se z velikim veseljem spravlja na ravno tako legendarno BBC, javno britansko radiotelevizijo. 
Novinarji in uredniki Daily Telegrapha so namrščeno pokarali BBC, da se gre levičarjenje in da je preveč kritična do ameriškega prezidenta Georgea W. Busha. 
BBC, ljubkovalno Stara teta, je znana po neodvisnem duhu, na kar je še posebej ponosna. 
Med vojno v Iraku je Daily Telegraph špecal BBC in opozarjal svoje bralce, naj bojo za božjo voljo pozorni na številne programe BBC ali po domače »Beeb« in naj se pritožijo zaradi pomanjkanja nepristranosti.

