Oblikovno nekoliko osveženi terenec monterey je dobil zmogljivejša motorja: 3,5-litrski bencinski šestvaljnik (215 KM) in trilitrski štirivaljni turbodizel s "common rail" neposrednim vbrizgavanjem goriva (159 KM). 
Sicer pa so pri Oplu tokrat namenili precej pozornosti tudi študijskim zamislim v General Motorsovem EV1 z uporabo alternativnih virov (elektrika, plin) oziroma kombiniranega pogona elektrika-dizel.

MAZDA DEMIO - Čeprav mazdo demio že nekaj časa uspešno prodajajo na Japonskem in bo ustrezno prirejena evropskim zahtevam, predvidoma bo septembra naprodaj tudi pri nas, so v Ženevi še vedno vztrajali pri konceptnem avtomobilu. 
Prijetno oblikovani kompaktni štirikolesnik je nastal na osnovi prejšnjega modela 121, ugajal pa naj bi predvsem mlajšim ljudem, ki imajo radi prostoren in prilagodljiv, toda majhen avtomobil. 
Pod motornim pokrovom je prečno nameščen 1,3-litrski štirivaljnik z 72 konjskimi močmi. 
Demio je na Japonskem eden najbolj priljubljenih avtomobilov, kar dokazujejo tudi številne nagrade in priznanja. 
Ali bo tako tudi v Evropi in pri nas, pa je odvisno predvsem od tega, ali bodo pri zastopniku uspeli določiti primerno ceno. 
KIA PRIDE WAGON, SHUMA, CARNIVAL - Kia je na salon v Ženevi pripeljala vrsto novosti. 
Nova kombilimuzina shuma je naslednica kombilimuzinske različice modela sephia. 
Je zanimivo in tudi precej inovativno oblikovan in prostoren družinski avtomobil, ki so mu namenili 1,8-litrski štirivaljnik s 111 konjskimi močmi, kar pomeni, da bodo na svoj račun prišli tudi bolj dinamični vozniki, saj je obljubljena najvišja hitrost 195 kilometrov na uro. 
Avtomobil se ponaša z bogato serijsko opremo, prodajati ga bodo začeli maja, cena še ni znana. 
V drugi polovici leta bo nared tudi prvi hišni enoprostorski avto carnival, ki bo imel v prilagodljivi notranjosti lahko tudi 9 sedežev. 
Novost je še parktown, karavan na osnovi clarusa s sedmimi sedeži in dvolitrskim motorjem. 
Zadnji hip pa so pripeljali še karavansko različico (na sliki) hišnega malčka pride.

Del oblike zadka tega vozila je zelo značilen za Pininfarinovo oblikovanje kupejev in v njem lahko prepoznamo tudi nekaj osnovnih potez, značilnih za ferrarije, na katerih obliko prav tako vplivajo pri Pininfarini. 
V Italiji tudi izdelujejo 406 coupe, tako da je zgodba o poreklu še popolnejša.

+ zmogljivosti

Karavani in mali enoprostorci

ŠENTJUR, 7. - Marjan Žonta, lastnik Žonta Transporta iz Gajev pri Celju, je med tistimi, ki se potegujejo za nakup hotela Alpos, ponudil lastniku hotela, podjetju Alpos, najboljši program. 
V ponudbi je zapisal, da je v hotelu Alpos pripravljen nadaljevati gostinsko dejavnost in vanj tudi vlagati oziroma ga obnoviti. 
Pogodbo bodo verjetno sklenili še ta mesec, in kot nam je dejal Jožef Artnak, pomočnik generalnega direktorja podjetja Alpos, ni bojazni, da bi kdorkoli od 24 redno zaposlenih delavcev v hotelu ostal na cesti. 
Nekaj delavcev bo zaposlil Žonta, drugim pa bodo zagotovili delo v podjetju Alpos. 
(gm)

CELJE, 7. - Kar štiri ure in pol so celjski svetniki na včerajšnji izredni seji, ki bi morala biti že novembra lani, razpravljali o problematiki celjskega gospodarstva in o možnostih njegovega razvoja. 
V zadnjih dveh letih je šlo v stečaj prek 80 podjetij, zato tudi ni čudno, da se celjska regija z 21,5-odstotno brezposelnostjo uvršča v vrh v državi. 
V največjih težavah je celjska industrija, in kot je dejal podžupan Dušan Burnik, bo tudi letos verjetno brez dela ostalo še nekaj sto ljudi. 
Po njegovem mnenju namreč Celju primanjkuje razvojnih programov, tri četrtine podjetij pa stroške znižuje tako, da krčijo delovna mesta.

Bodo prebivalci v mestnem jedru kot sosedje v Bernetičevi ulici na Markovcu?

Da je Slovenija lahko most med zahodom in vzhodom, kažeta dva dogodka. 
IskaTeling bo opremila rusko carino z omrežji, vrednimi 7 milijonov dolarjev. 
To pa ni edini tak posel, saj je obseg dosedanjega sodelovanja enak dvakratni vsoti sklenjene pogodbe, ki naj bi jo še razširili! 
Hkrati pa je bil verjetno tudi dober sloves v tujini razlog, da so se povezali z angleškim hitro rastočim podjetjem SDX. 
Njihovi izdelki so skladni s programom kranjskega podjetja oziroma ga dopolnjujejo, kar v tujini pomeni še bolj popolno ponudbo in več možnosti za večje posle. 
Prav povezava s tem podjetjem bo zelo pomembna v državah nekdanje Jugoslavije.

Razstava dveh umetnic

ŠKOFJA LOKA - Skoraj vse šole imajo svoje otroške in mladinske pevske zbore, ni jih pa veliko, ki premorejo tudi učiteljski pevski zbor. 
Mednje sodi učiteljski pevski zbor na osnovni šoli Cvetka Golarja na Trati pri Škofji Loki (na sliki). 
Učiteljice vedno z veseljem nastopijo na kakšni prireditvi ali praznovanju, pa čeprav le na šoli. 
(Foto: Janez Pipan)

l Zato pa je v mehiški Guadalajari prvič po letu 1881 spet snežilo.

l zahtevali od delodajalca, da vam izstavi novo obvestilo, če na prvotno prejetem obvestilu niso bile vpisane oznake prejemkov oziroma številke kolon;

l pri dohodkih, pri katerih se lahko uveljavljajo normirani stroški (npr. pogodbeno delo, prejemki učencev in študentov prek študentskega servisa, prejete najemnine, avtorski honorarji itd.), podatke o normiranih stroških tudi vpisali;

1. 
Seštejejo se vsi zneski, ki ste jih vpisali v kolono 8 na prvi in drugi strani obrazca (plača, pokojnina, regres, dobiček, avtorski honorarji itd.). 
Seštevek imenujmo "Dohodki". 
Samostojni podjetniki pri tem ne smejo pozabiti na dobiček iz dejavnosti. 
"Naša" davkoplačevalca sta imela naslednje dohodke:

6. 
Za izračunanje Letnega zneska dohodnine ("pove" nam, kolikšna je naša dohodninska obveznost za preteklo leto) potrebujete samo še Lestvico za izračunavanje dohodnine, ki je navedena v Tabeli 2.

Podoben rezultat (vrnjen znesek dohodnine v višini od 10.000 do 20.000 tolarjev) bo dobilo precej davkoplačevalcev. 
Če bo vaš račun pokazal, da bi morali razliko v dohodnini še plačati, skušajte najti razlog za vaše doplačilo (napaka v računu, upoštevani napačni podatki, neupoštevanje vseh olajšav, nepravilen obračun akontacije med letom itd.). 
V večini primerov so razlogi taki, da jih pred oddajo napovedi še lahko odpravite in dobite nazaj vsaj nekaj dohodnine.

Tisti, ki so kot kandidata za obrambnega ministra pričakovali Marjana Podobnika, so se zmotili. 
On že ve, kolikšen je rok trajanja.

Mirko Bandelj, notranji, in Tit Turnšek, obrambni minister, ki je užival v novih in novih razlagah vohunskega zapleta, na fotografiji vojaškega obveščevalca Bojana Velikonje.

Služenje vojaškega roka lahko prekinejo vojaku, ki so ga med služenjem ocenili kot začasno nesposobnega za vojaško službo. 
Kot določa zakon o vojaški dolžnosti, mu služenje iz zdravstvenih razlogov lahko prekinejo, če je zaradi bolezni odsoten več kot 24 dni. 
Enako velja za vojaka, ki ga je sodišče pravnomočno obsodilo na kazen več kot treh mesecev zapora, za vojaka, zoper katerega je med vojaškim rokom uveden kazenski postopek, zaradi rojstva otroka, smrti ali druge hude nesreče, zaradi strokovnega ali znanstvenega izpopolnjevanja, zaradi priprav v sestavi reprezentance na svetovnem in evropskem tekmovanju ali olimpijskih igrah, ter zaradi ugovora vesti, če jo je začutil med služenjem.

Zapeljal v potok

Prestrašena uslužbenka mu je dala okoli 1,5 milijona tolarjev v različnih bankovcih in ropar je brez besed pobegnil. 
Uslužbenke na srečo ni poškodoval, niti je ni zvezal. 
Ko je policija prejela obvestilo o ropu, je takoj izvedla ožjo in širšo blokado območja Ptuja. 
Na cestah so policisti, oblečeni v neprebojne jopiče in oboroženi z avtomatskim orožjem, ustavljali in pregledovali avtomobile, nad območjem pa je krožil policijski helikopter. 
Kljub ostrim varnostnim ukrepom, ki so v primerih oboroženega ropa običajni, in obsežni akciji iskanja, policisti roparja do trenutka, ko to poročamo, še niso izsledili.

Zanimivo je, da so največ tovrstnih kaznivih dejanj zabeležili na Koprskem, tam pride na 10.000 prebivalcev 65,45 vloma, sledi ljubljanska uprava za notranje zadeve s 61,92 vloma na 10.000 prebivalcev, nato UNZ Maribor in Celje z bistveno manj vlomi na enako število prebivalcev - 39,84 in 37,41. 
Za vlomilce najmanj zanimiva pa je očitno slovenjegraška uprava za notranje zadeve z borega 7,41 vloma na prej omenjeno število prebivalcev. 
Škoda, ki so jo lani povzročili vlomilci s samim dejanjem in z vsem, kar so odnesli, je znašala več kot 763 milijonov tolarjev.

Število vlomov v stanovanja, stanovanjske hiše, kioske, vikende in gostinske lokale na območju UNZ Ljubljana sicer upada, povečalo pa se je število vlomov v trgovine. 
Od tam izginjajo predvsem cigarete in dražje alkoholne pijače.

V Ljubljani so vse pogostejši vlomi v avtomobile, v katerih vlomilce mikajo predvsem mobilni telefoni. 
Zato si velja zapomniti, da stvari, ki privabljajo nepridiprave, ni dobro puščati v avtomobilu.

- priluškovanje v prostorih s tehničnimi napravami;

Takšna opredelitev je seveda sporna, saj zakon o kazenskem postopku jasno opredeljuje namembnost ukrepov iz člena 150. 
Neprimernost organiziranosti po vsebini pokaže primerjava s civilnim sektorjem, kjer bi bila situacija približno enaka, kot je v OVSU, če bi združili SOVO in kriminalistično službo ministrstva za notranje zadeve v enoten organizem.

"Težko rečem, da so mi vloge za manjši oder bolj všeč, čeprav sem precej tam"

"Že med televizijskimi in radijskimi snemanji sem imel veliko stikov z otroki. 
Še bolj se moraš potruditi, če imaš ob sebi otroka. 
Najprej moraš z njim vzpostaviti dober odnos zasebno, torej med delom, na vajah ali med čakanjem na snemanje. 
Ko ti zaupa, ni več težav, saj so otroci tako neposredni, spontani."

22

LJUBLJANA, 7. - Predsednik Slovenije Milan Kučan je včeraj sprejel tričlansko delegacijo Amnesty International Slovenije, ki jo je vodil predsednik te nevladne organizacije Dragan Barbutovski. 
Ob začetku mednarodne akcije Poznam svoje pravice, ki jo Amnesty International (AI) organizira ob 50. obletnici sprejema Splošne deklaracije o človekovih pravicah, se je predsednik Kučan kot prvi v Sloveniji podpisal v Veliko knjigo podpisov in zapisal: "Država, ki je nastala s sklicevanjem naroda na pravico do samoodločbe, je posebej zavezana, da spoštuje vladavino človekovih pravic."

LJUBLJANA, 7. - Odbor za mednarodno politiko programskega sveta Slovenske ljudske stranke (SLS) odločno protestira zoper malodušnost pristojnih slovenskih organov, ki kljub še veljavnemu moratoriju dopuščajo spremembe v Piranskem zalivu, so zapisali v včerajšnjem sporočilu za javnost.

Drugega zaledja kot hišo, za katero objavljajo, novinarji zaenkrat nimajo. 
Tudi novinarski sindikat sodne postopke praviloma prepušča novinarskim hišam samim, je pa res, da nudi brezplačno pravno pomoč. 
Zdi se, da bo tako tudi v bodoče. 
Tine Vahen, predstavnik zavarovalnice Triglav, ki se prav te dni odpravlja v Nemčijo na neko posvetovanje o poklicni odgovornosti, pravi, da idej o tem, da bi se novinarji za primer tožb lahko zavarovali prek zavarovalnic, do zdaj ni bilo, se pa bo, kot pravi, o tem pozanimal v osrčju Evrope. 
"Predlani sem bil na podobnem posvetovanju v Franciji, vendar pa o tem ni bilo govora. 
Pri nas obstajajo poklici, kjer je zavarovanje za poklicno odgovornost obvezno, medtem ko bi pri novinarjih veljalo načelo prostovoljnosti. 
To zavarovanje pa gotovo ne bi bilo poceni, prav tako pa lahko že zdaj rečem, da bi šlo s strani zavarovalnice kvečjemu za soudeležbo in ne za celotno kritje stroškov, saj bi to pomenilo, da bi si lahko novinarji izmišljevali senzacionalne vesti, zavarovalnica bi pa pokrila stroške."

In kaj o komentarjih na račun svoje okrožnice pravi generalni direktor RTV Janez Čadež? 
Z odzivi novinarske srenje, predvsem pa predsednika novinarskega sindikata za zdaj še ni seznanjen. 
Kot pravi, ostaja pri pojasnilu, ki ga je dal pred dvema dnevoma, da je smisel uvedbe samoplačništva na RTV Slovenija v tem, da bodo novinarji nacionalne televizije in radia v bodoče bolj preverjali informacije, ki jih objavljajo.

Objava popravkov

"Omenjeni dopis je zmedel kulturne institucije, zato obveščamo javnost, da gre za ponaredek. 
Osebe, ki je podpisana na dopisu, na ministrstvu ne poznamo, vsebina dopisa pa ni resnična," je sporočila Petra Škofic, predstavnica za stike z javnostjo na kulturnem ministrstvu, in dodala, da je zoper neznanega storilca sprožen ustrezen postopek. 
(bm)

8. marec je spet priložnost za oceno, kako je z uresničevanjem pravic žensk v Sloveniji

Mitja Lavrič, pivovarna Union in Milan Kučan: Mitja, nič ne rečem, da tvoje ni odlično, toda celjski rokometaši so z lahkim laškim še vedno v Evropi. 
(nb/foto: Bojan Velikonja)

A pustimo Eda Ravnikarja in Marjana Podobnika, da se pacata v litostrojskem zosu, saj sta si ga konec koncev sama zakuhala. 
V vsej zgodbi se mi zdi namreč pomembno razumeti predvsem to, da bo verjetni klavrni konec nekdanjih Titovih zavodov le ena od mnogih mučnih posledic tega, da del slovenskega volilnega telesa zelo rad posluša poceni demagoška gesla, tisti, ki na ta način pridejo na oblast, pa potem skušajo vladati v skladu z njimi - enega od temeljnih razlogov za tako žalostno stanje pa gre po mojem iskati tudi v tem, da je Slovenija še daleč od tega, da bi izobraženost prebivalstva zares lahko izkoriščala kot svojo primerjalno prednost, saj ima po podatkih štetja iz leta 1991 kar 46 odstotkov prebivalstva končano le osnovno šolo ali manj, le 9 odstotkov ljudi pa ima več kot višjo šolo. 
Sam seveda vem, da je človeška neumnost ena od redkih brezmejnih stvari na tem svetu in da proti njej ni zdravila - vendar pa sem hkrati prepričan tudi o tem, da bi bilo politikom bistveno težje zganjati demagogijo v državi, kjer bi bila razmerja obrnjena in bi imelo 50 odstotkov ljudi višjo šolo ali več, saj bi bilo prebivalstvo s takšno izobrazbeno strukturo slej ko prej dovolj razgledano, da bi razumelo vsaj to, kako jih za nos vlečejo tisti oblastniki, ki trdijo, da bo pod njihovo oblastjo ena in ena tri. 
Drugače povedano, Slovenija potrebuje dober izobraževalni sistem ter učinkovit in kar se le da prost pretok informacij ne samo zato, da bodo njena podjetja premogla dovolj znanja, da bodo lahko konkurirala na svetovnem trgu, ampak tudi zato, da se bo zaščitila pred preveliko količino lastne neumnosti - zato bi bilo veliko bolje, če bi vlada denar, ki ga bo z na neuspeh obsojeno sanacijo Litostroja zelo verjetno vrgla stran, vložila v razvoj izobraževalnega sistema ali v še bolj učinkovit prost pretok informacij. 
Ampak namesto tega bomo dobili davek na dodano vrednost, s čimer si bo vlada na tem področju dala pomemben avtogol.

Naša država uvaža na tone svinčenih akumulatorjev...

Na to namero Slovenije (da se namreč Slovenija vključi na listo držav aneksa VII, čeprav ni članica OECD) je opozoril predstavnik organizacije Greenpeace, ki se v Maleziji udeležuje konference pogodbenic baselske konvencije. 
Dobil je namreč uradni dopis z datumom 11. februar 1998, ki ga je Slovenija posredovala sekretariatu baselske konvencije. 
Poleg Slovenije sta enako predlagali tudi delegaciji Monaka in Izraela.

Združene države Amerike (edina med državami OECD ni podpisnica baselske konvencije), Avstralija, Nova Zelandija, Nizozemska in Kanada skušajo po trditvah Greenpecea doseči, da bi baselska konvencija postala ničvreden papir, namesto da bi dosegla cilj, da bi torej manj razvite države brez ustrezne okoljevarstvene zakonodaje postale poceni odlagališče nevarnih odpadkov iz razvitih držav. 
Leta 1995 je namreč 83 držav doseglo konsenz, da svojih nevarnih odpadkov ne bo izvažalo v države nečlanice OECD, ker pa je premalo držav ratificiralo člen 4 a in aneks VII, slednja še ne veljata.

Zavrnili pobudo treh držav

V okviru dneva zdravja v slovenskem parlamentu bodo strokovnjaki z različnih področij predstavili več tematskih sklopov, kot so: Vlaganje v zdravje: vlaganje v hitrejši razvoj, Zdravje v rodnem obdobju, Skrb za zdravje starejšega prebivalstva v Sloveniji, Zdravje šolskih otrok in mladine ter Zdravje v tretjem življenjskem obdobju.

nLJUBLJANA, 7. 
- Vlada na zadnji seji ni dala soglasja k imenovanju Janka Hamlerja za direktorja Centra za šolsko in obšolsko dejavnost; o tem sploh ni odločala.

Ministrstvo za notranje zadeve, kot smo izvedeli, se ne spušča v razsojanje, kdo je zakoniti predsednik stranke (kot je znano, ima del zelenih za svojega predsednika Miho Jazbinška, del pa Ivana Tomšeta), saj za to nima pooblastil oziroma bi v takem primeru šlo za prekoračitev pooblastil. 
(av)

Ropar je imel pištolo in bombo

Razmere na Kosovu se ne umirjajo, vse bolj dejavna pa je mednarodna skupnost

ŽENEVA, 7. - Kot kaže neskladje med proizvodnimi možnostmi in povpraševanjem, so kupci avtomobilov lahko veseli. 
Tovarne jih bodo skušale na vse načine prepričati, da pri njih dobijo veliko vozila za ustrezno ceno.

Kaj sem hotela

vprašati gospoda

Že v dosedanjem procesu gospodarske globalizacije so se razmere temeljito spremenile. 
Evropski svet za menedžment CECIOS je na primer v svoji anketni raziskavi najvišjim gospodarstvenikom zastavil tudi vprašanje, ali bodo zahodnoevropske firme kdaj pritegnile nazaj delovna mesta, ki so jih s kapitalskimi naložbami izvozile. 
Večina odgovorov dvomi o tem!

Dober delež tega kolača dobi NSA, leta 1952 s predsedniškim ukazom Harryja Trumana ustanovljena obveščevalna služba Pentagona, ki se je v zadnjih letih še posebej specializirala za računalniško znanost. 
NSA, ki je še nedavno v ZDA sploh ni bilo mogoče nekaznovano omenjati, si je zdaj omislila celo svojo domačo stran, v kateri razkriva, da vsako leto zberejo za 250 ton starega papirja, aluminija in lesa, da v organizaciji že 24 organizirano spodbujajo krvodajalstvo - in da poleg drugih zaposlujejo tudi številne računalniške znanstvenike, lingviste in matematike. 
To pa je seveda idealen kader tudi za digitalne Jamese Bonde.

Borut Mehle

Kakšni so bili vzgibi velenjskih policistov - sami pravijo, da je šlo za rutinsko delo - ni povsem jasno, v vsakem primeru pa lahko dogodek postavimo tudi v kontekst vse glasnejših zahtev slovenskih glasbenikov, naj država in pristojne institucije začnejo strožje nadzorovati, kdo vse nastopa po Sloveniji.

Matjaž Ivanc je Slovenec in eden od dveh solastnikov ljubljanske diskoteke Eldorado. 
V štirih letih, odkar obstaja, so v njej gostovali malodane vsi tisti hrvaški estradniki, ki jih slovensko občinstvo ljubi. 
Kot pravi, so se od slovenskih izvajalcev za rentabilne izkazali samo tačas priljubljeni Rock'n' bend. 
Vsi drugi naj bi mu prinašali izgubo. 
"Kadar "delaš" Stavrosa, skorajda ne moreš zgrešiti. 
Čuke smo imeli tukaj trikrat, pa je bilo vedno napol prazno. 
Enako velja za vse druge slovenske izvajalce. 
Za nas je stvar zelo enostavna. 
Ker ne živimo od nobenih subvencij in je treba plačati bend, natakarje, redarje, čistilke, reklamo ter poravnati še kup drugih stroškov, si pač ne moremo privoščiti, da bi poslovali z izgubo. 
Plačujemo pa izključno prek računov, in to niti ne izvajalcem, temveč agenciji, ki denar potem prenakaže na njihove račune," pravi Ivanc.

Pajić po drugi strani meni, da gre izostanek slovenske glasbe na hrvaškem trgu pripisati slabemu managementu in neprofesionalnosti naših muzikantov, češ da se ne potrudijo in ne delijo promocijskih cedejev, plakatov in drugega propagandnega materiala. 
"Ne vem zakaj, vendar sem za Big Foot Mama, za katere mislim, da lahko pri nas postanejo velike zvezde, zvedel sam in ne prek njihove založbe ali agencije. 
Enako velja za Power Dancers, s katerimi nameravam prav tako poskusiti. 
Bi pa rekel še nekaj. 
Skupine, kot so Laibach, Lačni Franz, Miladojka Youneed, Videosex in druga tako imenovana alter produkcija, na Hrvaškem nikdar niso imele težav, ampak so bile vedno iskane. 
To ne čudi. 
Povsem logično je, da naši pevci bolj obvladajo mediteranski melos od vaših, po drugi strani pa ste imeli Slovenci vedno veliko zanimivejše rock in alter bende," nam je stari estradni volk tako popihal na dušo, da smo mu po telefonu pozabili pripomniti, da je razlika med zaslužki alter in estradnih bendov precejšnja.

Ali lahko spričo tega, da se kupna moč naših sosedov ne zvišuje, pričakujemo, da se bo zgodba nadaljevala? 
"Iz leta v leto je teh izvajalcev manj. 
Obstajajo samo še špice, torej res samo še najbolj popularni," pravi Jerant, ki namesto intervencije države predlaga večjo in kakovostnejšo domačo produkcijo. 
"Uspešni so tisti, ki imajo za seboj ekipe ljudi: komponiste, tekstopisce, ljudi za stike z mediji, posredniške in prodajne agente. 
Precej naših muzikantov pa misli, da lahko vse sami. 
Ne gre," končuje Jerant.

Med procesijo naj šivilje same sebe bičajo po golih hrbtih, v pokoro in da se očisti gnusoba iz dežele. 
Kot dežurni idiot verujem, da te moje idiotske predloge podpirajo stotisoči, ki hočejo zares dobro slovenskemu narodu. 
Naj sega plamen naše gorečnosti za edino pravo vero do nebes, pa četudi pokurimo vse naše gozdove! 
Ko bo teh zmanjkalo, bomo imeli na razpolago še obilico knjig, ki bi jih tudi kazalo sežgati. 
Naj končam: moje ogorčenje je tako veliko, da bi najraje kar lastnoročno zadavil vse, ki ta ubogi narod odvračajo od pravih vrednot. 
S solzami v očeh se spominjam pesmice, ki mi jo je kot otroku prepevala stara soseda, zares prava Slovenka: "Lepa si, lepa si, roža Marija; tebe časti vsa nebeška družina: angelci, zajci, vever'ce - sloni, medvedi, opice." 
Naj ta prelepa in poučna pesem zazveni iz vseh pravih slovenskih grl in nam potolaži ranjena srca...

Nina Uratarič

Konservativna slovenska družba se s samomori ubada že stoletja. 
Ker je v tistih časih pravila življenja narekovala Cerkev, ki samomorilstvo obsoja, je bil prav takšen tudi odnos družbe do samomorilcev. 
In tak v glavnem ostaja še danes. 
"Ljudje pred problemom bežijo, češ da se jih ne tiče," pripoveduje doc. dr. Gradova, "toda tiče se nas vseh, saj lahko le skupaj rešimo marsikatero dragoceno življenje."

"Prav srečni smo bili, vsakega novega dne smo se veselili in bili hvaležni, da smo skupaj," pripoveduje žena, "toda od tistega dne, ko si je poškodoval nogo, je šlo vse narobe." 
Nesreča pri delu ga je za pol leta prikovala na posteljo. 
Žena je morala opravljati večino prej njegovih del, kar je le stežka sprejel. 
Ko so mu zdravniki povedali, da ne bo nikoli več hodil tako kot prej, so ga tudi v službi dali na čakanje. 
S šepajočo nogo pa tudi doma ni našel ničesar, kar bi lahko počel. 
Otroka sta imela svoje življenje, žena vedno več dela, on pa se je počutil nesposobnega in nemočnega. 
Zjutraj je dolgo poležaval, nato se je prestavil v dnevno sobo in ves dan gledal v ekran. 
Na osebno higieno je pozabil, prav tako na prijazne besede. 
Družina se je odmikala stran, z vsakim dnem dlje. 
Nekega popoldneva, ko so prišli domov, ga ni bilo na kavču. 
Našli so ga šele naslednje jutro, obešenega v gozdu. 
"Vem, da mu je bilo hudo," se spominja žena, "toda družine so zato, da težave premagajo skupaj. 
Ko bi mi le odkrito potožil, ko bi se le pogovorila, bi bil mogoče še danes živ."

Zgodba o prijateljici

Letošnji osmi marec praznujemo v duhu, v katerem so ga vpeljali: zavzemanje za enakopravnost med spoloma se je, kakor je videti, spet zgodovinsko povezalo z bojem za socialne pravice. 
Ob stavki ptujskih delavk se je pokazalo, da je politična svoboda le zlata pena, če te, ki naj bi jo uživali, pritiska črna mizerija. 
Pokazalo se je, da brez organiziranega boja pravice ostajajo zgolj na papirju. 
Pokazalo pa se je tudi, da pravni in politični sistem za zdaj ne zagotavljata ne uveljavljanja pravic ne varstva za tiste, ki se za pravice bojujejo.

A država je opravila tudi nekaj specialističnih nalog. 
Najprej s tem, da je ni bilo tam, kjer bi morala biti. 
Na vrhuncu stavke so lastniki ali njihovi upravljalci najeli izvedence, ki so se fizično spravili nad stavkajoče. 
Za tovarniškim zidom si je država umila roke. 
A zato je bila tam, kjer ne bi smela biti: ko so predstavnice stavkajočih prišle v matično tovarno v Novo mesto, jih je pričakal policijski kordon s psi.

Glede tega, komu je Ocena dala vetra ali pa ni dala, pa tole: pri analizi nekega dogajanja me ne zanima, komu bo "dala vetra", ampak resnica, dejstva. 
Nikoli svojih analiz ne delam in ne usmerjam glede na "vetrove", take ali drugačne. 
To, da družboslovna analiza vedno komu prav pride, ne more biti prvenstvena skrb analitika, sicer ne bi nič napisal. 
Gotovo pa jo izkoristi tisti, ki ravna po načelu: kritik našega sovražnika je naš prijatelj, kar je samo druga oblika načela "kdor ni z nami, je proti nam". 
Tako so me v osemdesetih letih zmerjali levi, potem desni, danes pa oboji. 
In še del prijateljev povrh, kar je najhuje. 
Pa vendar ves čas nočem nič drugega kakor z analizami in prepričevanjem doseči, da bi vsaka stran vzela nase svoj del krivde oziroma soodgovornosti in torej ne bi absolutno okrivljala zgolj druge strani, kajti TO je izvir današnjega sovraštva in nespravljivosti, ki se prenaša že tudi na nove generacije. 
To je ta groza, za katero bi želela, da bi se ji izognili. 
Toda vztrajanje zgolj pri svoji resnici, kot da je absolutna, in pri svoji nedolžnosti je TO, kar nas od sprave oddaljuje.

Že res, da parlament ne bo pisal zgodovine (ker ta prej ko slej ostane domena zgodovinske stroke, skratka znanosti), ampak politični dokument, se pravi dokument, ki bo sprejemljiv za večino in bo postavil načela sobivanja v prihodnosti, vendar pa mora temeljiti na dejstvih - sicer resnice preprosto ni več in je vse podrejeno takim ali drugačnim "vetrovom". 
Takšni ali drugačni pragmatiki.

Strinjam pa se z Miheljakovo sklepno mislijo in z njo s svoje strani končujem to nesmiselno polemiko: "Včasih je modrost in veličina človekovega uma in razsodne moči tudi zmožnost priznati zmoto, prenagljenost, nenatančnost."

Kriteriji so jasni

Vse lepo in prav, vendar se težave pojavljajo tudi na drugih področjih. 
Bela knjiga, nekakšna biblija razvoja vojske v naslednjih letih, je še vedno v rokah ustvarjalcev, in to v času, ko se bodo začeli pogovori z državami kandidatkami za drugi krog širitve Severnoatlantske zveze, nimamo pa tudi pravilnika, ki bi opredeljeval, kako uporabiti vojsko. 
Obrambno varnostna doktrina je neizdelana, pohvalimo se lahko le z doktrino vojaške obrambe, ki pa je bila narejena z veliko "politične primesi". 
Svet za nacionalno varnost je "de facto" neobstoječ, obstaja le na papirju ali "de iuri", generalštab, ki mu kar počez in povprek očitajo nesposobnost, pa je bil z zakonom o obrambi niveliziran na raven katerekoli druge državne uprave. 
Šolanje in izšolanost vojske se v tej luči pokažeta kot majhen problem. 
Zasnova, da iz intelektualca naredimo vojaka, je sicer sprejemljiva, vendar je težava v tem, da je nadgradnja - torej vojaško znanje - nekoliko šibka.

Gospa Radmila Milentijević je zelo uglajena in izobražena gospa. 
Uglajenost in izobraženost je pila iz nedrij svetovne demokracije - v Združenih državah Amerike. 
Tam je doktorirala iz zgodovine in se politično uveljavljala, a tam je tudi spoznala, da je ameriški sistem zelo zlagan, nedemokratičen, pa še o zgodovini nima pojma, kar je povsem razumljivo, saj med dinozavri in Indijanci v Ameriki zija velika praznina. 
In takšna država naj bi učila pameti ta zadnjo Jugoslavijo, ji delila levite o demokraciji in "civilizirala" srbsko ljudstvo, ki je uporabljalo jedilni pribor, še preden so Ameriko sploh odkrili? 
Zato je prišla nazaj in v Beogradu sprejela odgovorno službo ministrice za informiranje. 
Sklenila je razrešiti dve izjemno pomembni zadevi: demokratizirati srbske medije in spraviti v svet pravo resnico o demokratičnosti dveh evropsko najbolj znanih očes v glavi! 
Oboje ji tako čudovito gre od rok, da si Američani pulijo lase, ker so ji sploh dovolili, da je zapustila ZDA. 
Demokratičnost srbskega medijskega prostora je po njenem mnenju absolutna, saj tam vsi lahko berejo, kar hočejo, in gledajo ali poslušajo, kar želijo. 
Policija ne tepe, če berete opozicijski časopis. 
Toda ali je demokratično, se sprašujejo srbski "nedemokrati", da časopisi vladajoče stranke ne čutijo pomanjkanja časopisnega papirja, ostali pa komaj tiskajo? 
Seveda je demokratično! 
Proizvajalec roto papirja lahko prodaja papir, komur hoče! 
Drugi naj se znajdejo. 
Toda časopisom ni omogočen uvoz papirja. 
To nima zveze z demokracijo, pravi gospa zgodovinarka, zvezni zakon pač tega ne omogoča. 
Ljudje so lačni, mi pa naj bi razmetavali denar za papir, a? 
Režimski elektronski mediji nimajo težav s frekvencami, vsi drugi pa lahko oddajajo z omejenim dosegom, torej manjšemu številu ljudi. 
Kdo pa je kriv, da so se šele zdaj spomnili, da bi imeli svoje radijske in televizijske postaje? 
Kam pa bi prišli, če bi zdaj vsa država gledala nekakšne vaške TV-programe? 
Toda najbrž ni demokratično, da v upravnem odboru državne televizije sedijo samo predstavniki vladajoče Miloševićeve stranke. 
Seveda je demokratično, to so pametni in pošteni ljudje, strokovnjaki, kar je najpomembneje! 
Po volitvah pa jih bodo morda zamenjali drugi pametni in pošteni. 
Državni mediji nimajo težav z denarjem. 
Normalno, pravi gospa ministrica, ker so kakovostni in uspešni. 
Demokratično je, da neuspešni propadejo in da država podpre uspešne. 
Toliko o demokraciji medijev. 
Vsekakor pa je nenadomestljiv njen prispevek k zgodovinskemu razumevanju lika in dela gospoda Miloševića. 
Radmila kot zgodovinarka z vso avtoriteto svojega znanja primerja Miloševića z Bismarckom in Churchillom. 
Oba sta bila svojčas nerazumljena, čeprav sta svojima narodoma prinesla bogastvo in slavo. 
Churchill je denimo ubranil Britanijo pred Nemci in nato v miru izgubil na volitvah. 
Bismarcka so obsojali, da krši ustavo, ko je združeval Nemčijo, a je kljub temu premagal parlament. 
Podobnost z Miloševićem je neverjetna, čeprav so razlike v detajlih. 
Milošević je za razliko od Churchilla izgubil vse vojne, a kljub temu zmagal na vseh volitvah in za razliko od Bismarcka razdrl bivšo Jugoslavijo, ne da bi pri tem, kot sam pravi, kršil ustavo. 
Častno mesto v zgodovini mu ne uide. 
Za to bo poskrbela gospa Milentijević.

Čeprav sodi med mlajše trenerje v košarkarski Evropi, se lahko jugoslovanski strateg Željko Obradović pohvali že s tremi naslovi evropskega prvaka, ki jih je osvojil s tremi različnimi klubi (Partizan, Joventut in Real). 
Kot trener reprezentance Jugoslavije ima tudi srebrno olimpijsko kolajno iz Atlante in zlato odličje z zadnjega evropskega prvenstva. 
Letos je prevzel Benetton iz Trevisa in Italijani upajo, da bo tudi njih pripeljal do evropske lovorike.

"Tekma v Tivoliju je bila podobna prvi v Trevisu, s čvrstima in agresivnima obrambama. 
Pred koncem prvega polčasa smo naredili večji 'break' in si priigrali enajst točk prednosti, vendar se je nato pokazalo, da to ni posebej velika razlika. 
Na osnovi video posnetkov sem vedel, da Olimpija vedno zaigra posebej dobro v obrambi na začetku drugega dela. 
Nabrali smo si veliko osebnih napak, zaradi odsotnosti četrtega visokega igralca pa sem imel težave z rotacijo igralcev. 
V drugem polčasu smo vzpostavili ravnotežje v skokih, saj je Olimpija v prvem delu v tem elementu igre vodila z 18:9, na koncu pa je bilo le 24:22 za Ljubljančane. 
V končnici je bil človek odločitve Riccardo Pittis. 
Najprej je dosegel koš in izsilil osebno napako, nato pa zadel še trojko."

Zaradi svetovnega prvenstva bodo na startu (fantje oba dneva ob 10. uri, dekleta ob 13. uri) le po štirje predstavniki iz držav, ki zasedajo mesta med petnajsterico v pokalu narodov, slabše uvrščene države manj. 
Slovenijo, ki v moški konkurenci pokala narodov na 6. mestu zaostaja le za Nemčijo, Norveško, Rusijo, Italija in Avstrijo, bodo zastopali Tomaž Globočnik, Sašo Grajf, Janez Ožbolt in Matjaž Pokljukar, med dekleti, kjer naše trenutno za Nemkami, Rusinjami, Francozinjami, Norvežankami, Čehinjami in Švedinjami zasedajo 8. mesto, pa bodo v smučini Urška Dolinar, Tadeja Brankovič, Lucija Larisi in končno tudi Andreja Grašič. 
"Zanesljivo se bo uvrstila med petnajsterico," je namesto nje napovedal naš najizkušenejši biatlonec Janez Ožbolt iz Loža na Notranjskem. 
"Uvrstitev med 45 najhitrejših, ki nato startajo tudi v nedeljo, bo danes zaradi zelo izenačene konkurence zelo težka. 
Želim med dobitnike točk v pokalu. 
V zasledovanju je streljanje še bolj pomembno, saj te med tekom v kazenskem krogu prehiti vsaj deset tekmecev. 
Seveda lahko tudi hitro napreduješ. 
Na srečo so razmere mnogo boljše. 
Kot barvna televizija proti črno-beli, tako bo vsaj veselje tekmovati," je včeraj dobro razpoložen spregovoril ljubitelj polhanja. 
Upajmo, da je enako kot za polhe, past nastavil tudi za visoka mesta na svetovnem prvenstvu, kjer med našimi zastavo še vedno nosi Uroš Velepec iz Borovca leta 1993 (sedmo mesto).

IDRIJA - UNION OLIMPIJA: Živosrebrni rudnik so pred leti zaprli, zdaj grozi tudi zaprtje idrijske prvoligaške košarke. 
Treba bo v dodatne kvalifikacije za obstanek. 
Dvoboj z Goljatom iz Tivolija bo služil v razvedrilo gledalcem, premikov na lestvici pa ne bo pozročil. 
Naš tip: 2.

Marijan Kraljević - 6,5: Italija ima dve glavni dobaviteljici nafte - Alžirijo in Libijo. 
Mario je tokrat skrbel za dobavo urina na kontroli dopinga. 
Bil je radodarnejši od Gadafija.

Marko Tušek - 6: Italijani so znani lovci. 
Tudi Tuška so lovili. 
Med tekmo trikrat neuspešno (met 4-3), po tekmi pa so ga končno ujeli. 
A ne Italijani, pač pa novinarji Radia Čačak.

LJUBLJANA, 7. - Nogometaši v prvi slovenski ligi bodo imeli jutri obilo dela. 
Najprej bodo morali pohiteti do dežurne cvetličarne in kupiti rožice ob ženskem prazniku, popoldan pa jih čaka še "šiht". 
Najbolj bodo garali na Dnevnikovem derbiju drugega kroga v Novi Gorici, kjer se bo domače moštvo pomerilo z Mariborom. 
Vse tekme se bodo začele ob 15. uri.

Na Bavarskem umrl 16-letnik, na avstrijskem Štajerskem 15-letno dekle

Deklico, ki je doma iz kraja Öblarn na avstrijskem Štajerskem, so najprej zdravili na kliniki v Schladmingu, šele zatem, ko se je njeno stanje rapidno poslabšalo, so jo pripeljali v salzburško bolnišnico. 
Zdravnik, ki je dekle v kritičnem stanju sprejel, je povedal, da je bila pacientka že v globoki nezavesti in je kljub poskusom oživljanja niso uspeli rešiti. 
Čeprav rezultati preiskav o tem, kateri tip bakterijskega meningitisa je pri dekletu povzročil smrt, še niso znani, zdravniki domnevajo, da gre za tip C. Prvi znaki obolenja so podobni kot pri gripi, zato še posebej ob trenutni epidemiji gripe pri sosedih vlada med starši (za bakterijski meningitis naj bi bili posebej dovzetni otroci in mladostniki) velik preplah. 
Najožje sorodnike in sošolce umrle deklice so namestili v bolnišnico v Schladmingu in začeli s preventivnim zdravljenjem z antibiotiki. 
Hkrati so v kraju, od koder prihaja dekle, zaprli šolo in otroški vrtec.

Podmornice so zelo majhne, le dva metra široke kapsule, v katerih je poleg kapitana prostora še za dva potnika. 
Z njimi se približajo ladijskim razbitinam v globini 4150 metrov na vsega nekaj metrov. 
Pristanek na krovu potopljene potniške ladje pa je prepovedan - iz pietete do 1500 žrtev te katastrofe, ki se je zgodila leta 1912. 
Potovanje z letalom in prevoz z ladjo do kraja, kjer se potniki potopijo z majhnimi podmornicami, organizira potovalna agencijna Wildwings iz Bristola.

1958 - V Ljubljani je umrla slovenska pesnica Lili Novy, tudi odlična prevajalka slovenske lirike v nemščino.

Hrenova omaka: Korenino hrena očistimo, ostrgamo in naribamo, 5 žlic naribanega hrena zmešamo z nekaj žlicami bešamela (žlico margarine, žličko moke prepražimo in zalijemo z kozarčkom mleka, mešamo, da se moka razpusti), v nekoliko ohlajenega zamešamo 2 rumenjaka, žlico limoninega soka, sol in ščepec sladkorja v prahu. 
Vse skupaj gladko umešamo.

Nova helenistična najdba

NAGRADNA KRIŽANKA ŠT.10

DAMIR ŽAGAR, Pot na Ulako 18, 1386 Stari trg, Lož

LJUBLJANA, 7. - Baskovska delegacija pod vodstvom predsednika Joséja Antonia Ardanze je svoj prvi uradni obisk v Sloveniji označila za zelo uspešen. 
Obisk je bil predvsem namenjen iskanju možnosti za okrepitev gospodarskega sodelovanja in sodelovanja na področju kulture. 
Predsednik Kučan pa je dejal, da je bil obisk nadaljevanje tradicionalno dobrih stikov med Slovenijo in razvitimi pokrajinami držav članic Evropske unije, med katere sodi Baskija. 
Ti stiki niso novi, temveč so obstajali že v času, ko Slovenija še ni bila samostojna država, je rekel predsednik Milan Kučan in pri tem spomnil na znano razmerje med Evropo nacij in Evropo regij.

Vsaj polovica Klausovega volilnega telesa se je preselila k Svobodnjaški uniji (US), ki so jo ustanovili "uporniki", ki jim v stranki ODS ni uspelo izriniti Klausa. 
Tudi njim ankete priznavajo 10 odstotkov glasov. 
Vprašanje je, ali bo stranki, ki jo vodi nekdanji notranji minister Ruml, res uspelo rehabilitirati češko "desnico", omajano zaradi brezidejnosti in finančnih škandalov.

nMANILA - Žena nekdanjega filipinskega predsednika Imelda Marcos je v domovini še zelo priljubljena, tako da bo na predsedniških volitvah mešala štrene marsikateremu kandidatu (na sliki). 
Seveda, če ji bodo dovolili kandidirati. 
Državna volilna komisija mora namreč njeno kandidaturo še potrditi, kar pa ni tako zanesljivo, saj je bila Imelda obstojena zaradi podkupljivosti. 
(Telefoto: Reuters)

TATJANA MANDIĆ

Sicer pa je Davor Butković povedal, da ga nekaj ministrov ni hotelo tožiti, toda iz predsedniških dvorov na Pantovčaku so jim ukazali, naj podpišejo tožbo.

