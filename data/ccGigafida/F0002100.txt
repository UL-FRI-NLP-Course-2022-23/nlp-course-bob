Setubal - Odbojkarska reprezentanca Slovenije je tudi v četrtem nastopu in na tretjem na gostovanju osvojila nov par točk v EL skupine A. Po drugi zaporedni zmagi nad Portugalsko so se Hribarjevi izbranci - s štirimi zmagami in brez poraza - še trdneje zasidrali na prvem mestu 4. kvalifikacijske skupine za EP leta 2001.

Nova športna dvorana, gledalcev 500, sodnika Massaro in Zucchi (oba Ita).

Pripeka, ki je pognala živo srebro skoraj do 40 stopinj v senci, je ohromila naše odbojkarje, ki so bili v uvodnih nizih bleda senca tiste ekipe, ki je v Radovljici zmagala s 3:0. 
V prvem in drugem nizu so naši zamujali v blok, šepal je sprejem, servisi pa so postajali lahek plen razigranih in vročine bolj vajenih Portugalcev. 
Slovenci so edinkrat vodili v drugem nizu z 2:1, sicer pa so bili tekmeci vseskozi v prednosti za dve ali tri točke.

V dvoboju na razliko so Slovenci vnovič potrdili psihološko zbranost. 
Prešli so v vodstvo s 15:14 in s 16:15 ter uspešno zaključili svojo tretjo žogo, dobili peti skrajšani niz na razliko s 17:15 in pravzaprav že izgubljeni dvoboj odločili sebi v prid s 3:2 v nizih.

Rudi Klinar

F. M.

Za Slovence bodo najnevarnejši Rusi

Ljubljana - Na centralnem strelišču v Ljubljani je včeraj potekalo drugo kontrolno tekmovanje v streljanju z malokalibrsko puško in sočasno regijsko ljubljansko tekmovanje, na katerem so tekmovalci izpolnjevali norme za nastop na DP, ki bo 8. in 9. julija prav tako v Ljubljani.

Celje - S sobotnim nastopom najboljših 16 kadetov in kadetinj, ki so zbrali po nastopu v ekipnem tekmovanju in dvojicah najboljši rezultat, se je končalo 3. kadetsko SP v kegljanju. 
V zaključnem boju so se potegovali za posamični naslov in v kombinaciji. 
Zadnji dan je posebej opozoril nase zmagovalec med kadeti Andreas Schweiger iz Nemčije, ki je s 492 keglji osvojil naslova med posamezniki in v kombinaciji. 
Slovenci smo imeli v finalu trojico, a so se Damir Kuratovič, Gašper Tržan in Klemen Mahkovic kljub dobrim rezultatom od 455 do 458 kegljev zvrstili od 7. do 9. mesta.

Velenje odpira novo sezono

Ljubljana - Najboljši smučarski skakalci sveta bodo med azijsko turnejo poletnega niza tekmovanj FIS-Grand-Prix letos prvič gostovali v J. Koreji, finsko mestece Kuopio, ki bo 24. novembra odprlo tudi novo sezono svetovnega pokala, pa bo nase opozorilo tudi že s poletno tekmo svetovne elite. 
Tekmovalni spored sezone 2000/2001 bo vnovič 7. in 8. julija odprlo Velenje z dvojno prireditvijo prvega (poletnega) ciklusa celinskega pokala.

