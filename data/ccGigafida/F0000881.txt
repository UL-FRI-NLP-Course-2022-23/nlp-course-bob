Toda vmes se je oglasilo ministrstvo za finance in včeraj na sodišču vložilo predlog za prekinitev postopka vpisa povečanja osnovnega kapitala Zavarovalnice Triglav iz naslova zdaj aktualne dokapitalizacije. 
Državni sekretar na ministrstvu za finance Igor Kušar pravi: »Odločili smo se, da postopek vpisa povečanja kapitala prekinemo z identično argumentacijo, kakor smo jo oblikovali v začetku avgusta.« 
Povedal je, da na ministrstvu še niso bili seznanjeni z vsebino odgovora na tožbo, ki so jo vložili proti zavarovalnici, ta pa je zdaj nanjo odgovorila.

Vozel pa dodatno zateguje še ena podrobnost, namreč da je kapital obdavčen, izravnalne rezervacije pa ne. 
Križanič je sicer prepričan, da je Zavarovalnica Triglav močna zavarovalnica, torej ni dvoma, da bo zmogla izplačevanje škod.

Dogovor o sodelovanju med Koprom in Trstom

Ljubljana, Zagreb - Nova Ljubljanska banka namerava do konca septembra dati obvezujočo ponudbo za nakup tričetrtinskega deleža v hrvaški Croatia banki, razen če bo dobila dovolj močen signal, da zaradi političnih razlogov ne bi mogla resno kandidirati. 
Hrvaška centralna banka, na primer, meni, da danes razmere niso nič drugačne, kakor so bile, ko je lani v tem času NLB hotela kupiti Istarsko banko. 
V ozadju je tudi povezovanje dovoljenja za vstop NLB na hrvaški bančni trg z ureditvijo dolga deviznim varčevalcem podružnice »stare« LB v Zagrebu.

Hrvaški bančni trg se je sicer v zadnjem desetletju privatiziral hitreje kakor slovenski. 
Banke v lasti tujcev nadzirajo že okrog 84 odstotkov skupne aktive. 
Država (agencija za zavarovanja varčevalnih vlog in sanacijo bank) ima po podatkih iz 31. decembra 2000 stoodstotni delež le v Croatia banki in Dubrovački banki. 
Poleg tega imajo še 25 odstotkov delnic Privredne banke Zagreb in Riječke banke.

Peter Žerjavi

Omenjene posodobitve so nujno potrebne za zagotovitev največje učinkovitosti enotnega koprsko-tržaškega pristaniškega sistema, ki se bo povezoval s tržišči severne in srednje Evrope v treh različnih smereh, in sicer Pontebbana-Beljak-Salzburg, ki bo prednostna za promet, usmerjen v Nemčijo, nato pa iz Kopra in Trsta linija za Ljubljano, Gradec in Dunaj, ter potem Ljubljano, Hodoš in Budimpešto, ki bosta prednostni za promet, usmerjen v Avstrijo in srednjo Evropo. 
V tem kontekstu bi lahko kot centrala deloval terminal v Ljubljani, na stičišču petega in desetega koridorja.

Vabljiva poletna univerza v Bovcu

Z omenjenih univerz prihaja tudi večina letošnjih 46 udeležencev poletne univerze, povabili so pa tudi nekaj študentov z univerz v Beogradu, Podgorici in Sofije. 
Poleg razprav o letošnji osrednji temi - regionalni identiteti v transnacionalni Evropi - so imeli študentje priložnost za učenje furlanščine, italijanščine, nemščine in slovenščine. 
Sodeč po izjavah udeležencev, poletna univerza v celoti uresničuje svoj glavni namen, to je poglabljanje medsebojnega spoznavanja mladih izobražencev sosednjih dežel. 
Iz zbranega znanstvenega gradiva si obetajo skorajšnjo izdajo zbornika o tromeji.

Dividende v Iskraemecu

Nova poslovalnica NLB v Ljubljani

Ljubljana - Na Poljanski cesti 31 v Ljubljani so včeraj uradno (neuradno so jo odprli že 20. avgusta letos) odprli poslovalnico Nove Ljubljanske banke, podružnico Mestne hranilnice. 
Strankam je na voljo vsa paleta bančnih storitev, odprta pa bo vsak dan od ponedeljka do petka od 8. do 12. ure in od 15. do 17. ure. 
Ob sobotah bodo bančna vrata zaprta. 
D. V.

Oba možna koncepta sta imela zagovornike. 
Cerkev v tranzicijskih državah se lahko nameni, da bo dokaj hitro zagospodarila na »svojih« tleh, pridobila moč, s katero se lahko učinkovito zoperstavi državni oblasti, državo popeljala v Evropo ter na ta način okrepila tudi njen »duhovni temelj«. 
Lahko pa postavi »oazo svobode«, postane servis posameznikov in svojo moč pridobiva izključno v dialogu z drugimi.

Telekomunikacije

Bošnjaki, Hrvati in Srbi, ki so odgovorni za smrt tisočev in razselitev ljudskih množic, so se v zaporu spoprijateljili, dolgčas preganjajo z igranjem kart, šaha, odbojke in tenisa, s sprehodi, pogovori o dogajanju v zadnjem desetletju ... 
V sobah imajo tv sprejemnike s programi hrvaških, srbskih in bosanskih postaj, v knjižnici je 600 knjig, prebirajo lahko časopisje. 
Po besedah bosanskega Hrvata Mladena Naletilića Tute Haag še najbolj spominja na hotel kategorije B. Zaporniki lahko telefonirajo in uporabljajo internet, se razgibajo v telovadnici ali obiščejo čitalnico, v sobah, ki merijo 12 kvadratnih metrov, imajo stranišče in kopalnico. 
Zato velja Haag za eno najudobnejših evropskih kaznilnic. 
Razdeljeni so, ne glede na narodnost, v 12-članske skupine, v katerih se dogovarjajo, kaj bodo jedli ali kdo bo s kom igral odbojko.

Piran - Na Tartinijevem trgu v Piranu bodo čez približno deset dni spet odprli poslovni lokal, v katerem je pred časom poslovala trgovina Soče z blagom. 
Tokrat začasno kot razstavni prostor. 
Organizatorji slikarskega ex-tempora so ga že imenovali Čokoladnica Giuseppe Tartini. 
Novi lastnik poslovnega lokala je namreč podjetje Syncerus Sladkosti iz Olimja.

Medtem ko ima Alpinum, d. d., okoli 180 milijonov vseh obveznosti, je v postopku prisilne poravnave 157 pravnih in fizičnih oseb prijavilo za 150 milijonov tolarjev terjatev. 
Terjatve so prijavili tudi delavci (okoli 80) za premalo izplačane plače, in sicer do višine, ki bi jih morali dobiti po kolektivni pogodbi in po pogodbah o zaposlitvi od leta 1996 ter plač, ki jim jih podjetje dolguje za letos. 
Alpinum predlaga 60-odstotno poplačilo terjatev v treh letih, kar bi bilo po besedah sekretarke gorenjskega svobodnega sindikata Milene Sitar ena boljših prisilnih poravnav za upnike. 
Delu terjatev, ki so jih prijavili delavci, in sicer za premalo izplačane osebne dohodke v petih letih pa oporeka podjetje Alpinum, investicijsko podjetje, d. d., Bohinjsko jezero. 
Meni namreč, da so te terjatve obračunane previsoko.

Pretepače, ki so Berdenu prizadejali tudi telesne poškodbe, je osebno vodil predsednik sveta filovske KS in občinski svetnik Milan Varga . 
Vzroka za fizično obračunavanje Filovčanov z županom in z občinskimi funkcionarji naj bi bili zapleti pri načrtovanju gradnje čistilne naprave v tem kraju in ustanovitev nove občine Bogojina, v katero naj bi bila vključena tudi sosednja KS Filovci.

Politično ozračje je dodobra ogrela sicer že nekaj let stara želja Bogojincev po ustanovitvi lastne občine. 
Občinski svet je na županov predlog sprejel stališče, da ne nasprotuje ustanovitvi občine Bogojina, ali bo res ustanovljena, pa je odvisno od države in ne od občine. 
V bogojinsko občino se želi vključiti tudi sosednja KS Filovci. 
Filovčani so namreč razočarani, ker gradnja čistilne naprave v njihovi vasi ni dobila prednosti v letošnjem občinskem investicijskem programu. 
Takojšnja gradnja čistilna naprave je bila mogoča z izkopom gramoza iz krajevne gramoznice, za katero se je zanimalo soboško gradbeno podjetje Pomgrad. 
Z denarjem od prodanega gramoza bi Filovčani sofinancirali gradnjo čistilne naprave. 
Pogodbo s Pomgradom je podpisala KS Filovci, res pa je, da sta pri sklenitvi posla sodelovala občina in župan Franc Cipot. 
Zapletlo se je, ko so v Filovcih izračunali, da jih je župan napeljal k sklenitvi zanje škodljivega posla. 
Cena 300 tolarjev za kubični meter gramoza se je vodstvu KS očitno zdela prenizka. 
Uresničitev pogodbe med KS Filovci in Pomgradom je preprečila urbanistična inšpekcija, ki je prepovedala izkopavati gramoz, dokler ni urejena gramoznica. 
Zaradi opisanega so krajani Filovcev zelo jezni, vodstvo KS pa je županu Cipotu obljubilo sodbo ljudstva, če se bo udeležil zbora krajanov. 
Po zadnjih dogodkih pa je pri krajanih padel v nemilost celo predsednik sveta KS in občinski svetnik Milan Varga.

Naložba v računalniško tehnologijo omogoča sevniški Kopitarni preprostejše poslovanje Srečna roka pri izbiri modnih smernic in pripravi sodobnih izdelkov

Komunikacija je v sodobni družbi in umetnosti problem, ker se pojavlja v zelo zaprtih krogih. 
Postaja tudi vse bolj specifična, saj je gledalec danes postal uporabnik. 
Nočem biti hermetičen. 
Ker so me slike po mnenju nekaterih zaznamovale kot popartista, pa še posebej hočem med ljudi, da jim predstavim tiste stvari, ki so jim blizu in jih poznajo. 
Pri postavitvi v Bežigrajski galeriji odkrivam neki mikrokozmos - mestno lokacijo Bežigrad -, kjer se prepletajo fenomeni sodobne družbe, kot so nogomet (centralni stadion, ki je v bližini), virtualna pornografija (dostopna v zasebnih stanovanjih na internetnih straneh) in mobilni telefoni (problematična popularna komunikacija, ki uporabnika doseže povsod in kadarkoli).

Kako konkretno preslikavate podobe iz medijev na platno?

Galerije včasih dajejo razstavljalcu razstavnino, kar je zelo dobro (Bežigrajska galerija daje 50.000 sit - to je največ doslej zame). 
Čeprav je res, da ne čutim posebne potrebe po klasičnem galerijskem predstavljanju; bližja mi je virtualna publika, ki obiskuje spletne strani na medmrežju.

Iztok Sitar (na platnicah albuma sicer naveden s psevdonimom Ninel) je svojo »politično melodramo« posvetil tudi 10-letnici samostojne Slovenije, in to ne brez razloga. 
V stripu namreč kljub dvatisočletni projekciji v prihodnost nastopajo nam vsem dobro znani junaki, akterji našega političnega vsakdanjika (povečini desne provenience), ki se izražajo v prav tako dobro prepoznavnih frazah. 
Prizorišče stripovske satire je Ljubljana čez dva tisoč let, ki pa je sumljivo podobna nekakšni srednjeveški Ljubljani, hkrati pa tudi radikalizirani viziji mesta (in Slovenije kot države), ki se kaže ob politični zmagi »mahničevskih« klerikalnih sil. 
Tako se nam v »daljni« prihodnosti obetajo beatifikacija nekaterih znanih (trenutno opozicijskih) politikov, rasna segregacija (na čistokrvne Slovence in mešance, ki so nato razdeljeni še v devet podskupin), genetska mutacija čistokrvnih Slovencev zaradi medsebojnih porok, enotnost cerkve in države (»kdor ni katolik, ni Slovenec«), popolna degradacija ženske itn. 
Seveda Sitarjeva negativna utopija ni novinarski pamflet in v literarni pripovedi, še bolj pa v likovni izvedbi, ohranja sproščeno distanco do snovi, čeprav je njegovo »ikonično« (ideološkega pustimo ob strani) stališče jasno: risba je črna in krepka, pogosto razmazana, z ekspresivnim razmerjem med svetlobo in senco, blizu lesoreznim ali linoreznim odtisom, posamezne figure so karikirane, njihove grimase pa groteskno spačene ...

Na vprašanje, zakaj se govori o bosanskem filmu, ko pa gre za vendar koprodukcijo petih držav (Francije, Belgije, Italije, Velike Britanije in Slovenije), med katerimi ni BiH, je Danis Tanović na tiskovni konferenci kratko odrezal: »Režiser filma: Bosanec. 
Scenarist: Bosanec. 
Glavni igralec: Bosanec. 
Avtor glasbe: Bosanec. 
Jezik: Bosanski. 
Torej?« 
Po besedah glavnega producenta Noe Productions Čedomirja Kolarja (Pred dežjem) je film Nikogaršnje ozemlje že prodan v vse dežele sveta (razen v Avstralijo in Nemčijo), predlagali pa so ga tudi za tujejezičnega oskarja. 
»Hotel sem predvsem narediti nevojni film, kar je težko, če pripoveduješ zgodbo s stališča žrtve, in v tej vojni smo bili žrtve mi,« je povedal Tanović. 
Med drugim je omenil, da ga je pri pisanju navdahnila Selimovićeva zgodba Derviš in smrt, o dveh vitezih, ki se srečata na poti in začneta dvoboj s kopji; ker pa je rezultat izenačen, se opravičita drug drugemu in se nato ubijeta. 
Podobno kot se zgodi bosanskemu (Branko Đurić) in srbskemu vojaku (Rene Bitorajac), ki se znajdeta v rovu »nikogaršnjega ozemlja«, napeto situacijo pa dodatno zaplete ranjeni bosanski vojak (Filip Šovagović), ležeč na odskočni mini, od katerega dvigneta roke tako obe nasprotni si strani kot Unprofor in mediji; po Tanovićevih besedah nedvoumna metafora za Bosno in Hercegovino.

Salzburški poletni festival

Straussova avtobiografija

K. D

O njegovi družini je dejala, da sta se Janko in Milica poročila zelo mlada in da je morda tudi zaradi tega začelo prihajati do nesoglasij. 
Rojstvo mlajšega sina Tomija ju je za nekaj časa spet povezalo, toda družinsko podjetje, ki sta ga ustanovila dve leti po Tomijevem rojstvu, je začelo pobirati svoj davek. 
Milica je vedno bolj živela za podjetje, veliko je delala, bila je vztrajna in pripravljena veliko tvegati, zato pa je bila tudi zelo uspešna. 
Janko pa je vedno bolj pogrešal družinsko življenje in je leta 1991 našel nadomestilo zanj v konjih in kasaških dirkah. 
Toda to je po besedah Janje Šterman spet poslabšalo odnose med Milico in Jankom, saj je Milica možu očitala, da preveč denarja zapravi za konje in dirke, da nima odnosa do denarja... 
»Tomi je odrasel, a je žal zašel na kriva pota. 
Zakaj? 
Denarja mu ni manjkalo, verjetno pa je bil preveč sam,« je sklepala Janja Šterman. 
Potem je omenila še dva ali tri večje družinske spore, za katere je kot posredni povod omenila tudi domnevno Miličino ljubezensko razmerje z Jožetom Hojsom . 
Po njenih navedbah je bilo družinsko življenje Janka in Milice že tako na psu, da so njegovi domači Janku svetovali, naj se loči in naj zaživita vsak po svoje. 
Toda sam naj bi dejal, da tega ne more storiti, ker bo potem sin Tomi Milici še kaj hudega napravil.

Priča Marjan Mehmedovič je zanikal, da bi Žaliku kadar koli prodal ali dal kakšno orožje, Darinka Gonza, mati Žalikovega dekleta Suzane Radikovič, pa je izpovedala, da je njena hči na zdravljenju v bolnišnici v Ormožu, da sta z Žalikom nekaj mesecev živela skupaj v počitniški hiši v Čentibi, ki jo je Žalik ob nakupu iz njej neznanega vzroka prepisal na Suzano. 
Iztok Zrinski je povedal, da se je šolal za športnega motornega pilota v soboškem aeroklubu v istem času, ko se je tam šolala tudi Milica Makoter in da telefoniranje z mobilnim telefonom med poletom športnega letala v načelu ni dovoljeno.

Po levi v nesrečo

Obtoženca, starega 65 let, so obsodili na tri leta zapora - Žrtvi ne sme blizu

Srednjeveški renesančni dvorec v Rakičanu pri Murski Soboti ima pestro zgodovino. 
Nekoč je kraje in ljudi branil pred Turki, nato so se njegovi grofovski lastniki ukvarjali z veleposestniškim gospodarstvom, saj so jim kmetje vse do agrarne reforme leta 1936 obdelovali kar dvanajst tisoč hektarov veliko posestvo, takoj po drugi svetovni vojni se je vanj naselila vojska, od leta 1957 do 1979 pa je bil zavetišče za starejše ljudi.

Danes imajo v že dodobra obnovljenem dvorcu svoje prostore izobraževalni center, konjeniški klub, krajevna skupnost in lepo urejen gostinski lokal. 
Pred dvanajstimi leti so se Rakičanci odločili, da poslopje rešijo pred propadom in ga začeli z denarno pomočjo soboške občine, države in v zadnjih letih tudi EU obnavljati. 
Največ zaslug za obnovo ima njegov zdajšnji upravnik Ivan Karoli, ki je že desetletja tudi prvi mož rakičanske krajevne skupnosti. 
Karolija je delo tako prevzelo, da je pred dobrim desetletjem celo zapustil službo ter se povsem posvetil obnavljanju dvorca in urejanju okoliškega parka.

Zgodba v prekmurščini

Na drügo noč sé pa prkazao močén, valki človik, štéré vnogo nožov prnéso pa jé djao nasto. 
Sirmak jé pa zdajno: »Gospodné Božé, ve pa či naj ščeš skončati, jé adén nož zadosta!« 
Na te riči jé préino človik z noži vret.

3. 
Grad Mokrice

6. 
Kurentovanje, Ptuj

Ondan je pri sv. Neži na Vrhah, v eni vrških globač, prvič »zbrala« sosede Slovenjgradčane, Ravenčane in Dravograjčane. 
Kar tako, da bi razbili poletne dolgočasne dni. 
V globači pri sv. Neži, ta je ob »tromeji« med tremi največjimi, prej omenjenimi koroškimi občinami, se je zbralo oziroma se čez dan izmenjalo kar nekaj sto Korošcev, ki so v zavetju in v senci stare lipe doživeli prijeten počitniški dan. 
Tudi Korošci se srečujejo večinoma le še na ulicah, na delu, v šoli, po opravkih, zato se je srečanje pri sv. Neži izkazalo za zelo dobrodošlo. 
Anica Lavk je poleg občanov povabila tudi župane; prišla sta ravenska županja Ivana Klančnik in njen slovenjgraški kolega Janez Komljanec. 
Čeprav nedelja pri sv. Neži ni bila uradni dan, so se ljudje z njima lahko tudi kaj pomenili.

Dejan Vodovni

Prvič v petdesetletni zgodovini ljubljanskega živalskega vrta se je v začetku avgusta zgodilo, da se je iz jajc evropske močvirske sklednice, ki so bila oplojena v ujetništvu, izlegel naraščaj. 
V preteklosti so pod Rožnikom na svet sicer že prihajali mladiči te edine domorodne, pri nas živeče vrste želve, vendar so jajca vselej izlegle samice, ki so v vivarij živalskega vrta prišle že oplojene. 
Biologinja Irena Furlan je dejala, da so treh malih želvic veseli predvsem zato, ker vrsti v naravnem okolju grozi celo, da bo ob uresničitvi najbolj črnogledih napovedi izumrla. 
Resno jo namreč ogrožajo agresivnejše rdečevratke, ki jih ljudje odvržejo v naravo, potem ko se jih naveličajo imeti v domačih akvarijih. 
Samci evropske močvirske sklednice imajo nekoliko daljši rep od pripadnic nežnejšega spola in vbočen trebušni del oklepa, kar jim je v pomoč predvsem pri parjenju. 
Oče mladih želvic je v vivariju že od leta 1990, medtem ko ima mama pod Rožnikom naslov stalnega bivališča pet let manj. 
P. Z.

Rodil se je francoski klasicistični slikar Jacques Louis David (umrl leta 1825).

Spremenjena koža

Tekmovanje v hujšanju

Spomin na aprilske zmagoslavne dni slovenske hokejske reprezentance resda ni zbledel, toda ob še kakšnem porazu, kot je bil torkov v Mariboru na prijateljski tekmi s CSKA (z 0:5), bi se prav lahko in celo nepričakovano hitro umirila hokejska evforija. 
Te kajpada v vročih poletnih mesecih pri nas ni bilo čutiti, toda stopnjevala naj bi se pozimi - kajpada v pričakovanju zgodovinskega nastopa naših hokejistov na SP skupine A.

Slovenski košarkarji včeraj prispeli v Ankaro

Ankara - Z včerajšnjim slovesom od svojcev in prijateljev na brniškem letališču so najboljši košarkarji končali obdobje načrtov in iluzij. 
Po poletu prek Züricha v turško glavno mesto so padli z oblakov in pristali na trdnih tleh tudi v polnem pomenu besede. 
Z jutrišnjim začetkom evropskega prvenstva bodo morali uresničevati svoje ambicije in tudi želje svojih številnih privržencev v domovini

Slabše pa se je godilo Mariborčanki Tini Pisnik. 
Kazalo je, da je Selima Sfar tekmica po meri za našo najboljšo igralko. 
Edini, ki se je zavedal moči napadalne Tunizijke, je bil Tinin trener Peter Vymentalek.

Ankara - Marko Milič s 33 odigranimi tekmami na uradnih tekmovanjih zaostaja za reprezentančnimi soigralci Mariom Kraljevićem, Borisom Gorencem (oba po 56 tekem), Markom Tuškom (44), Ivico Jurkovićem (38), in Goranom Jagodnikom (33). 
Vendar je pri 24 letih že pravi veteran. 
V Turčiji bo že četrtič zapored nastopil na evropskem prvenstvu, od katerega zelo veliko pričakuje. 
Kot pravi, je bilo razočaranj že dovolj, zato se ne bo prenaglil kot pred odhodom v Francijo '99, ko je Sloveniji prerokoval celo zlato kolajno. 
Kot novi kapetan naših najboljših košarkarjev pa bo storil vse, da jo bo nekoč osvojil

Doslej sem bil le kapetan mladinske reprezentance, zato se še privajam na novo vlogo. 
Vlagam pa veliko dobre volje. 
Poskušam biti povezava med moštvom in trenerjem ter pozitivno vplivati ob morebitnem manjšem nezadovoljstvu, ki je reden spremljevalec kolektivov. 
Pri tem ne poskušam uveljavljati nekakšne avtoritete, temveč se s fanti pogovorimo kot prijatelji, saj se poznamo že zelo dolgo. 
Pri tem mi pomaga tudi Mario Kraljević, sčasoma pa se bo vključil tudi Arriel McDonald, saj dirigent ne more biti zasebnik.

Vas spomini na slovo od Reala posebej podžigajo pred dvobojem s Španci?

Ker Miljan Goljović ni dobil dovoljenja za nastop v slovenskem dresu, se je konkurenca na krilnih položajih naglo zmanjšala. 
Bi raje videli, da bi bile moči drugače razporejene?

Nove košarkarske »žrtve«

Rokometašice izgubile

Slovenski »Portugalec« Zlatko Zahovič bo pač zaradi kartonov tekmo za Bežigradom moral spremljati s tribun. 
A tudi Rusi trepetajo - poškodovani »Španec« Aleksandr Mostovoj naj bi bil eden njihovih adutov. 
Ob njem pogosto omenjajo tudi Dmitrija Hohlova, ki prav tako sicer igra v Španiji. 
Mostovoj, nogometaš Celte, je ob prihodu v Bor dejal: »Drži. 
Čez dan ali dva bom vedel, če se bom lahko zoperstavil slovenskim nogometašem.« 
Ob tem je omenil, da je bil minuli teden na obisku pri nekem kiparju: »Pokazal mi je maketo 'malega Mostovoja'. 
V bližini štadiona mi bodo postavili spomenik ...« 
Hohlov si na evropskem jugu še ni priigral takšnega ugleda, toda strokovnjaki ga že omenjajo kot najboljšega igralca moštva Real Sociedad. 
»Zmago, kaj pa drugega,« je kratko odgovoril na vprašanje, kaj pričakuje od tekme v Ljubljani.

Romancev je bil zelo jasen. 
Tekma s Slovenijo bo namreč odločilna za Rusijo. 
V primeru zmage - in bržkone tudi remija - bo pot na SP 2002 odprta, če pa bo »zbornaja komanda« iz Ljubljane odšla praznih rok, potem se v tej skupini lahko zgodi še marsikaj. 
Slovenske reprezentance namreč v Moskvi ne podcenjuje nihče več. 
Še zlasti ne po neodločenem rezultatu marca v Lužnikih, kjer je bila Slovenija celo po ruskih ocenah bližje zmagi.

Podobnega mnenja je tudi Aleksander Mostovoj, ki je prepričan, da odsotnost Zahoviča ne bo odločilno vplivala na igro slovenske reprezentance. 
Še posebej ne zdaj, ko igra pred domačim občinstvom. 
Mostovoj pravi, da je tekma v Ljubljani v bistvu boj za šest točk. 
Če Rusija zmaga, je zasledovalci v preostalih dveh tekmah namreč ne morejo več ujeti. 
Zato si bo ruska reprezentanca, kot pravi, že v Ljubljani poskušala dokončno zagotoviti vozovnico za pot na svetovno prvenstvo. 
O zmagi Rusije je trdno prepričan tudi znani televizijski komentator Vasilij Utkin, ki je po sila bledi predstavi na tekmi z Grčijo v Lužnikih (0:0) odločno izjavil, da bo igra ruske »zbornaje komande« v Ljubljani kajpak bistveno drugačna ...

V Kopru in Laškem: Pajovič proti Periću

Alma ali angel na zemlji

Avtor: Sašo Vrabič (rojen je leta 1974 v Slovenj Gradcu in je diplomant ljubljanske Akademije za likovno umetnost, na kateri je po slikarski diplomi leta 1997 letos opravil še specialko iz grafike in videa) se je s svojimi dosedanjimi razstavami umestil med tiste predstavnike mlajše generacije domačih likovnikov, ki slikarsko podobo razumejo kot posledico in komentar sodobne poplave vizualnih podob. 
Znan je po izkoriščanju najrazličnejših možnosti novih medijev in komentiranju sodobnosti (recimo televizijske realnosti in majhnosti slovenskega prostora), njegova umetnost pa je bila na njegovih zgodnjih samostojnih razstavah videna predvsem v manj konvencionalnih prostorih: v Klubu ljubljanskega Cankarjevega doma, kjer je leta 1996 sodeloval na prireditvi Meje demokracije, v velenjskem rudniku lignita ali pa v rojstnem Slovenj Gradcu, kjer je - brez otvoritve, uradnih govorov in celo brez obiskovalcev - izpeljal projekt Moj atelje. 
Predlani je v Galeriji likovnih umetnosti v domačem Slovenj Gradcu pripravil obsežnejšo razstavo Zvočne slike, v preteklih letih pa je večkrat sodeloval tudi s slikarjem Žigo Karižem, in sicer na skupnih projektih v ljubljanski Galeriji P74 (This Town ain't Big Enough for Both of Us) in Likovnem salonu Celje (This Town is Even Smaller). 
Nazadnje je samostojno nastopil v koprski Galeriji Meduza, kjer je pokazal izključno grafike (mdr. pravkar sodeluje tudi na iztekajočem se 24. mednarodnem grafičnem bienalu v Ljubljani), med skupinskimi razstavami, ki se jih je udeležil, pa izstopajo 2. trienale sodobne slovenske umetnosti U3 selektorja Petra Weibla v Moderni galeriji leta 1997, letošnji projekt Oko in njegova resnica Igorja Zabela v istem muzeju ter prav tako letošnji ljubljanski razstavi Mamljivo v MGLC ter Revizije; slika 70+90 v Galeriji P74.

Na kratko

V štiridesetih in petdesetih letih je nastopila v seriji Dick Tracey, v Detektivu, Ujetniku dvorca Zenda in Človeku s tisoč obraz i. 
Njena kariera je začela ugašati sredi petdesetih, kljub temu pa je še naprej igrala. 
Leta 1984 je nastopila v filmu Proti vsaki možnosti, priredbi filma Iz preteklosti . 
V njem je interpretirala eno svojih zadnjih vlog: mater junakinje, ki jo je bila v mladosti odigrala sama. 
Pozneje je sodelovala tudi v televizijski nadaljevanki Davida Lyncha Twin Peaks . 
»Njen filmski značaj lepotice, ki pod sladkim videzom nedolžnosti skriva surovo hudobijo, se ni ujemal z njeno pravo podobo. 
V resnici je bila je mila in prikupna,« je povedala njena snaha Annie Wile-Lasker.

Direktor Barbera zagotavlja, da najstarejši filmski festival ni protihollywoodski

Direktor beneškega filmskega festivala Alberto Barbera je dan pred začetkom festivala zagotovil, da najstarejši filmski festival na svetu ni protihollywoodski. 
»Obtožili so nas marsičesa, predvsem tega, da smo protiameriško usmerjeni in da je naš festival grenak in žalosten. 
Obe obtožbi sta po mojem mnenju povsem neupravičeni,« je med drugim poudaril Alberto Barbera.

V dvanajstih dneh bodo prikazali 146 filmov. 
Po 36 letih (leta 1965 Galetov film Srečno, Kekec ) bodo v nedeljo popoldne predvajali tudi slovenski film, in sicer Kruh in mleko Jana Cvitkoviča, ki ga je žirija na portoroškem festivalu povsem spregledala . 
Potegoval se bo v sekciji Novi teritoriji, pa tudi za nagrado za najboljši prvenec, imenovano zlati lev prihodnosti, ki med drugim prinaša 100.000 dolarjev in 20.000 metrov filma.

