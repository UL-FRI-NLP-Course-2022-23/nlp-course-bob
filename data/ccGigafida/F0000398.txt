In zakaj hvalimo Kad in Sod? 
Zato, ker sta še pred iztekom ponudbe javno objavila, da sta obe prevzemni ceni nesprejemljivi, in s tem javno "pritisnila" predvsem na Maos (Iskra Avtoelektrika se je že prej odpovedala dvigu prevzemne cene), da zviša ceno. 
Z javno objavo, da je Maosovih 1.145 tolarjev prenizka cena, sta dala Maosu priložnost, da to ceno zviša, dokler je še čas. 
Ni namreč povsem jasno, ali bo ATVP - kljub določbi Maosa, da bo delnice kupoval mimo prevzemne ponudbe - dvig prevzemne cene dovolila tudi po izteku ponudbe za prevzem, torej po petku, 9. februarja. 
Pravne prakse nimamo, pri Saturnusu Embalaži pa so Avstrijci ceno dvignili s poslom, ki je bil sklenjen tik ob izteku ponudbe za prevzem.

