Od našega posebnega poročevalca iz Iraka

Združena Evropa bo morda vplivnejša v mednarodnem dogajanju - to so si zaželeli skoraj vsi državniki sedanje in razširjene Unije -, zagotovo pa bo širitev podaljšala trajanje zasedanj evropskega sveta in drugih političnih forumov skupnosti. 
Dokaz je prav današnja izmenjava mnenj predsednikov držav ali vlad s predsednikom konvencije o prihodnosti Evrope Valéryjem Giscardom dʼEstaingom. 
Prvič doslej so se je udeležili tudi najvišji politiki prihodnjih članic, zato se je razprava zavlekla skoraj do kosila.

Dejan Vodovnik

DS o odpiralnem času trgovin

Vladni predlog proti Drobničevemu

Po slovesnem praznovanju 40. obletnice elizejskih sporazumov je Nemčija zdaj v trdnem objemu prijateljske Francije. 
Lani oktobra sta kancler Gerhard Schröder in predsednik Jacques Chirac na plečih prihodnjih članic EU še za nekaj let podaljšala francoske kmetijske privilegije, nagrada za pomoč v sporu z jeznim ameriškim predsednikom Georgeom Bushem pa bo tudi dogovor o zametkih skupne evropske vojske konec aprila v Luksemburgu.

»Ni stalnih zavezništev, so le stalni interesi,« je v davnem viktorijanskem obdobju dejal britanski premier lord Palmerston. 
Tudi 25-članska EU bo vsaj na začetku iskala nova razmerja sil in nove poti za skupno delovanje.

V Bruslju so resda že nekajkrat odprli vrata manj razvitim državam (Irska, Grčija ter Španija in Portugalska), vendar so, razen v zadnjem primeru, vstopale posamič, zato niso povzročile toliko problemov gospodarski koheziji, kakor jih utegne sprožiti sedanja širitev.

Božo Mašanović

Od našega sodelavca

Leto 1972 je leto prve širitve Evropskih skupnosti. 
Januarja tega leta je bila podpisana pogodba o priključitvi Danske, Velike Britanije, Irske in Norveške. 
Slednja je na referendumu članstvo v Evropskih skupnostih zavrnila. 
Pogajanja z Veliko Britanijo so se začela že leta 1961, vendar je francoski predsednik Charles de Gaulle z vetom dvakrat preprečil priključitev Britanije k ES. 
Bruseljska šesterica je tako leta 1973 postala deveterica.

Je mati pognala hčer v pogubo?

Stečajni postopek pa mimogrede pomeni tudi to, da 130 delavk ne bo dobilo odpravnin. 
Njihova povprečna starost je okrog 42 let in torej povečini nimajo nobenih možnosti pri iskanju druge zaposlitve. 
Po objavi stečaja bodo 15 dni ostale v delovnem razmerju, od dne, ko bo zmanjkalo dela, pa bodo izkoristile lanski in letošnji dopust. 
»Stečajna masa je tako majhna, da verjetno ne bo mogoče poplačati njihovih terjatev predvsem za letošnji regres in neizkoriščen dopust, kolikor jim ga bo pač na koncu ostalo,« dodaja Urbanč. 
Del terjatev naj bi pokrili iz jamstvenega sklada, šele čez leto ali dve pa bi delavke lahko iz naslova odgovornosti lastnika za nastalo stanje iztržile še kakšen tolar, ker so po letih odrekanj ob minimalni plači ostale na cesti.

Ravnateljem je spregovoril tudi minister za šolstvo, znanost in šport dr. Slavko Gaber in dejal, da gre Slovenija v Evropo in s seboj nosi pomembno doto - v zadnjem desetletju se je opazno dvignil delež prebivalcev, ki so si izboljšali izobrazbo. 
Opozoril je na mednarodne raziskave (Timss, bralna pismenost), ki kažejo na šibke točke, ki jih je treba nadgrajevati. 
Ugotavlja, da je treba narediti korak naprej v povečevanju uporabnosti znanja, saj se slovenski učenci slabše znajdejo v različnih situacijah kot velik del Evrope, s katero se hočemo primerjati. 
Mednarodne raziskave kličejo po preverjanju znanja na višjih taksonomskih ravneh, učence je treba pripraviti, da bodo bolje obvladovali prostor, jih onstran golih ponavljanj popeljati v svet, kjer se stikajo vsebine in predmeti. 
Veliko je mogoče najti v enciklopedijah in na spletnih straneh, vendar če bi prenovo gradili na izključevanju veščosti in znanja, bi naredili veliko napako. 
Predmetom je treba pustiti čas, ne brzeti skozi snov, treba je biti poglobljen. 
Če nam bo to uspelo v prihodnjih letih, bo Slovenija v Evropi šla samo navzgor po lestvici omike, znanja in uspeha, je zaključil minister Gaber.

Izid je bil tesen, saj je Rozman dobil 28,7 odstotka glasov, Vukman pa 27, 7 odstotka, s čimer je za las prehitel tretjeuvrščenega dr. Alojza Križmana, ki je dobil le šest desetink odstotka manjšo podporo volivcev. 
Sledijo dr. Željko Knez, ki je po odhodu dr. Ludvika Toplaka v Vatikan kot v. d. rektorja oziroma prorektor doslej vodil mariborsko univerzo (20, 6 odstotka) dr. bruno Cvikl (2, 9 odstotka) ter dr. Andrej Umek (1,6 odstotka). 
Kdo bo vodil mariborsko univerzo v naslednjem mandatu, bo jasno čez teden dni. 
Rozman, ki se je za razliko od Vukmana udeležil razglasitve rezultatov, pa je dejal, da računa na podporo volilcev, čeprav s sedanjim volilnim sistemom, ki daje volilno pravico le 383 zaposlenim (od približno 1600), ne moremo biti povsem zadovoljni.

Zavarovalnica Vzajemna je zaradi značaja vzajemnosti izjemna inštitucija. 
Zaradi velikega števila članov - 1,2 milijona jih ima - je dejansko paradržavna inštitucija. 
Vzajemne družbe, sploh tako velike, so namreč posebnost, tako kot na primer zadruge: tisti, ki so pri vzajemni zavarovalnici zdravstveno zavarovani, so člani družbe, njeni mali lastniki. 
Podlaga za nastanek take družbe je namreč prav dogovor med zavarovanci, da bodo skupaj prispevali v njeno blagajno, potem pa po principu solidarnosti porabljali ta sredstva - vsi presežki pa bodo porabljeni za nadaljnje potrebe istega zavarovanja. 
Na eni strani je ta solidarnost medgeneracijska: mladi vplačujejo več, kot porabijo. 
Na drugi strani je univerzalna: nekateri porabijo v kakšnem letu za stroške zdravljenja veliko, drugi pa nič. 
Značaj je torej strogo neprofiten - sredstva se, razen kolikor jih je potrebnih za poslovanje, strogo namenjajo za kritje stroškov zdravljenja članov družbe.

Že takrat smo zapisali, da je Arhar dejansko le nekakšna lutka, človek, ki je za funkcijo in tudi visoko plačo kulisa za načrt, ki so ga še pred njegovim prihodom na mesto predsednika uprave vodili in zasnovali drugi - pri tem je bil dejansko ves čas zraven in temu ni nasprotoval. 
Na eni strani je bil dejanski prvi človek Vzajemne danes že nekdanji generalni direktor zavoda za zdravstveno zavarovanje Franc Košir, ki je nadzoroval zavarovalnico Vzajemna in prav s to močjo na pleča dodatnega zavarovanja postopoma prenašal ogromno storitev, ki naj bi jih krilo osnovno zdravstveno zavarovanje, torej zavod sam. 
Na drugi strani pa je na logiko vzajemnih družb pozabila tudi uprava, vsi trije člani torej, ki so Vzajemno zaradi šibkega nadzora (lastnikov in pristojne agencije) obravnavali kot nekakšno profitno družbo v zasebni lasti.

Zaslon je namreč zažarel v rdeči in rumeni barvi, vendar pa sem s pojavo napovedovalskega para ugotovil, da se nisem zmotil in da je na sporedu TV Dnevnik prvega programa. 
Za rdeče osvetljenimi barskimi »pulti« se niso pojavili natakarji, temveč simpatična voditelja Dnevnika.

Preglov trg 5, Fužine

To pomeni, da je le ena knjižnica zgledno varovala osebne podatke, štiri le delno, vse druge nič. 
Tretjega oktobra so začeli izvajati t. i. preventivni ukrep glede spoštovanja določil omenjenega zakona in danes so zadeve urejene v približno 90 odstotkih knjižnic. 
To jih je spodbudilo, da podobno preventivno ukrepajo tudi pri javnih zavodih in drugih kulturnih ustanovah, saj tam razmere niso bile nič boljše kakor v knjižnicah. 
Zato so ukrep začeli izvajati 2. decembra lani, do konca februarja pa bi morale ustanove svoje delo - torej uveljaviti določila zakona o varstvu osebnih podatkov - končati. 
»Odziv teh ustanov je bil nekoliko slabši, tako da bo realizacija ukrepa po grobi oceni okoli 80-odstotna,« pravi Bizjakova. 
Poročilo bo oddano inšpektoratu za varstvo osebnih podatkov, nato pa se bo njegov glavni inšpektor Jože Bogataj odločil, kako naprej.

Pošiljanje tovrstnih izjav pomeni dodatno skrb in tudi strošek za ustanove, zato je verjetno na mestu vprašanje, kako »varnejši« bomo zdaj, ko nas bodo obveščali »z našim dovoljenjem«. 
Direktor Tehniškega muzeja Slovenije Orest Jarh je komentiral, da je »vse skupaj posledica nejasne interpretacije zakona o varstvu osebnih podatkov. 
Ker ni bilo jasno, ali so baze vabljenih na razstave tudi predmet zakona, smo v nekaterih muzejih pošiljali izjave. 
Mi smo to naredili hkrati s pošiljanjem vabil za otvoritev, tako da si nismo povzročili bistvenih dodatnih stroškov. 
Zdaj se je pokazalo, da to ni potrebno, ker gre za javno dostopne podatke, čeprav hkrati s tem ni nič narobe.«

Bo na Vršiču zaradi ceste slana tudi trava?

Po zasnovi arhitektov naj bi trgovsko središče zgradili na Marofu med domom upokojencev in poslovnimi prostori družbe Mlinar in Mlinar. 
Imelo naj bi 3000 kvadratnih metrov pokritih trgovskih površin, ki bi jim dodali še ustrezno število parkirnih mest v dveh etažah. 
Sočasno z gradnjo trgovskega središča Fama na zgornji parceli pa bi na parceli pod cesto začeli graditi trgovsko-servisno središče družbe ASI. 
S sočasnim projektiranjem in gradnjo bi investitorji ob konkurenčnih cenah zagotovili delo domačim projektantom, gradbenikom in inštalaterjem.

Župan Damjan Krapš je s predlogom družbe Fama zadovoljen. 
Kdaj bodo zakopali prvo lopato, pa ni odvisno samo od investitorjev. 
Ritem dela bodo narekovali državni uradniki, ki bodo proučevali predlog investitorjev, da naj se pri tej gradnji ne uveljavlja določilo o prepovedi gradnje v 15-metrskem priobalnem pasu.

Vlada RS je nameravala z eno od predlaganih sprememb zakona o postopnem zapiranju RTH in razvojnem prestrukturiranju Zasavja na predlog ministrstva za okolje, prostor in energijo odpraviti tudi odpravnine za aktivno prezaposlene rudarje RTH, ki po zakonu o delovnih razmerjih od 1. januarja letos pripadajo vsakemu delavcu v državi, ki mu delodajalec iz poslovnih razlogov odpove pogodbe o zaposlitvi. 
Poslovni razlog pa so tudi odpovedi 51 delavcem RTH, ki naj bi zaradi postopnega zapiranja rudnika in s tem zmanjševanja proizvodnje letos obveljali za presežne.

O evropski strukturni politiki

Kinoklub Zvezda je z igranim dokumentarcem Amigo, ki je prvi iz serije Tolminskih portretov, pred kratkim sodeloval na festivalu dokumentarnega filma v Beogradu. 
Po dvanajstih letih je bil to prvi slovenski film na tem festivalu. 
Bil je lepo sprejet. 
Predvajali so ga tudi v Nišu, Smederevu, Pančevu in Kragujevcu. 
Sicer pa je film o Tolmincu Walterju Dragosavljeviču Rutarju pod režijsko taktirko Simona Obleščaka in Dimitarja Anakijeva ter po zamislih Janeza Lebana nastal v koprodukciji z Akademskim filmskih centrom v Beogradu. 
V Beogradu je bil tudi montiran. 
Slovensko-srbsko navezo bodo v tolminskem kinoklubu Zvezda še poglabljali. 
Dogovorili so se že, da bodo prvi skupni projekt pripravili s Kinoklubom Novi Sad.

N. N.

Boris Šuligoj

Sv. Anton - Kilometer dolg odsek regionalne ceste (R 3 - 625) med Sv. Antonom in Dvori bodo delavci Cestnega podjetja dokončali do 1. oktobra letos. 
Rekonstrukcija ceste, za katero bo ministrstvo za promet odštelo 312 milijonov tolarjev, je pravzaprav nadaljevanje že več let trajajoče etapne rekonstrukcije te ceste od Bertokov proti notranjosti Istre. 
Odsek pri Dvorih je posebej zanimiv, saj skozi samo naselje ni bilo moč speljati trase, zato so naredili novo, tudi s približno 300 metrov dolgim in do deset in nekaj več metrov globokim usekom. 
Del ceste se namreč izogne Dvorom. 
Vsem, ki se bodo vozili po novi cesti, pa bo posebej padel v oči podporni zid oziroma kamnita zložba v useku. 
Kamnito zložbo delajo iz kamna, sivega peščenjaka, ki so ga stroji izkopali pri utiranju trase useka. 
D. G.

Čistijo tisti, ki ne svinjajo

Duh elektrarn na Muri spet straši

Že v poletnih mesecih naj bi tudi pri izolski prehospitalni enoti uvedli reševalca na kolesu z motorjem. 
Tri občine morajo zagotoviti 4,5 milijona tolarjev za nakup motorja in opreme (motor bi lahko tudi najeli) in ministrstvo je obljubilo usposobitev reševalca, ki bi z motorjem v poletni gneči veliko hitreje prišel do bolnika ali ponesrečenca.

Kot je povedala Hrenova, jih po lanskem uspešnem naložbenem in poslovnem letu letos čaka še precej dela: poleg že omenjenih naložb v kabine za prhanje in dokončanje teras nameravajo zamenjati še pohištvo v delu sob, preurediti dnevne prostore na stanovanjskem delu, razširiti fizioterapijo s hidroterapevtskimi storitvami, po katerih je zaradi številnih zlomov kolkov veliko povpraševanje, želeli pa bi si pridobiti tudi koncesijo za opravljanje fizioterapevtskih storitev, ki jih že zdaj v veliki meri izvajajo prek samoplačniškega sistema.

Tudi notranjost reklamnega prospekta ni nič boljša. 
Ponekod strešice manjkajo, ponekod so postavljene tam, kjer v slovenskem jeziku nimajo kaj iskati (denimo, nad črko a), ob tem pa tudi ne morem mimo nekaterih res ponesrečenih besednih zmazkov. 
V omenjeni trgovini lahko, denimo, kupite suknjič, ki daje videz usnja divjačine. 
No, to je pa res čudno. 
Le od kdaj imajo srne in jeleni na sebi usnje? 
Kolikor vem, temu pravimo koža. 
Dokler divjad pač ne pride na muho kakšnemu lovcu. 
A to še ni vse. 
V prospektu trgovec oglašuje tudi bluzo iz krinkla (iz česa?!) in nekakšne »hlače za kramo s kontrastnimi detajli«, namenjene otrokom. 
Le kakšno kramo imajo v mislih, se sprašujem? 
Če so mislili, da so hlače primerne za prosti čas in, denimo, valjanje po pesku, bi tako morali tudi napisati, če so mislili dobesedno, pa mi res ni jasno, kdo bo kupil hlače, ki so za kramo.

Ne bi pa bilo nič nenavadnega, če bi Goriškova kaj od denarnega dela priznanja dala tudi Rdečemu križu, kjer se denarja nikoli ne otepajo. 
Vedno ga potrebujejo in že lep čas tudi za ureditev skladišča Rdečega križa. 
Že tako majhno skladišče, je z novo akcijo zbiranja, za nekatere odsluženih, za druge pa še uporabnih oblačil in podobnih zadev (od posteljnine naprej), postalo premajhno. 
Skladišče je premajhno in verjeli ali ne na Rdečem križu so si brezplačno omislili neizmerno veliko skladišče: oglasno tablo. 
Če ima kdo kaj doma, ponudi na tabli in zainteresirani lahko pridejo po pohištvo, ali pa tudi kaj drugega. 
Ni kaj. 
Prostor, denar in čas nas silijo v vedno nove rešitve problemov.

Simona Bandur

V novi zgradbi, ki meri 1140 kvadratnih metrov, bo poleg sprejemne pisarne restavracija s 100 sedeži, terasa z 80 sedeži in 20 dvoposteljnih sob s telefoni, barom in televizorji. 
S tem v Osilnici uresničujejo načrte izpred več let, ko so želeli, da bi v tej obmejni občini imeli 160 postelj. 
Te bo zdaj imelo sedem ponudnikov, ki so lani, med gradnjo novega objekta, imeli 6000 prenočitev.

D. U.

Posodobitev lokalne ceste Anski vrh

O medvedku vile Dudosnedke

Slovenske Konjice - V Draži vasi v občini Slovenske Konjice so mesec dni pred rokom že dokončali gradnjo 150 milijonov tolarjev vrednega mostu čez Dravinjo.
Most, ki ga bodo uradno odprli 28. junija ob konjiškem občinskem prazniku, povezuje regionalno cesto proti Ločam in Žičam, med njegovo gradnjo pa so začasno namestili pontonsko različico. 
Objekt je gradilo celjsko podjetje CMC, financiralo ga je ministrstvo za promet, zemljišče ob njem pa je zagotovila krajevna skupnost oziroma občina. 
D. S.

Zdaj, ko so zaključeni vsi ustanovitveni postopki, se bodo v Regijskem študijskem središču lahko skladno z letnim delovnim načrtom temeljiteje lotili priprav za ustanovitev prvih samostojnih visokošolskih zavodov v Savinjski regiji. 
Kot je povedala Adrijana Zupanc, za nekatere projekte že oblikujejo ekspertne skupine in sklepajo pogodbe o poslovnem sodelovanju strokovnjakov pri izvajanju študija. 
Za bodočo visoko gospodarsko šolo že potekajo predpriprave za razvoj treh njenih strokovnih študijskih programov, in sicer tehniškega, naravoslovnega in poslovnih ved, hkrati pa potekajo tudi priprave na zagon univerzitetnega študijskega programa glasbene usmeritve iz področja pedagoških ved, ki ga bodo razvijali v Velenju. 
V sodelovanju z obema občina zdaj poskušajo v RŠS zagotoviti tudi ustrezne prostore, v katerih bi novi visoki šoli delovali. 
Zaenkrat v Celju ponujajo streho za visoko gospodarsko šolo na Kidričevi 2, v Velenju pa v prostorih glasbene šole.

Prednostni red naložb

V posodobitev vodovodnega omrežja bodo letos v Železnikih vložili 60 milijonov. 
V Škofji Loki letos načrtujejo od 170 milijonov, na kolikor je ocenjenih šest posegov v urejanje preskrbe s pitno in požarno vodo, odšteti več kakor 100 milijonov. 
V Gorenji vasi imajo na papirju investicij v vodovodno omrežje za 450 milijonov - letos nameravajo investirati 85 milijonov, del sredstev za vodovod v Stari Oselici so pridobili tudi iz programa Sapard. 
Za boljšo preskrbo z vodo bodo v Žireh namenili 25 milijonov, večino za povečanje vodnega zbiralnika Tabor. 
Za prehod na gospodarnejše ravnanje s komunalnimi odpadki namenjajo v Železnikih 7, v Žireh 14, v Škofji Loki pa 110 milijonov - 41 za ravnanje z odpadki in 67 za sanacijo deponije Draga. 
V Gorenji vasi pa letos v pet naložb, vrednih 80 milijonov, vlagajo slabo tretjino vseh potrebnih sredstev. 
Za zgraditev kanalizacijskega omrežja in čistilnih naprav bodo letos v Železnikih odšteli 26 milijonov (kanalizacija Selca-Dolenja vas), v Žireh 20 milijonov (širitev centralne čistilne naprave in kanalizacija v Novi vasi), sicer pa naj bi do leta 2006 v to območje vložili 370 milijonov. 
Za kanalizacijo bodo letos v Škofji Loki odšteli 75 milijonov, za čiščenje voda pa 61 milijonov. 
V Gorenji vasi znašajo letošnje naložbe okoli 100 milijonov. 
Investitorja v omenjene projekte bosta največkrat občina in država, ponekod pa tudi krajani.

Maja Roš

Na mestu, kjer je grob padlih med NOB, namerava Alpetour graditi

Šentjurske odplake bi hidravlično obremenitev ČN, kjer prečistijo 1300 kubičnih metrov vode na dan, povečale za 13 odstotkov. 
Naprava v Škofji vasi je namenjena predvsem komunalnim odplakam, ki so približno osemkrat manj onesnažene kot klavnične. 
ČN ne premore niti lovilca maščob, saj ga ne potrebujejo, kajti v komunalnih odplakah se maščobe biološko razgradijo. 
Če bi vode iz MŠsprejeli, bi z njimi zasedli več kot četrtino zmogljivosti ČN (ta zmore 4000 enot), zato novih uporabnikov verjetno ne bi mogli več sprejemati.

Primož Zrnec

eprav košarka v dolenjski prestolnici nima več tako množične podpore navdušene javnosti kot pred leti, ko se je domači klub senzacionalno pretolkel v evropsko ligo, po torkovi tekmi novomeške zastave skoraj visijo na pol droga. 
Vse sicer še ni izgubljeno, a zaostanek dvanajstih točk izpod domačih košev bodo novomeški košarkarji v drugi finalni tekmi evropske lige ULEB čez teden v španski Valencii verjetno bolj težko nadomestili. 
Še teže pa bo Novo mesto nadomestilo v glavnem zapravljeno priložnost svoje turistične promocije med Španci med njihovim obiskom na Dolenjskem. 
Novomeški župan mag. Boštjan Kovačič je pred zgodovinsko košarkarsko tekmo sprejel vodstvo lige ULEB oziroma predsednika španske lige in jim vsestransko predstavil Novo mesto, na koncu pa je goste popeljal celo na kratek ogled mogočih lokacij za novo večjo športno dvorano, ki jo bo Novo mesto potrebovalo, ko bo, če bo, KK Krka v Evroligi. 
Več kot sto »navadnih« Špancev, ki so v Novo mesto pospremili svoj odlični klub Pamesa, in le nekaj manj predstavnikov španske sedme sile pa se je ves dan bolj ali manj brezciljno potikalo po mestu. 
Res škoda, da so bili na občini preveč zaposleni s postavljanjem novega turističnega informacijskega terminala, ki bo začel delovati danes, in se niso imeli časa ukvarjati z množico obiskovalcev iz Španije. 
Tudi take priložnosti za izposojo koles, ki od danes predstavljajo obogatitev novomeške turistične ponudbe, verjetno zlepa ne bo več. 
Edino če se organizatorji niso ustrašili prevelikega navala zaradi premajhne ponudbe koles.

Terapevtska skupnost Lautari v Kočevju

Rezultati kulturnega razpisa MOL

Zdenko Matoz

Izšel je prospekt Kras in turistične jame Slovenije, ki predstavlja Kras kot edinstveno naravno in kulturno dediščino

Za čim lažji prestop blaga

Ob mednarodnem mejnem prehodu Zavrč - Dubrava bo nastala poslovno-ekonomska cona - Dve organizaciji s skupno upravo - Z naložbami naj ne bi bilo težav

Oceno tveganja je izdelala skupina strokovnjakov z Inštituta Jožefa Stefana, Inštituta za varovanje zdravja, Politehnike Nova Gorica in Zavoda za zdravstveno varstvo. 
Zavod za varstvo okolja MOL jo bo uporabil kot podlago za pripravo lokalnega programa varstva okolja. 
Ta pa bo po besedah direktorja Zavoda dr. Marka Notarja v prihodnje rabil za smotrno usmerjanje proračunskega denarja v naložbe za izboljšanje razmer. 
Denarja sicer ne bo veliko, tako je vsaj povedala županja Danica Simšič, čeprav bo varovanje pitne vode in zraka prednostnega pomena.

Borut Tavčar

Po tednu dni ugibanj je že mogoče nekoliko jasneje orisati ozadje razpada občinske koalicije v Brežicah - Brežiški proračun »uravnotežiti« tudi z višjimi sejninami

Z dolgovi in brez naročil

Datum:

UDK:

Kako skuhamo trdo kuhano jajce? 
Preprosto, so včasih menile gospodinje. 
»Umita jajca deni v vrelo vodo, kjer naj vro osem do deset minut. 
Potem odlij vročo vodo in nalij mrzle,« je svetovala znamenita Felicita Kalinšek v Slovenski kuharici. 
Katharina Prato pa je v Nauku o gospodinjstvu: vodilo za žene in dekleta vseh stanov (prevod je izšel pri nas leta 1935, pri založbi Umetniška propaganda) zapisala, da trdo kuhana jajca kuhamo toliko časa kot mehka, to je od 4 do 5 minut, in jih nato pustimo v isti vodi, dokler se ne ohladijo.

Kuhanje trdo kuhanih jajc je zdaj priznana spretnost, ki ji pisci kuharskih knjig posvečajo vse več in več prostora. 
Teorije o tem, kako jih pravilno skuhati, so številne, razprave razburljive, poznavalci le redko na istem bregu. 
Zares sta že Kalinškova in Prato svetovali različna načina. 
Mogoče so bolj ali manj vsi prepričani le, da moramo jajce kuhati v slani vodi. 
Na preprosto vprašanje, zakaj je sol nujna, nam poznavalci spet ponujajo več odgovorov. 
Nekateri trdijo, da zaradi soli beljak hitreje koagulira, kadar poči lupina, drugi menijo, da jajce lažje olupimo.

Ta film je moje politično stališče in ne bi hotel, da bi kdo to zgodbo vzel in jo malce prilagodil svojim prepričanjem. 
Od leta 1990 sem sodeloval na vseh demonstracijah, ki sem jih tudi organiziral. 
Da bi animirali sto tisoč ljudi, morata poleg političnega nastopa sodelovati vsaj še dve rockovski skupini in nekaj znanih igralcev kot dekor. 
Kot podnaslov filma bi lahko pisalo »leta, ki so jih pojedle kobilice« (Bora Pekić) ali Iskanje izgubljenega časa, saj je to kronologija izgubljenega časa.

Obsežen spremni tekst k prvi knjigi je prispevala urednica, mag. Fanika Krajnc Vrečko. 
V Katekizmu vidi Trubarjevo željo, da bi bil Slovencem v religiozno oporo, njegova odločitev za prvo slovensko knjigo pa je bila odločitev za uveljavitev materinega jezika v pisani besedi. 
Jezik je bil Trubarju v prvi vrsti orodje za posredovanje božje besede preprostemu slovenskemu rojaku. 
Kot strpni reformator pa je slovenski jezik znal približati tudi takratnemu plemstvu.

Vekov tek: velika monografija o Kostanjevici na Krki

Peter Kolšek

Osebe:

Zbirno:

Madžari grozijo s protiukrepi

London - Finančna in poročevalska agencija Reuters je v prvem letošnjem četrtletju ustvarila 985,3 milijona evrov prihodkov od prodaje, kar je 10 odstotkov manj kot v enakem lanskem obdobju. 
Slabše poslovanje agencije, ki je v letu 2002 zabeležila najslabši poslovni rezultat v zgodovini, ni presenečenje, pričakovati pa je, da se bo kriza med letom še poglobila. 
Prihodki od naročnine, ki predstavljajo 93 odstotkov vseh prihodkov, so se v prvem trimesečju letos znižali za 9,1 odstotka na 624 milijonov evrov. 
Število uporabnikov se je na letni ravni znižalo za 17 odstotkov na 469.000. 
V tej gospodarski družbi pojasnjujejo, da se je sicer število uporabnikov glede na zadnje četrtletje lanskega poslovnega leta nekoliko zvišalo, kar je pripisati predvsem dobremu poročanju Reutersa o vojni v Iraku. 
Kot je znano, se Reuters že nekaj časa spopada s hudimi finančnimi težavami, zaradi česar je februarja letos ob objavi lanskih katastrofalnih poslovnih rezultatov (izgube v višini 749 milijonov evrov) napovedal odpuščanje 3000 zaposlenih. 
STA, Reuters

Calcit Kamnik: Pleško 10, Ribič 5, Orel 10, Satler 1, J. Turk 13, Olree 17, Malovič, Makovec, M. Turk, Plahuta, Palma, Koprivec.

Maribor Stavbar IGM: Pušnik 7, Miklavc 11, Žitnik, G. Horvat 6, T. Horvat 4, Terzer 5, Radovič, Bračko 6, Paljak, Tišma, Škorc.

Nova KBM Branik : HIT Nova Gorica 0:3 (-18, -20, -14)

Benedikt : Sladki greh Ljubljana 1:3 (23, -22, -17, -13)

Dvorana Lenart, gledalcev 150, sodnika Murčehajič (Tre) in Seifried (Mb).

Državni prvaki: Maribor (1991/92, 92/93), Salonit Anhovo (93/94, 94/95, 95/96, 96/97, 98/99), Fužinar (97/98), Bled (99/2000), Kamnik (2000/01, 01/02, 02/03).

»Z zelo malo razumevanja KZS bi se lahko ognili marsikateri težavi. 
Res je, da pokalne obveznosti nimajo zveze z Ratkom Vardo, ki še vedno ni sposoben za resno vadbo, pri vseh drugih pa so pustili boleče posledice. 
Roberts Štelmahers tako v ponedeljek ni mogel trenirati, hude težave pa imajo tudi Petar Dujmović s stopalom, Stipe Modrić z vnetim kolenom in Goran Jurak z ahilovo tetivo. 
Težko je reči, kako hude so njihove poškodbe, v vsakem primeru pa jim preprečujejo sproščeno pripravo na ključno tekmo,« se je včeraj pridušal Olimpijin trener Tomo Mahorič, ki se se zaveda, da bi njegovim varovancem drevi prišel prav sleherni atom moči, tako telesne kot duhovne, in tudi vsaka sekunda časa za pripravo.

Krka : Pamesa 78:90 (64:71, 44:48, 21:26)

Polzelani so v tekmi za obstanek v ligi zaigrali odlično in si priborili pomembni točki. 
Na začetku so vodili s 14:2 in vse je kazalo, da bodo zlahka prišli do točk. 
Šentjurčani so se zatem razigrali in prvo četrtino odločili v svojo korist. 
Gostitelji so zatem spet zaigrali kot prerojeni in v 14. minuti vodili s 34:24, gostje pa so se do odmora spet približali. 
V drugem polčasu so gostje povsem popustili in Hopsi so v 36. minuti vodili s 102:71 in visoko zmagali. 
Tone Tavčar

Na letošnji petdnevni preskušnji bo Slovenijo zastopala ptujska Perutnina. 
Trener Srečko Glivar pravi, da bodo v ospredju Boštjan Mervar, Sašo Sviben, Dean Podgornik in še zlasti Mitja Mahorič, saj je dirka ena najtežjih v zadnjih letih.

Tudi Brodeur je le navaden smrtnik

Najuspešnejši nemški skakalni trener vseh časov ob tem ni zanikal, da so se odnosi v reprezentanci v zadnjem obdobju začeli zapletati in da se je zlasti med SP v Val di Fiemme, na katerem je Nemcem nastop povsem spodletel, počutil čisto osamljenega. 
Z drugimi besedami je torej povedal tisto, kar so Sven Hannawald, Martin Schmitt & Co med nedavnim pogovorom s Pfüllerjem označili kot pojav »izrabljenosti« in »krize medsebojnega zaupanja«.

Vrstni red: Short in Polgar po 3,5, Leko 3, Movsesjan 2,5, Lutz, Korčnoj in Almasi 2, Berkes in Acs 1,5(-).

Izidi 8. kola, moški: Indija A : Kazahstan 1,5:2,5, Uzbekistan : Kitajska 0,5:3,5, Kirgizija : Indija C 1:3, Indija B : Šri Lanka 2,5:1,5, Malezija : Iran 2,5:1,5, Makao : Turkmenija 0:4; vrstni red: Kitajska 21, Indija A, Indija C in Kazahstan po 19,5, Indija B 19, Turkmenija 18,5, Vietnam 18, Iran 16,5, Uzbekistan in Malezija po 16 itn.; ženske: Kitajska : Bangladeš 3:0, Indija A : Šri Lanka 3:0, Indija C : Vietnam 1,5: 1,5; vrstni red: Kitajska 18,5, Indija A 17,5, Vietnam 16, Indija B 15,5, Indija C in Kazahstan po 14,5 itn.

Terdič z adutom več

Od treh izbirnih tekem bosta namreč o sestavi izbrane vrste odločala najboljša dva nastopa. 
Terdič tako ob lanski popotnici potrebuje le še en soliden slalom na Savi in eno od prvih treh mest v državni selekciji bo njegovo, saj naslov svetovnega podprvaka šteje toliko kot zmaga na izbirni tekmi. 
Za elitne tekme - SP v Augsburgu, prvo tekmo svetovnega pokala v Avstraliji in peto v Tacnu - tako ostaneta le še dve mesti, kandidatov pa je vsaj šest: ob Terdiču, še Dejan Kralj, Andrej Nolimal, Peter Kauzer, Uroš Kodelja in Aleš Kuder, ki je minuli vikend izpolnil tudi normo za ekipo v spustu.

Vesna Dekleva je zgovorna. 
»Zečetek je bil slab. 
Prevračanje na štartu, potem deseti na prvi boji v veter ter še dve prevračanji, po katerih sva si s flokistko Klaro rekli, da nama prva sredina regata očitno ni usojena in sva odstopili. 
V naslednji sva bili dvanajsti, v zadnji pa tretji,« je uspešen konec ekstremno napornega tretjega dne jadranja zadovoljna komentirala krmarka.

Ko je obtoženec taksistu omenil, da je dolžan nekemu avtoličarju, »sem mu rekel, da ga to ne zadeva in naj se ne vmešava, on pa je odvrnil, da je izterjevalec dolgov. 
Nato je potegnil pištolo izza pasu, repetiral in prislonil na desno stran reber. 
Rekel je 'glavo dol ali denar',« nato pa pištolo taksistu prislonil na sence. 
Takrat je po oškodovančevih besedah obtoženi omenil poltretji tisoč evrov, »sumim pa, da je hotel vzeti moj avto«, ki bi ga potem moral za ta znesek odkupiti, je na prejšnji obravnavi obujal spomine napadeni taksist.

Je gostilničarja obšla slabost?

Odkrijejo komaj vsako sedmo dejanje

Ena od nalog skupine je tudi splošni dvig usposobljenosti za bitko proti gospodarski kriminaliteti, tako glede izobraževanja, motivacije, izmenjave znanj in izkušenj ter vzpostavljanju oblike rednega komuniciranja in obveščanja o pojavnih oblikah te kriminalitete.

Vloga vrhovnega sodišča v omenjeni koordinacijski skupini je po izjavi njenega predsednika Mitja Deisingerja izključno v sistemskem pristopu oziroma pripravi strategije, ne bodo pa obravnavali konkretnih primerov, saj sodstvo kot izvršilna oblast pri tem ne bi moglo sodelovati. 
Po njegovem je odločitev vlade dobra, kajti pri preprečevanju gospodarske kriminalitete je pomembna vloga naše države, ki je s podpisom pogodbe v Atenah simbolično vstopila v EU. 
To pa pomeni, da prihajamo na odprti trg Evropske unije, ki ima urejene poslovne in finančne razmere.

Stran:

V zdravstvenem domu v Brežicah je neznani predrznež v torek z obešalnika ukradel moško bundo, vredno okoli 35 tisočakov. 
J. S.

Delavca zasula zemlja

Novo mesto - V Gorenjem Globodolu se je v torek nekaj čez drugo uro popoldne zgodila delovna nesreča, v kateri je umrl 34-letni Novomeščan. 
Trije delavci podjetja GPI Tehnika so polagali kanalizacijo. 
Z mini bagrom so izkopali jamo, široko 1,20 in globoko približno 2,20 metra, nato pa položili cev. 
Ko je bil Novomeščan v jami sam, ga je zasula zemlja. 
Sodelavca sta ga izvlekla iz jame in poklicala reševalce, vendar je zaradi hudih poškodb umrl. 
Novomeški kriminalisti vzrok nesreče še preiskujejo. 
J. S.

Pisal po stavbi

Nova Gorica - Na stavbi v Ulici XXX. divizije v Novi Gorici je med zadnjim vikendom neznanec s črnim in modrim razpršilcem popisal fasado. 
Lastnik ima za približno 200 tisoč tolarjev škode. 
J. S.

Nepridiprav, ki se je potikal po Stari Ljubljani, je v sredo okrog pol treh zjutraj na Starem trgu vlomil v prostore študentskega društva. 
Člani so prijavili tatvino dveh videoprojektorjev in še dveh DVD-predvajalnikov. 
Tat je društvo oškodoval za milijon 200 tisočakov.

Mestni muzej Idrija, grad Gewerkenegg. 
Otvoritev ob 18.00.

Spored: Johann Sebastian Bach je napisal pet pasijonov, med njimi sta v celoti ohranjena le Pasijon po Mateju in Janezu. 
Markov je ohranjen v fragmentih, ki jih je rekonstruiral veliki poznavalec tovrstne literature, Ton Koopman. 
Lukov je ostal v rokopisu in je po mnenju muzikologov sporno delo, ki bi ga zaradi umetniške skromnosti težko pripisali Bachu. 
O petem pasijonu vse do danes ne vemo ničesar. 
Pasijon po Janezu je imel v Bachovem življenju pomembno vlogo. 
Na veliki petek pred 270 leti, leta 1723, se je skladatelj z njim prvič predstavil kot pravkar imenovani kantor cerkve sv. Tomaža v Leipzigu. 
Vse prisotne je delo presenetilo in mestni veljaki so kasneje Bachu svetovali, naj njegova glasba ne bo teatralna. 
Besedilo pasijona večinoma sledi Evangeliju po Janezu, vendar se ga ne drži povsem dosledno, saj mu je Bach na vsebinsko ali muzikalno pomembnih mestih dodal besedilo iz Evangelija po Mateju.

Intenzivno mednarodno raziskovanje povzročitelja sarsa se je začelo 12. marca letos, ko je WHO sprožila globalni alarm zaradi širjenja bolezni po svetu. 
V lovu na virus so sodelovali laboratoriji iz Kanade, Francije, Nemčije, Hongkonga, Japonske, Nizozemske, Singapurja, Britanije, ZDA in Kitajske. 
Novi virus so imenovali »virus sars«.

Prof. Koren se strinja, da je bilo to odkritje razmeroma hitro glede na prejšnje napovedi, in pričakuje, da bodo sodobna spoznanja na področju mikrobiologije oziroma sodobne genetike v prihodnje verjetno omogočala še hitrejše prepoznavanje tovrstnega dogajanja med človeku nevarnimi virusi.

Šestdesetletna Italijanka Annalena Tonelli še ni slišala za Nansenovo nagrado za begunce, ki jo podeljuje UNHCR, dokler ji niso sporočili, da je letošnja nagrajenka. 
Prav tako ni vedela, da ji z njo pripada 100.000 dolarjev za projekt pomoči po lastnem izboru. 
Gotovo jo bo porabila za svojo bolnišnico v Somaliji. 
Triintrideset let let že pomaga bolnim, vendar to ni nikakršno odrekanje, kot je izjavila za Corriere della Sera. 
»Smejem se tistim, ki tako mislijo. 
Nikoli nisem pomislila, da bi dobila kaj v povračilo. 
Moč mi je dal Bog. 
Zame je to čista sreča, mislim da na svetu ni srečnejšega človeka.«

Drobcena, suhljata, sivolasa ženska, ki spi štiri ure na dan, tako da ji jih ostane dvajset za pomoč bolnikom, vsak dan posedi ob 200 posteljah zmeraj zasedene bolnišnice v Borami na severovzhodu države. 
Ima dve tuniki in en šal, par podarjenih sandal, sicer pa je bosa. 
Ni redovnica in v domovini tudi medicine ni študirala, pač pa pravo, ker je hotela biti odvetnica. 
Nikoli se ni poročila. 
V Afriko je odšla kot učiteljica in takrat spoznala, kaj je njeno poslanstvo: pomagati bolnikom. 
Pravzaprav je že pri petih letih hotela pomagati revnim, trpečim. 
V Afriki je začela študirati medicino in leta 1970 v Keniji diplomirala. 
Začela je preskušati novo zdravilo proti tuberkulozi in ni izpustila bolnikov iz bolnišnice, dokler niso ozdraveli. 
Bala se je, da ne bodo jemali zdravila, če bodo odpuščeni prej.

