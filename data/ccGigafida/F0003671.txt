In če bi, na primer, iz omenjene peterice še uvidevno izvzeli škofa Rožmana, ki je sicer bil idejni oče kolaboracije, za preostalo četverico krvavih rok ni mogoče reči drugega, kot da jih je doletela zaslužena kazen. 
In sedaj naj bi zgodovino preobračali? 
Komu na željo?

Prve dni v novembru t. l. je prišlo iz Bruslja nehvaležno pismo za našo diplomacijo, vlado in tudi za parlament. 
Karajo nas, ker smo s prilagajanjem naše zakonodaje Evropski uniji zleteli s prvega na zadnje mesto s Češko vred. 
Slovenska vlada in naša diplomacija sta se v začetku tega leta pred Evropsko unijo zavezali, kaj vse bo v tem letu storjenega s prilagajanjem naše zakonodaje EU. 
Ker pa do začetka tega meseca svojih obveznosti nismo izpolnili, smo dobili zelo slabo oceno. 
Zdaj se državljani Slovenije odkrito sprašujemo, kdo vse je za to neresnost v državi odgovoren.

