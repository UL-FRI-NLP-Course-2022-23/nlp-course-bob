Ljubljana - Italijanski Agip bo sredi marca v Senožetih (na glavni cesti Šentjakob-Litija) odprl prvo bencinsko črpalko v Sloveniji. 
Kot pravi dr. Alessio Lilli, komercialni direktor Agipa Slovenija, nameravajo na ljubljanskem območju maja ali junija odpreti še dve črpalki. 
Lokacije že iščejo tudi na drugih območjih Slovenije. 
»Za odprtje bencinskih servisov se je Agip odločil po temeljiti analizi slovenskega naftnega trga in želi zavzeti pomembno mesto na slovenskem trgu z naftnimi derivati,« razlaga Lilli.

Povprečna višina izplačanega otroškega dodatka je lani novembra znašala 9244 tolarjev, povprečna višina univerzalnega otroškega dodatka za isto obdobje pa bi znašala 6664 tolarjev. 
Z uvedbo univerzalnega otroškega dodatka bi se povprečna mesečna višina dodatka za otroka zmanjšala v družini z enim otrokom za 1008 tolarjev, v družini s štirimi otroki za 7665 tolarjev, v družini s šestimi otroki za 10.205 tolarjev, v družinah z osmimi in več otroki pa skoraj za 13.000 tolarjev.

Več na 2. strani.

Za petek je napovedan zasuk, posebno napetost pa je povzročila izjava Borisa Trajkovskega, ki je tik pred začetkom srečanja izjavil, da se »nikakor ne bo mogoče izogniti žgočim vprašanjem varnosti na območju Balkana«. 
S tem je imel gotovo v mislih »provokacije« na makedonsko-srbski meji prav dan pred začetkom srečanja; še vedno se ne ve, kdo jih je izzval. 
Makedonske oblasti trdijo, da je na meji več kot 250 oboroženih Albancev, albanski viri pa to odločno zanikajo. 
Po drugi strani pa so makedonski funkcionarji odločno zanikali trditve srbskih medijev, da je bilo na omenjenem območju v minulih dneh celo nekaj smrtnih žrtev med Makedonci.

