Na varnem v slani vodi

Solinarka je naravnost nora na solinske rakce. 
Če je sila, se pred sovražniki zakoplje tudi v blato. 
Prezimuje najraje kar v solinskih kanalih, kjer je je mogoče videti v izjemni gostoti - kot v gojišču, pravi Bojan Marčeta, slovenski strokovnjak za morske ribe. 
Ptice si lahko tedaj kakor v samopostrežni trgovini pripravijo prave pojedine. 
Zato je mogoče vsaj za spoznanje bolje razumeti, zakaj imajo ptice tako rade solinska polja.

Odgovor na vprašanje pošljite na dopisnici na naslov: Delo, Dunajska 5, 1509 Ljubljana (s pripisom Za Delovo poletno akcijo), do torka, 25. julija. 
Vsak teden bomo izžrebali in nagradili bralce, ki nam bodo poslali pravilne rešitve.

Rumenkasto poslopje v Ilirski Bistrici, le nekaj metrov oddaljeno od magistralne ceste, po kateri se te dni kolone vozil premikajo proti morju, je že precej več kot pol desetletja zatočišče dela Bošnjakov, ki so se pred vojnimi grozotami zatekli v Slovenijo. 
Pred zbirnim centrom enkrat na mesec od petka zvečer do nedelje stoji vozilo z italijansko registracijo, s katerim se pripeljejo prostovoljci iz Pesara, ki se tam ukvarjajo z begunskimi otroki, dijakom in študentom, ki bivajo v centru, pa prinesejo štipendije.
Že od leta 1992 iz približno 600 kilometrov oddaljenega mesta na italijanski jadranski obali pride enkrat na mesec najmanj pet prostovoljcev, pred prazniki ali za konec leta pa jih je tudi po dvanajst. 
Ponavadi ostanejo tri dni in delajo predvsem z otroki. 
»Za najmlajše pripravljamo dejavnosti, ki naj bi jim pomagale pri psihosocialnem razvoju. 
Največ časa namenimo raznim skupinskim netekmovalnim igram, ki spodbujajo čutno zaznavo, telesno izraznost, orientacijo v prostoru, besedno in nebesedno komunikacijo, sposobnost koncentracije in domišljijo, ter ustvarjalnim delavnicam. 
V začetku smo sodelovali s psihologinjo Mojco Juriševič, ki nas je usmerjala pri tem, katere dejavnosti so za te otroke najbolj primerne. 
Pri prevajanju sta nam sprva pomagala še en psiholog in učiteljica, zdaj se sporazumevamo sami. 
Nekateri otroci in njihovi starši razumejo italijansko, mi smo se tudi že naučili kakšno besedo v njihovem jeziku, malo si pomagamo z rokami,« je razložil devetindvajsetletni Giuseppe, po poklicu učitelj. 
Rišejo, likovno ustvarjajo z različnimi snovmi in se učijo skupinske igre v eni od sob v spodnjem nadstropju zbirnega centra, košarko, nogomet in druge športe pa igrajo na dvorišču pred poslopjem.

Ob petkih zvečer, takoj ko prispejo, prostovoljci iz Pesara nalepijo na oglasno desko v avli list, na katerem piše, kdaj lahko dvanajst dijakov in trije študentje pridejo po štipendije. 
»Znesek je simboličen, na mesec dobijo nekaj manj kot šest tisoč tolarjev, a jim vsaj omogoča, da imajo žepnino. 
Denar zanje dajejo nekateri dobrotniki, družine iz Pesara, delež prispeva tudi naša občina. 
Ko je v Bosni še divjala vojna, je bilo veliko laže zbirati denar, ker so vsi sočustvovali z žrtvami nasilja. 
Zdaj so mnogi že pozabili, kaj so ti ljudje prestali,« je pristavil Giuseppe.

Na vprašanje, zakaj delajo z begunci v Sloveniji, ko je najbrž naval pregnancev iz različnih koncev sveta na Italijo neprimerno večji, so Roberto, Raffaela, Angela, Elena, Giuseppe in Matteo, ki smo jih obiskali v Ilirski Bistrici prejšnji konec tedna, odgovarjali podobno. 
»Po začetku vojne v nekdanji Jugoslaviji se je precej naših rojakov priključilo humanitarnim organizacijam, ki so delale na tistih območjih. 
Veliko nas je bilo takih, ki smo želeli pomagati, a je bila pot tja draga in tudi nevarna. 
Tako pa smo se peljali le pet do šest ur daleč, spoznali novo okolje in imeli hkrati občutek, da počnemo nekaj koristnega. 
Zelo radi pridemo sem, poleg tega zdaj, vsaj kolikor vemo, v Italiji ni več nobenega begunskega centra, v katerem bi še živeli Bošnjaki, razen mogoče na severu, kar pa je za nas veliko dlje kot Ilirska Bistrica,« so povedali prostovoljci iz Pesara.

Američani bi radi do leta 2004 uničili zaloge svojega kemičnega orožja - Preplah v največjem skladišču bojnih strupov na svetu

Zloglasni sarin

Glede na stopnjo nevarnosti, ki so ji izpostavljeni, imajo zaposleni različne zaščitne obleke. 
Ob sumu, da plini uhajajo, nosijo take, ki so še najbolj podobne astronavtskim skafandrom. 
Za večino tovarniških prostorov pa velja, da so popolnoma varni, zato so običajno oblačilo srajce in kavbojke. 
V skladiščih je spravljenih 44 odstotkov vseh kemičnih bojnih strupov, ki jih imajo ZDA. 
Preostale zaloge so porazdeljene v sedmih skladiščih po raznih delih države. 
Američani sežigajo kemične bojne strupe še na nekem atolu v južnem Pacifiku, na ameriški celini pa le pri mestu Tooele. 
Ta postopek je izredno nevaren. 
Varstveniki okolja in številni kemiki so prepričani, da je zato za tovrstne strupe najbolje, če jih nevtralizirajo oziroma razdelijo v nenevarne sestavne dele. 
Nasprotniki sežiganja opozarjajo, da po njem ostane cela gora prav tako nevarnih odpadkov.

Ameriška vojska je v tem delu Utaha še vedno najpomembnejša delodajalka, zato so civilne oblasti v odnosih do nje silno previdne in želijo, da bi bili kar se da dobri. 
Druge zaposlitve kot v vojski skorajda ni mogoče dobiti. 
Prav tako tu ni čutiti niti bledega odseva blišča, značilnega denimo za zimsko-športno središče Park City (severno od Salt Lake Cityja). 
Zaradi tega, ker so nekateri, ki so delali v rudnikih bakra in magnezija ter v tovarni bojnih strupov izgubili zdravje, se tu nihče ne razburja. 
Nedavna anketa je pokazala, da so kar tri četrtine prebivalcev prepričane, da jih bojni strupi sploh ne ogrožajo, a kljub temu ima vsak meščan doma navodila, kako ravnati v primeri nevarnosti in kako bo potekala evakuacija, če bi se zgodila nesreča.

Kitajska podjetja pripravljajo konferenco, na kateri bodo oblikovala novo strategijo za boj s tujimi podjetji na domačem trgu. 
Za začetek so močno znižali cene: dve kitajski tabletki zdaj staneta okoli dva in pol dolarja, medtem ko bo ena sama viagra stala štirikrat toliko.

Dve berlinski restavraciji pa sta namenjeni predvsem ozkima ciljnima skupinama. 
Transilvania Horror Rock Cafe je temačen lokal, »okrašen« z lobanjami. 
Mize so videti kot krste in gostom postrežejo med drugim s koktajlom vampirjev poljub. 
Restavracija Lukiluki pa je namenjena homoseksualnim moškim. 
Natakarji so oblečeni v žensko spodnje perilo in tangice, glavni natakar ima na prsih tablico z imenom, na hrbtu pa svojo domačo telefonsko številko. 
DPA

1834 Rodil se je francoski slikar in grafik Edgar Degas (umrl leta 1917).

