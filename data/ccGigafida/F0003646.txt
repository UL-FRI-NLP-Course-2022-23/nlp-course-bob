Lizin smeh me je spomin na Mico, ki je sredi grozečih ruševin pred mojimi očmi začela pometati prag razbite Blekove domačije. 
»Naj bo čisto, če kdo pride,« je preprosto razložila svoje nenavadno početje. 
Podobno kot Mica pred dvema letoma se je kakih dvanajst ur, preden jo je z domačijo na robu Predelice vred v nič odnesel mangrtski plaz, na začudenje, zakaj ne zbeži, odzvala starodavna ložanska gospa. 
Vsi so jo poznali, Lizo iz Loga pod Mangrtom. 
Trmoglavila je, da se na usodno noč, za katero pač ni vedela, da bo v njej del Loga umrl, ne bo preselila na varno. 
Vztrajno je drgnila svoj štedilnik in zatrjevala, da pri njeni starosti ni več časa za strah. 
To je bila njena oporoka.

Mirovna nagrada za Clintona

Sarajevo - Mlađan Dinkić, predsednik beograjske Skupine 17 in kandidat za guvernerja Narodne banke Jugoslavije, je včeraj po sestanku guvernerjev in viceguvernerjev centralne in nacionalnih bank držav nekdanje SFRJ v Sarajevu izjavil, da ZRJ ne bo več vztrajala pri statusu izključne kontinuitete in edine pravne naslednice pri delitvi premoženja skupne države. 
V Sarajevu je bil prebit led, udeleženci srečanja so razpravljali o nasledstvu premoženja nekdanje SFRJ, pogajanja pa se bodo čez dva tedna nadaljevala v Beogradu. 
Sestanka so se udeležili tudi guverner in viceguverner Banke Slovenije dr. France Arhar in Janez Košak, viceguvernerja Narodne banke Hrvaške Tomislav Presečan in Relja Martić, guverner Narodne banke Makedonije dr. Ljube Trpeski, generalni direktor sektorja za poslovanje s tujino in guverner Centralne banke BiH Novozelandec Peter Nicholl, Narodno banko Jugoslavije pa sta zastopala Mlađan Dinkić in Olivera Ilinčić. 
Govorili so o nasledstvu skupne države in posebno pozornost namenili približno 400 milijonov dolarjev vrednim zlatim rezervam, ki so v trezorjih Mednarodne banke za poravnavo v Baslu. 
Guvernerji in viceguvernerji so govorili tudi o ekonomskih gibanjih v državah nekdanje SFRJ, seznanili so se z možnostmi bančnih reform in razpravljali o morebitnem medsebojnem sodelovanju in izobraževanju kadrov. 
Z. L.

