Dvorana Tivoli pa se bo že po tradiciji najbrž napolnila že med tekmo politikov in medijskih zvezdnikov, ki se bo sicer začela ob 15.30. 
Med politiki bo žal (upravičeno) manjkal vodilni center Igor Bavčar, sicer pa so potrdili nastop vsi, od Podobnika do Jelinčiča ter seveda okrepitev Dušan Hauptman. 
Ekipa medijskih zvezdnikov je tudi bolj ali manj jasna, spet jo bosta vodila Zoran Predin in Jernej Šugman ob podpori Petra Vilfana.

Štirje Slovenci v Italiji

Pred rokometnim izzivom sezone Pivovarne Laško

Ljubljana - Brez Iztoka Puca igra Pivovarne Laško s španskim Portlandom ni imela pravega šarma, v soboto v Volgogradu s Kaustikom v dvoboju za uvrstitev v polfinale lige prvakov pa naj bi igra spet stekla po njegovih notah. 
Bombarder Pepi Manaskov medtem z goli seveda ni »počival«, toda pričakovati je, da bo z ruskimi orjaki krepko potreboval pomoč Iztoka Puca.

Začenjajo se priprave na SP

Ljubljana - Dva dneva počitka sta najboljšim slovenskim smučarjem po napornem, a tudi uspešnem januarskem delu svetovnega pokala hudičevo prav prišla. 
Že danes bo šlo spet zares; najprej jim bodo na Fakulteti za šport vzeli krvne vzorce, potem pa se bodo odpravili na tridnevni kondicijski trening v Portorož, že takoj v začetku februarja pa se bodo odpotovali v Kolorado. 
Z velikimi ambicijami, kot kažejo izjave nekaterih najboljših tekmovalcev in tekmovalk, ki smo jih zbrali na ponedeljkovi tiskovni konferenci.

Jernej Koblar (vsl, svsl): Upam, da sem se dokončno znebil tekmovalne treme, ter da bom imel več sreče kot v tem mesecu.«

Gregor Šparovec (smuk, svsl, komb): »Dalj časa sem bil v krizi, saj sem razmišljal o vsem, le o smučanju ne. 
Sedaj je povsem drugače. 
SP bo moje prvo večje tekmovanje, kjer si bom predvsem nabiral izkušnje.«

Nataša Bokal (sl, vsl): »Vsi mi govorijo, da doživljam drugo pomlad. 
Če je res tako, potem sem prvo na SP '91 v Saalbachu, kjer sem osvojila srebrno kolajno. 
Upam, da bo tako tudi na slalomu v Vailu. 
Želim si tudi dobre uvrstitve v veleslalomu, kjer bi bil moj maksimum uvrstitev okrog 15. mesta.«

B. Š., Š. U.

