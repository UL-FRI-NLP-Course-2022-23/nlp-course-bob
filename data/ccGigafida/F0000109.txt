Ko sem pogledala skozi okno, sem ugledala nenavadno pravljično vasico, ki se je ugnezdila v kotlini Alp. 
Hiše so bile majhne, lesene, z izrezljanimi balkoni in okrašenimi oknicami. 
Trapezoidni vogali hiš so me spominjali na baročni stil. 
Zdelo se je, kot da se je čas premknil nekam v preteklost. 
Na vzhodu so se dvigali beli vrhovi gora. 
Kakor mogočni bojevniki bijejo boj s svetom, časom in viharji. 
Kakor velikanske orlove peruti razprostirajo svojo neminljivost nad neznatnost človeka pod njimi. 
Narava je čudežno dogajanje. 
Magična moč, ki nikoli ne pojenja. 

Slabe pol ure za tem se je izza gostega smrečja razprostrla dolina, dolga ozka in strma. 
Grbinasta pobočja, razrvana od snega in deževnih nalivov, so v močvirnatih tleh ustvarjala čudne reliefe. 
Na obronku gozda, nedaleč stran, je bila improvizirana klopca. 
Ravno pravšnja, da se je na njej dalo v miru pokaditi cigareto in zajeli zrak, preden sva se spustili v dolino, ki je dvesto metrov nižje.

