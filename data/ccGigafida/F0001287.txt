Vprašanje je, kdaj bo jugoslovanska sukcesija rešila problem jugoslovanskega paviljona, ki je tudi tokrat v Giardinih ostal zaklenjen. 
Slovenija je že vložila zahtevo po njem v okviru nasledstva nekoč skupnega premoženja. 
Ta rešitev bi bila za nas najugodnejša in bi verjetno najbolj izkoristili priložnost spričo bližine in številnih izkušenj doslej. 
Žal pa se znova pokaže slaba rešitev Galerija A + A, čeprav je vključena v uradni del bienala, a pod rubriko »dežele brez paviljona«, kamor spadajo še Argentina, Hrvaška, Gruzija, Irska, Paragvaj, Armenija in Tajvan.

Za najboljši tuji paviljon je žirija razglasila španski, ker z eleganco, čistostjo in rafiniranostjo izraža kulturne korenine, ki so generirale arhitekturo. 
Predstavil je dve kolektivni generaciji arhitektov: 40-letnike in 30-letnike, se pravi generaciji, ki bosta ustvarjalno aktivni še nekaj desetletij in bosta skupaj ali vsaka zase gradili mesta v tretjem tisočletju. 
Osnovno vprašanje, ki si ga je bil zastavil španski kurator Alberto Campo Baeza, je bilo: mesto etike bo odvisno od tistega, ki ga bo postavljal, torej od etičnosti posameznih arhitektov. 
Etika se sicer zdi v arhitekturi nekaj povsem »logičnega« in njen temeljni konstituans, bodoče mesto etike pa bo mesto pameti; nasprotno čisti estetiki, pojmu lepega in dobrega okusa. 
Estetsko mesto, se zdi, da že postaja spačeno, poudarja kustos. 
Španski paviljon ima v tematskem smislu največ rešitev.

Glede tega so moje izkušnje predvsem zelo različne. 
Zagotovo je res, da je moj s kresnikom nagrajeni roman Namesto koga roža cveti dosegel izjemno naklado in je v knjižnicah tudi še zdaj živ. 
Na Pomurski založbi mi prav tako pravijo, da se je prodaja Petelinjega zajtrka po nominaciji povečala in upam, da bodo nekaj izvodov prihranili vsaj do podelitve. 
Zagotovo so tudi druge nagrade vsaj posredno vplivale na povpraševanje po mojih knjigah. 
Je pa res, da tako priložnost z nagrajeno knjigo založbe zelo različno izkoriščajo, in prav veliko jih je, ki se takega posla ne znajo ali pač niti nočejo lotiti.

Na Evropski glasbeni noči v Ljubljani bo v soboto nastopilo 58 umetnikov - Vstop prost

Barbara Hočevar

