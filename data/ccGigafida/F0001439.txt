Podlaga prevoda je bila kritična izdaja romana, ki jo je uredila pisateljeva sestra Eloísa Lezama Lima in leta 1997 objavila založba Ediciones Cátedra Letras Hispanicas v Madridu (v tem in drugih spremnih tekstih ter v opombah k romanu citirana kot CATEDRA 1997), ta pa je nastala na podlagi izdaje v zbirki Biblioteca Era, Mexico (1968), ki jo je pregledal in popravil avtor, uredila pa Julio Cortázar in Carlos Monsiváis.

J. L. L. so pogosto pripisovali – očitali – "hermetičnost". 
Dejansko je Paradiso, začenši z jezikom, prostorje radikalno samo-svojega izraženja erosa, ki hrepeni po celostnem zaobjetju sveta, a vseskoz iz izhodišča stroge individualnosti, prostora osebne in družinske mitologije, pripoznavanja lastne kulturne pogojenosti – skratka, pojmovanja individualne kulture in bivanjske izkušnje kot pars pro toto za transkulturno, vsečloveško bivanjsko izkušnjo, izraženo skozi arhetipske podobe; to je prostorje, v katerem, denimo, že ritem predihov – ločil – narekuje avtorjeva astma, in ne španski pravopis ali celo subjektivno "čutenje" presledkov v miselnem toku. 
Prav tam, 50–51, prim. tudi 76–77.

so v različnih izdajah in prevodih romana "popravljeni" v kontekstualno običajnejše, "logičnejše" izraze. 

Dejstvo, da se je pod izdajo v zbirki CATEDRA – ki je sicer morda najuglednejša tovrstna zbirka kritičnih izdaj klasičnih leposlovnih tekstov na španskem govornem področju – kot urednica podpisala pisateljeva sestra, ji daje dodatno kredibilnost, kar pa tem bolj otežuje bralčevo – in še prav posebej prevajalčevo – razbiranje besedila v vseh njegovih tančinah. 
Preprosto povedano: nikoli ne vemo zatrdno, kaj je prav zapisano in kaj ne. 

Te strani o Paradisu, romanu Joséja Lezame Lime (Ediciones Unión, Havana, 1966), niso študija o Lezamovem romanopisju, kar bi zahtevalo temeljito analizo vsega njegovega pesniškega in esejističnega dela v luči najplodovitejših izsledkov na antropološkem področju (Bachelard, Eliade, Gilbert Durand ...), temveč približanje po poti simpatije, ki si izbira vsakršne kronopije, Cronopio: znana Cortazarjeva skovanka, tip "neprilagojenega", samosvojega človeka. 
Op. prev. 

"Pri njem mi je všeč," je odgovoril Cemí, "kako se zmeraj umesti v popkovno središče stvari. 
Ob njem imam vtis, da ga je v vsakem trenutku njegove rasti v celostnost obiskala milost. 
Ima tisto, kar Kitajci imenujejo li, se pravi kozmično naravnano držo, dovršen ustroj oziroma obliko v odnosu do nekega dogodka; mogoče tisto, čemur bi v naši klasični tradiciji rekli slogovna lepota. 
Tak je kot strateg, ki se zmeraj poda v ofenzivo s skrbno varovanim bokom. 
Ne da se ga presenetiti. 
Prodira naprej, obenem pa nadzira zaledne straže, se zdi. 
Ve, kaj mu manjka, in to vneto išče. 
Zrel je na način, ki ne usužnji rasti, njegova modrost se ne odreka neposrednejšemu, pritlehnemu dogajanju, a se mu tudi ne udinja s pobožnim čaščenjem. 
Njegova modrost ima sijajno srečo. 
To je študent, ki zmeraj pozna kroglo, ki ga doleti; pa saj naključje seveda učinkuje v zveznosti, kjer se odgovor ukreše kot iskra. 
Za začetek se nauči stoterih vprašalnikov, tako da ne more izgubiti, ampak ravno vprašanje, ki ga prinese v kljunu ptica naključja, je sadež, ki ga najbolj mika, ki je najboljši in najbolj vreden truda, da ga obdelaš in zleščiš." 
(Paradiso, str. ##)

Zadnji korak bo metafizičen, os bo, okrog katere kristalizira sistem, ki omogoča Paradiso, ko namreč skozi podobo naredi vidno vesoljstvo bistev, ki ga ponavadi uzremo le tu in tam, v posameznih doživetjih. 
Ampak tedaj Cemí opazi, da umirjeno veselje, ki ga v njem zbujajo te ureditve, "ko se je tok moči obdržal v središču kompozicije", izziva v drugih "razdraženost, včasih prenapeto nelagodnost, kot bi bila v ozadju skrajna nezaupljivost". 
V nekem odstavku, ki ga odlikuje tista "temna jasnost" iz slavnega corneillovskega verza, Lezama krona svoje videnje:

Ob tem se je moral zamisliti, kako nastajajo v njem te prostorske preureditve, to urejanje nevidnega, ta čut za stalaktite. 
Spoznal je, da so te ureditve utemeljene v času, da nimajo nič opraviti s prostorskimi postroji, da gre vselej za neživo, tiho žitje; v očeh opazovalca je pretok časa spreminjal ta prostorska mesta v like, skozi katere je čas s svojim tokom in vedno novim pritokom, kot bibavica, ko predeluje koralne skorme, pobujal nekakšno večno vračanje likov, ki so bili zaradi svoje oddaljenosti v stalnem stanju zarodka. 
Bistvo časa, ki je neoprijemljivost, prav s svojim gibanjem, ki izraža sleherno daljavo, obnovi tista tibetska mesta, ki uživajo vse blažene privide, ves kremenčev razpon motrilne poti, a vanja ne moremo, ker človek ni deležen časa, ko bi mu vse živali spregovorile in bi vse, kar je zunanjega, zasevalo izžarevanje, ki bi ga obrusilo v diamantno bitje brez okopov. 
Človek ve, da ne more v ta mesta, vendar čuti v sebi vznemirljivi čar teh podob, edine stvarnosti, ki nam pride naproti, ki nas grize, pijavka, ki grize brez ust; ki nas po učinku dopolnjenja podobe, tako kot v večini egipčanskega slikarstva, rani prav s tistim, kar ji manjka. 
(str. ###)

Andresito, sin gospe Auguste, je v svoji študijski sobi na strešni terasi nekajkrat otresel vodo z violinskega loka, še prej naravnal stran svoje partiture, in z neoprijemljivim čolničem razbrazdal molk zajetnega komodorja, ki nastopi tik pred prvimi takti ... 
(str. ##)

4. 
Podobe se spremenijo v like, liki in prispodobe pa se navežejo na mite ali na druge simbole, vendar je podoba vedno prva. 

Ni druge možnosti od uničenja aristotelske vzročnosti in iskanja poetske nepogojenosti: to je smoter njegovega sistema. 
Poezija kot dvojnica, kot mogočni egipčanski Ka ali kitajski tao. 
Poezija je pogojujoča sila, ki jo on imenuje potens, neskončna možnost, magično ogledalo, ki lahko reši človeka pred horror vacui. 
Lezamov poetski sistem se vedno nanaša na transsubstanciacijo poezije v podobo in prispodobo. 
(...) 
Ta poetski sistem je očitno pričevanje lezamovskega fanatizma, oprtega na nekaj izrekov, ki ga osmišljajo:

3) Ni dobro, da človek nič ne vidi; tudi to ni dobro, da vidi dovolj, da sprevidi, kaj je izgubil. 
Dobro je videti in ne videti: prav to je stanje narave. 
(Pascal)

"Posredno doživetje" [vivencia oblicua] kot pojem izraža nepogojeno in nevzročno udejanjenje. 
To nam Lezama Lima predoči z naslednjim primerom: ko sveti Jurij zasadi svoje kopje v zmaja, se njegov konj zgrudi mrtev. 
Vzročno razmerje bi bilo naslednje: vitez-kopje-zmaj; če pa uporabimo vzročnost z regresivno močjo, bi bilo razmerje naslednje: zmaj-kopje-vitez. 
Mrtev ni vitez, temveč njegov konj, torej ne gre za vzročnost, temveč za nepogojenost. 
Posredno doživetje je mezgovno izraženje poezije, veščina, ki preseneča z umanjkanjem spon.

Pojem umbravit, ki ga pesnik običajno ne prevaja, je senca, varstvo, ki spremlja svetega Duha v sam trebuh Device. 
Poezija postane mogoča in doseže z umbravit svojo poslednjo veliko razsežnost, namreč vstajenje.

Pesnik lahko s prispodobo reducira vseobsežno celostnost na primerjavo. 
To je najbolj nezmerno od vseh hotenj: pesnik kot vzročnik vstajenja.

Ali imam jaz slog? 
Je mene mogoče šteti za pisca s slogom? 
Zanimalo me je samo prodreti v temni svet, ki nas obdaja. 
Ne vem, ali se mi je to posrečilo s slogom ali brez njega; moj slog je zelo razkosan, razdrobljen, ampak vsekakor ga ob svojih izraznih pripomočkih poskušam preobraziti v razplodno želo. 

Paradiso je svet zunaj časa in prostora. 
Čas je tudi izgubljena narava in stalnica, ki jo je v poeziji najteže premagati.

Vse bo treba na novo postaviti, in ko bodo stari miti znova vzniknili, nam bodo ponudili svoje uroke in uganke z nepoznanim obličjem. 
Fikcija mitov so novi miti, z novo utrujenostjo in novimi strahovi.

Na bolniški postelji, nekaj ur pred smrtjo:

José Lezama Lima: oris življenjepisa 

1930: 30. septembra se J. L. L. udeleži krvavih študentskih nemirov zoper Machadovo diktaturo, ki jim sledi zaprtje univerze (1930–33).

