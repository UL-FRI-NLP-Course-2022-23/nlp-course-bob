Veliko pripomb na predlagani zakon imajo celo v mariborskem Društvu rejcev vodnih živali. 
Tam so med drugim prepričani, da bi morali v zakonu opredeliti tudi, da za plačilo izvedbe analiz vzorcev ob onesnaženjih voda jamči država, saj sedaj prihaja do številnih izmikanj in vse prepogosto krivcev za onesnaženje ni mogoče izslediti.

Zdravnik Martin Bigec, pediater, zaposlen v Zdravstvenem domu Maribor, pa spremembe ocenjuje bistveno drugače. 
»V pediatriji uporabljamo dosti simptomatskih zdravil. 
To so zdravila, ki lajšajo simptome bolezni, ne pa zdravijo njihove vzroke. 
Komisija pa se najbolj osredotoči prav na zdravila, ki jih po njihovi oceni pacienti lahko sami kupijo, če si želijo olajšati težave. 
A s to filozofijo globoko dregnejo tudi v otroško populacijo.« 
Po njegovi oceni so pri razvrščanju zdravil pediatri vse premalo prisotni, komisija pa preveč gleda na komercialne učinke. 
»Pediatri vemo, da za simptomatska zdravila v resnici potrošimo zelo malo denarja. 
A žal ta komisija v svoje odločitve vedno stlači tudi otroška zdravila; tako smo izgubili kapljice, ki vsebujejo železo za preprečevanje slabokrvnosti pri otrocih, svečke in sirupe proti temperaturi, sirupe proti kašlju. 
In ta zdravila, ki niso draga, otrokom pa bistveno olajšajo težave, dosti uporabljamo. 
To velja tudi za amoksiklav. 
Tega veliko uporabljamo, ker je veliko povzročiteljev obolenj že neobčutljivih na klasični penicilin, amoksiklav pa vsebuje tudi klavulonsko kislino, ki uspešno zadržuje encime bakterij, da ne bi razkrojili zdravila.«

