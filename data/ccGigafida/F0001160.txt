J. S.

Celje - Iz zamreženega prostora podjetja na Lavi je pred dnevi neznanec ukradel dva koluta z električnim vodnikom. 
Naredil je za milijon 600.000 tolarjev škode.

Požar ni obrekoval

Ljubljana - Bojana Požarja, urednika priloge Bulvar, v kateri v Slovenskih novicah vsako sredo s pikantnimi zapisi povzema »opravljivo stran ulice«, so sodniki včeraj oprostili očitkov obrekovanja, ki mu ga je v zasebni tožbi očital popevkar Dominik Kozarič. 
Ta je že napovedal pritožbo.

Kozariča so sodniki s premoženjskopravnim zahtevkom 2,5 milijona tolarjev napotili na pravdo, naložili pa so mu plačilo 100.000 tolarjev povprečnine ter izdatkov obtoženca in njegovega zagovornika.

Islamabad - V šiitski mošeji v Sialkotu na vzhodu Pakistana se je v petek razstrelil samomorilski napadalec in ubil najmanj 25 ljudi, več kot 50 pa jih ranil, je sporočila pakistanska policija. 
Pred mošejo je bila nameščena še ena petkilogramska bomba, a so jo policijski strokovnjaki uspešno deaktivirali. 
V mošeji, ki stoji v središču mesta, je bilo v času napada več kot tisoč ljudi. 
V mestu, ki leži v bližini meje z Indijo oziroma 150 kilometrov jugovzhodno od Islamabada, so po samomorilskem napadu razglasili izredne razmere. 
Več sto jeznih šiitov je po eksploziji sprožilo nemire, zato so oblasti na območje mošeje in bolnišnic poslale varnostne sile, da bi ponovno vzpostavile red in mir. 
Za zdaj še nihče ni prevzel odgovornosti za napad, ki se je zgodil le en teden zatem, ko je pakistanska policija na jugu države ubila domnevno enega izmed glavnih voditeljev teroristične mreže Al Kaida. 
STA

Stalina je osebno poznal, vendar sta se pogovarjala samo po telefonu. 
»Ponavadi je poklical proti polnoči in mi ukazal, kaj naj narišem. 
Govoril je z globokim, ledenim glasom, ki ga ni nikoli povzdignil. 
Takoj je prešel k stvari, niti pozdravil ni.« 
Ponavadi so te risbe prišle na prvi strani Pravde in Stalin je sam napisal podpis. 
»Vem, da je moje karikature zbiral. 
Zakaj me ni ubil, se sprašujem še zdaj. 
Ubil mi je brata in več mojih dobrih prijateljev. 
Bil je nepredvidljiv. 
Mogoče je v meni videl talent, ki ga je hotel izkoristiti. 
Poleg tega je rad gospodaril nad življenjem in smrtjo in puščal ljudi v negotovosti.« 
Spomine je zbral v knjigi Moj vek ( Moje stoletje ), ki je izšla leta 1998. 
In skrivnost dolgega življenja, sprašuje Corriere della sera ? 
»Tega pa ne povem, potem ne bi bila več skrivnost!«

