Kakšno zvezo ima to z današnjo držo italijanske politike?

Kaj naj torej predlagamo? 
Ali naj poleg že žrtvovanih, žrtvujemo še Slovence, Hrvate in tako naprej, in to samo zato, da bi dosegli konsenz Evrope?

Še vedno uporabljate termin Jugoslavija.

Vse dokler je Jugoslavija podpisnik mednarodnih sporazumov, tako mirovnega kot tudi osimskega, je to še možno. 
Če Jugoslavije ni več, potem so ukinjeni tudi ti sporazumi, z njimi pa tudi nekaj zadnjih let zgodovine. 
Ne nazadnje pa si boste morali vzeti nazaj tudi 350.000 Italijanov.

Zemljevid spopadov govori o invaziji JA.

V luči teh dejstev opiranje na silo lahko predstavlja tudi določeno realistično vizijo politike. 
Srbija se je za svoje meje v zgodovini izborila z vojnami in kolonizacijo, zato ni prav nič nenavadno, da Milošević danes nastopa kot dedič takšne politike.

Popoln zlom avstro-ogrske vojske in nastanek države Srbov, Hrvatov in Slovencev je preprečil vojaško določanje srbske zahodne meje. 
Toda vprašanje se je v dokaj nenavadni luči pojavilo še enkarat kasneje, leta 1928, takoj po strelih hrvaških poslancev v zvezni skupščini. 
To je bil gotovo trenutek največje krize v odnosih med Srbi in Hrvati v takratni državi. 
Ob mučnem iskanju rešitev je kralj Aleksander predstavnike hrvaških strank nenadoma presenetil z idejo o odcepitvi severnega dela države. 
»Mi ne moremo več ostati skupaj s Hrvati. 
Ne želim nikakršne vojne z Hrvati. 
In ker ne moremo ostati skupaj z Hrvati, je bolje, da se razdvojimo… 
Če Radić sprejema moj predlog, lahko že jutri proglasi odcepitev. 
Mi bomo od tam umaknili svoje enote in pustili samo nekaj čet na meji, da ne bo mogoče reči, kako smo te kraje pustili Italijanom. 
Ko pa bo tam urejena narodna obramba, bomo umaknili tudi te enote,« je dejal kralj Aleksander Svetozarju Pribičeviću.

Ta mejna črta je ostala politični in zgodovinski cilj srbske državniške strategije in ob razsulu Jugoslavije je tudi Miloševićeva državna politika začela tam, kjer so končali Pašić in kralj Aleksander. 
Toda načrt, ki je pol stoletja ležal v arhivih, se je pričel izpolnjevati v povsem drugih zgodovinskih okoliščinah. 
Danes je to morda lahko dokaz za vitalnost in nespremenljivost določenih nacionalnih interesov, a hkrati tudi primer tragične in celo usodne neprilagodljivosti politike, ki v drugačnih mednarodnih okoliščinah vodi v propad. 
Morda je zgodovinska ironija usode le v tem, da se je Slobodan Milošević odločil prijeti za držaj noža in zarezati v državo po načrtu, ki ga je pred pol stoletja zarisal kralj Aleksander I Karađorđević.

Hrvaški zgodovinar Pavič je izjavil, da bo Srbija poskušala zasesti Istro, ki bi jo potem poklonila ali prodala Italiji, da bi si na ta način pridobila zaveznika…

Tudi slavonski Italijani so vpleteni v jugoslovansko vojno.

Ne. 
Če bi poslali modre čelade med sprte strani, ki nočejo prenehati z vojno, ne verjamem, da bi to lahko povzročilo kakšne konflikte v Evropi. 
Najhuje je to, da v Jugoslaviji poteka prva vojna po letu 1945 v Evropi, Evropa pa jo pojmuje za manj pomembno kot kakšno vojno v kaki »banana republiki«.

Miha Štamcar, Jani Sever

foto Diego A. Gómez

Z DRUGE STRANI

Ja, veste, ko sem bil mlad, ko sem imel enaindvajset let, nisem kaj veliko gledal naravnost predse, ampak sem bolj gledal v tla, na cesto ali na asfalt. 
Zelo dobro se spominjam kamnitih blokov, ki ležijo v piranskem pristanu, spominjam se, kako sem prvič gledal navzdol na morje, šele pozneje sem gledal naravnost. 
Kaj se je spremenilo? 
Nisem videl velike spremembe. 
Ker sem vedno bil sam. 
Do takrat, ko sem začel obiskovati pesniška srečanja v Vilenici in Lipici, sem bil vedno sam in potoval z avtobusom, z vlakom ali z nogami. 
In za pogled se ni veliko spremenilo, se mi zdi. 
Pogovarjati pa sem se z ljudmi začel šele pred štirimi, petimi leti, ko sem spoznal več slovenskih pisateljev, profesorjev, takrat sem začel tudi poslušati. 
Sem pa to tudi takoj obžaloval. 
Na Krasu, kjer sem bil vedno sam in nihče ni vedel, da sem pisatelj, sem naenkrat postal znana figura.

In kakšno podobo ste iz teh pogovorov s pisatelji dobili o Jugoslaviji?

Saj moja podoba o Jugoslaviji ni bila ideološka. 
Enostavno rad sem imel deželo. 
Rad sem imel tudi, da je bila velika, ne pa tako kot Avstrija piškava, hudobna, omejena, kjer se duše ljudi usmradijo od zlobe. 
Vsa robatost in trdota prebivalcev Slovenije in Jugoslavije mi je bila mnogo bližja, mnogo bolj resnična. 
To ni bila tista čudna poštirkana vljudnost, niso bile te izmite barve, ki Avstrijo spreminjajo v kuliso, ni bilo dvodimenzionalno. 
Slovenija in Jugoslavija sta res bili trodimenzionalni, prav s tem, ker ni bilo nič lakiranega, nič zahodnega.

Vendar je ravno ta resnična država uporabila vsa možna sredstva za zadušitev svojih državljanov, saj to ste lahko prebrali v časopisih. 
Se vam ne zdi?

Tega ne vem. 
Čutim veliko spoštovanje do slovenskih pisateljev. 
Daneta Zajca, Tomaža Šalamuna, tudi prozo Rudija Šeliga sem bral z velikim spoštovanjem in si mislil, kako hudiča slovenske založbe niso v stanju tega spraviti v zahodni svet. 
To so pisatelji, ki spadajo v naš evropski prostor. 
Ni šlo čez meje. 
Šele v zadnjih nekaj letih je z obema koroškima založbama, Lojzetom Wieserjem in Dravo, postalo malo bolj odprto. 
Malo si domišljam, da se je to zgodilo tudi zaradi mojega prevoda Zmot dijaka Tjaža od Florjana Lipuša, da so se meje Slovenije malo odprle. 
Prej je bilo vse zasmrajena introvertiranost.

Slovenija in Jugoslavija sta bili torej v stari svetovni ureditvi dober prostor za življenje.

Res? 
Torej res ni več mogoča Jugoslavija?

Meni se je zdelo, da so slovenski teritorialci bili starejši od zveznih vojakov. 
In zelo me je zaposlovala ta razlika pri izgubah na eni in drugi strani, ko je Slovencev padlo dosti manj. 
Avstrijski časopisi so vzganjali tako gonjo proti velikosrbskemu strašilu, proti trankovskemu komunizmu, saj to je že dovolj, besede že zadoščajo. 
Krivda je jasna. 
Kot je napisal Karl Kraus v svojih Zadnjih dneh človeštva pred prvo svetovno vojno, z izrekom Serbien muß sterbien. 
Vse kot pred osemdesetimi leti. 
On je bil edini, ki se je zoperstavil slepemu sovraštvu proti Srbom v Avstroogrski monarhiji. 
Tudi vsi moji prijatelji so mislili tako, razen mene, vsi so bili ponosni na Slovence, tako kot so bili v Avstriji in Nemčiji ponosni na Jude, ko so končno postali morilci, ko so končno začeli streljati v svoji državi Izrael. 
Tako je zdaj s Slovenci, na katere se je vedno gledalo zviška, naenkrat se vsi delajo, kot da so se dobro razumeli s Slovenci na Koroškem. 
Kako ogabna laž. 
Slovenci so bili čuši, že Slovenci so bili Balkan za nacionalistične Korošce in Avstrijce. 
Zdaj so pa naenkrat postali fejst fantje. 
Kako gnusna situacija.

Saj to z menoj nima nič opraviti. 
Tu nimam nič povedati. 
Ampak jaz sem vedno doživljal nekaj plodnega z ljudmi, ki prihajajo z distance, ki so tako rekoč napol tujci. 
Če so prišli k meni na Koroško ali sem, tujci z odprtimi očmi, mi moj lastni kraj pogosto pokažejo mnogo bolje kot ga vidim jaz sam. 
Tudi če se tu v Parizu s kom srečam, potem s Slovenci, z Vinkom Globokarjem, z Evgenom Bavčarjem, dobro mi de, slišati govorico. 
Tako si želim tudi, da bi Slovenci sprejemali napol tujce kot mene. 
Vedno je dobro, če pride tujec in z odprtimi očmi hodi po deželi in to pripoveduje, to dobro stri deželi. 
Vsaki deželi, tudi Avstriji, če pride Indijanec iz Aljaske. 
Mislim, da prihaja dosti premalo Indijancev iz Aljaske v Avstrijo.

Atomska bomba, naš petletni plan

Najprej je treba razčistiti stvari s tole skupnostjo in potem preiti v ofenzivno politiko. 
Ali je Slovence sploh kdo vprašal, ali si želijo priznanja od te lopovske združbe velekapitala in ali zares hočejo Slovenijo potisniti v ta volčji brlog? 
Kolikor se spomnim, ne. 
Resne reči smo v tej deželi od nekdaj reševali z referendumom. 
To, da gremo ven iz Jugoslavije, smo plebiscitarno potrdili z vsemi zastavami. 
Ampak na tistem papirju ni nič pisalo, da nas bodo porinili Evropi naravnost med zobe. 
Najprej torej referendum. 
»Ali se strinjate, da se samostojna država Republika Slovenija odreče svoji suverenosti in postane članica Evropske skupnosti? 
Da. 
Ne.« 
O svojem glasu nimam nobenih dvomov. 
Če se Slovenci odločijo, da je Slovenija članica ES, in to podprejo z referendumom, potem se lahko obnašamo, kot da smo že v tej združbi, in ustrezno tudi ravnamo. 
Če Evropejci mislijo drugače, naj to samo potrdijo na svojih dvanajstih referendumih.

KDO JE KDAJ

NOVE ČISTKE V JNA 9

59. 
TEDEN 10

AVSTRIJSKI PISATELJ 17

SRBSKI INTELEKTUALEC 20

ČRNA BORZA

AFERA JBTZ (4) 47

Odločitev za »prehodno valuto« nas postavlja na pot z veliko ovirami. 
Kot prva je tu tujina. 
Težko je pričakovati, da bodo tujci upoštevali naša »prehodna obdobja«. 
Še težje je pričakovati, da bodo nemo opazovali morebitno enostransko razglasitev plačilnega moratorija zveznih organov zaradi bližajočega se likvidnostnega zloma zvezne države v odnosih s tujino in odložili izpolnjevanje vseh pogojev, kot so predpisani v sklenjenih pogodbah. 
Pogodbe s tujino vsebujejo solidarnostno klavzulo, ki se ne more enostransko pretrgati zaradi nastalih razmer v Jugoslaviji. 
Tuji finančni upniki lahko ne glede na konkreten dolg posameznih republik zahtevajo redno plačilo obveznosti, kar pomeni, da nosi večje obveznosti plačilno sposobnejši del države. 
Kateri del je to, ni potrebno izgubljati besed. 
Svet guvernerjev NBJ ima tudi možnost odvzeti poslovnim bankam v Sloveniji t. i. veliko pooblastilo za poslovanje s tujino, s čimer bi se pretrgale za naše gospodarstvo vse finančne vezi preživetvenega pomena. 
Končno, ali se lahko naši bančni in finančni krogi zanesejo na zagotovila tujine, da ne bo prišlo do odvzema »operativnih deviznih rezerv«, tuje valute, ki jo imajo naše poslovne banke na računih pri tujih bankah in z njimi vršijo plačilni promet. 
ZDA lahko že v enem dnevu, drugod v Evropi pa v dveh do treh dneh z odredbo začasno vsaj »zamrznejo« edino bogastvo, ki ga imamo v drugih državah. 
Kakšna je pripravljenost ustreznih slovenskih ustanov, da prepričljivo in racionalno odgovorijo na povračilne ukrepe NBJ, bomo imeli priložnost videti verjetno kaj kmalu. 
Ob vsem navedenem je samo upati, da imajo finančni krogi v tujini, predvsem Mednarodni denarni sklad, Pariški klub in posamezne centralne banke pripravljene ustrezne odgovore na morebitne, za nas pogubne zahteve NBJ in da bo tujina odgovorila na »monetarno vojno« drugače kot odgovarja na državljansko vojno, za katero še danes ni našla pravega odgovora.

Ne glede na dejansko menjalno razmerje med DEM in »boni«, ki ga bodo vzpostavile slovenske monetarne oblasti, bo prebivalstvo v vsakem primeru soočeno z devalvacijo, enostavneje, z velikim padcem kupne moči. 
Kljub temu ostaja velik interes za usodo »črnega« deviznega trga in možnostjo prostega kupovanja deviz tudi v bodoče, saj bo le tako možno ohraniti realno vrednost svojih prihrankov. 
Prevladuje bojazen, ali bodo črnoborzijanci pripravljeni v zameno za devize jemati »bone«, predvsem tisti, katerih prekupčevalska mreža seže na jug in nadzorujejo večji del »črnega« trga. 
Prav ti trdijo, da »bonov« ne bodo jemali, saj ne bodo imeli na jugu z njimi kaj početi, drugače pa naj bi ravnali domači črnoborzijanci, ker je njihov prostor vezan na Slovenijo in naj bi zato marke menjali tudi za »bone«. 
Svoje bo k delovanju »črnega« trga prispevala tudi carinska kontrola pretoka dinarske gotovine. 
Znano je namreč, da je v zadnjem času prihajalo do vnosa velikih količin dinarjev iz tujine in drugih republik in če ne bo prišlo do strogega nadzora na mejah, se lahko zgodi, da bodo v Beogradu natisnili dinarje, z njimi prišli v Slovenijo in pokupli vse »bone« ter tako pokopali slovensko državo že na začetku njene suverenosti.

PLAKAT + RADIO + GLASBA = FILM. 
Propaganda ne pozna meja, posebno ne v vojnih razmerah ali za vojaške cilje. 
Sredi 18. stoletja so nastali prvi plakati, ki so po Franciji in Nemčiji novačili vojake, l. 1870 je Jules Chéret ustanovil firmo za masovno proizvodnjo litografij, s čimer so bili dani pogoji za razmah barvnega plakata, in v 20. stoletje je plakat stopil kot vodilni medij masovne produkcije obvestil in propagande ter ostal poleg tiska glavno komunikacijsko sredstvo v času prve svetovne vojne.

In tam, kjer je nekoč stal plakat, je zdaj sijal film. 
Informativni vojni urad (Office of War Information, OWI), propagandna agencija ameriške vlade, je kmalu po začetku druge svetovne vojne začela izdajati priročnik, ki je filmske studije poučeval, kako se vključiti v vojno, hkrati pregledoval in ocenjeval scenarije vsakega hollywoodskega studija, pritiskal na filmarje, da so scenarije spreminjali in odpovedovali filme z oporečnim materialom, včasih pa je celo pisal dialoge za ključne filmske prizore in tesno sodeloval z Uradom za cenzuro (Office of Censorship), ki je filmom izdajal izvozne licence in nadzoroval prikazovanje ameriških filmov na osvobojenih področjih. 
Film so razumeli - zelo leninsko - kot orožje, s katerim je mogoče dobiti vojno. 
Člani Urada so filmarjem svetovali, da naj si pri vsakem filmu zastavijo vprašanje »Bo ta film pomagal dobiti vojno?« in da naj pokažejo, da je to vojna za demokracijo in štiri pravice, prava ljudska vojna. 
»Svoboda govora v svetu zabave ne velja«, je oznanil M.
E. Gilfond, PR pri Department of Justice.

Izolacionistični del ameriške politike je takoj reagiral, češ Hollywood skuša zvleči Ameriko v vojno, in dalje - Židje v Hollywoodu hočejo nacistično zatiranje Židov izkoristiti za snemanje filmov, ki propagirajo vojno. 
Intervencionisti so začeli počasi agitirati: v filmu Blockade, ki popisuje špansko državljansko vojno, Henry Fonda na koncu pomodruje: »To ni vojna, to je umor. 
In svet to lahko prepreči. 
Kje je vest sveta?« 
V filmu The Great Dictator se je sicer videlo naivno inačico nemških lagerjev, toda film Pastor Hall jih je prikazal bolj naravnost, zato ga ni hotel distribuirati noben hollywoodski studio - nazadnje se je za distribucijo filma odločil James Roosevelt, sin predsednika Roosevelta, navdušenega intervencionista (uvod je brala sama Eleanor Roosevelt).

Intervencionisti so 7. 12. 1941 vendarle dobili svoj Pearl Harbor in takoj je reagiral tudi Hollywood: v filmu Little Tokyo, USA je vse ameriške Japonce inkriminiral kot izdajalce in kolaborante japonskega cesarja ter prikazal gulagizacijo Japoncev, ki so živeli na zahodni obali, same Japonce pa kot fanatično in gestapovsko-genocidno peto kolono, ki pripravlja napad na Ameriko in »belo raso«. 
Mali Tokio, sicer del Los Angelesa, so kljub vsemu posneli v Kitajski četrti. 
Protestiral je celo sam OWI, češ da FBI ni zasledil niti ene japonske sabotaže ali pa nelojalnosti, toda intervencionisti, kombinacija Hollywooda in vojske, so trdili, da prav odsotnost kakršnihkoli sabotaž dokazuje, da so ves čas nekaj pripravljali. 
Japonci so bili v filmih Pacific Rendevous, Wake Island, Bataan, The Beast of the East, Thirty Seconds over Tokyo ipd. vedno znova prikazani kot psihopatsko-sadistična zver iz džungle, v filmu Objective Burma ameriški vojak besni »Zbrišite jih z obličja zemlje«, v filmu Behind the Rising Sun pa sami Japonci dobesedno prosijo za holokavst: »Za božjo voljo, uničite nas, tako kot smo mi uničili druge. 
Uničite nas, preden bo prepozno!«

Toda kljub vsemu so prvo pravo in zaresno vojno televizijski gledalci doživeli šele v Perzijskem zalivu. 
Bombniki so vzletali, helikopterji preletali ozemlje in raketni izstrelki zadevali cilje pred našim nosom. 
Satelitske antene, prenosni računalniki in računalniške mreže, digitalni fotoaparati, telefaksi, elektronska pošta so iz tega naredili prvo televizijsko vojno v aktualnem sedanjiku. 
Ob vseh teh napravah in 1400 novinarjih, ki so poročali o vojni v zalivu, je bil najbolj popularna oseba Peter Arnett. 
Dopisnik CNN, ki je imel to srečo, da mu je Sadam dovolil ostati, in to smolo, da so ga zaradi tega kasneje senator Alan Simpson in drugi obsodili, da je pomagal Iračanom. 
Res, njegovo poročanje je bilo opomin na vlogo cenzure v vojni. 
Na obeh straneh. 
Že avgusta leta 1990 so vojaški strategi v Pentagonu določili pravila novinarskega poročanja o konfliktu, ki naj bi zaščitila življenje vojakov in preprečila poročanje z bojišč, ki bi lahko, čeprav nenamerno, vplivalo na vojaške operacije.

Pl.4: Italijan Gino Boccasile: Ne izdajte mi mojega sina, 1943

Pl.5: Nemec Ludwig Hohlwein: Protiavionska zaščita, 1941

7

9

Volasko meni, da je bistvena značilnost njihovega besedila »v sredinskosti, medtem ko tekst levice označuje ohlapnost tekstov, ki se odpirajo proti opoziciji in zapirajo proti Demosu. 
Ta tekst se odpira proti Demosu, kljub temu pa ohranja svojo specifičnost in kvaliteto in se zapira proti opoziciji. 
Druga razlika pa je v politološki jasnosti programa in v precej nejasni formulaciji liberalnih tekstov. 
Tretja značilnost je, da tekst ni pisan intelektualistično, teksti levega krila pa so pisani intelektualistično, ampak zaradi tega naš tekst ni nič manj inteligenten, je pa bolj politološko teoretičen in praktičen«. 
In če primerjamo Ruplov predlog programa SDZ - identitete stranke, v katerem je zapisal: »SDZ je stranka sredinske politične opcije, ki temelji na političnem pragmatizmu. 
Slovenci so siti odrešilnih idej in odrešiteljev, zato bodo sodili stranke in njihove predstavnike po sposobnosti za modernizacijo družbenih struktur in po blagostanju, ki ga spodbujajo in omogočajo.«, s predlogom četverice, v katerem preberemo, da programske opredelitve »postavljajo NDS v položaj dejavnika, ki se v času tik po prvih svobodnih volitvah zavzema za neizogiben premik v družbeni strukturi iz levice, kar je posledica enopartijskega sistema, v smeri proti desni politični usmeritvi. 
Dolgoročno je naš program naravnan narodno-demokratsko, in kot tak odraža interes širšega kroga slovenskega političnega telesa.«, ni težko ugotoviti, kaj je intelektualno, politološko, teoretično bolj praktično.

»Mnenje, da bo NDS desna stranka, bi pripisal neznanju novinarjev,« pravi Volasko. 
In če Volasko s svojo izjavo diskreditira vse novinarje, potem upoštevajmo vsaj komentar Rudija Šeliga, ki pravi: »Vsi modeli, kot jih poznam, tudi v političnem življenju predpostavljajo normalno gaussovo krivuljo. 
Na sredi je center, povprečje. 
Zelo grobo se reče, da je na levi skrajnost, ki ne sodi v povprečje, na desni pa zgornja skrajnost. 
Tu naj bi bila levica, tu desnica, ta sredinski prostor je v političnem mišljenju nepokrit. 
To naj bi bila SDZ kot sredinska stranka, stranka centra. 
Zdaj pa se je SDZ pomaknila proti desnici, prostor je še bolj izpraznjen, to pa pomeni, da padamo nazaj v znameniti slovenski model levica : desnica. 
Spomnite se Cankarjevih Hlapcev: ko zmagajo črni, začnejo vsi moliti, ko zmagajo liberalci, začnejo vsi obešati zastave. 
To se zgodi vedno, kadar ni močnega centra, sredine. 
In to se bo začelo zdaj dogajati pri nas. 
Bistvo demokracije je, da je družba razčlenjena, da nimaš le možnosti izbire, ali boš levi ali desni, ampak imaš možnost izbire katerekoli pozicije, matematično rečeno katerekoli točke na tej abscisi. 
Če pa je prostor tako strukturiran, si samo levi ali desni; hvala lepa za tak ustroj!«

Novinarjem vsekakor ne. 
Seveda pa ne gre prezreti, kot je nekoč razlagal Pirnat, težnje po stabilni parlamentarni demokraciji, po vzpostavitvi dvostrankarskega, bipolarnega političnega sistema. 
In če še enkrat prisluhnemo dr. Ruplu: »Družbenopolitično to za Slovenijo pomeni preobrat in mislim, da je s tem Slovenija ogrožena. 
Danes, ko se Slovenija otepa z ogromnimi težavami, gospodarske so fantastične, sprašujemo se, kako bomo preživeli kot samostojna država, imamo težave z jugoslovansko armado in jugosistemom, težave z mednarodnim priznanjem, Evropa čaka, da se pobijemo med sabo, in sedaj, ko imamo zoper sebe najmanj tri gigante, se gremo klat med seboj. 
To je mogoče samo pri Slovencih. 
Da se bomo sedaj sprli glede tega, ali je mogoče premikati družbeno strukturo z leve proti desni. 
To ni mogoče niti v humoreski.« 
In res je tako.

Konec SDZ bo torej razglasil kongres. 
Rupel pravi, da se je odločil, da bo z orožjem, ki ga najbolje obvlada, z »orožjem dokazovanja in argumentov«, svoje kolege skušal prepričati, da ta pot ni pravilna. 
»Zagovarjal bom star program z nekaterimi dodatki in popravki.« 
Sicer Rupel pravi, da je prezgodaj govoriti, kaj se bo zgodilo, »gotovo ne bo enostavno in mislim, da se zelo motijo tisti, ki mislijo, da bodo na lahek način odnesli jedro te stranke nekam drugam.«

Je še tako, kot so se glasili očitki po volitvah, da je RTV Slovenije utrdba starega režima?

Bi bilo možno, da bi se RTV Slovenije odpovedala drugi mreži in jo dala v zakup regionalnim programom, ki bi se osamosvojili in postali samostojna podjetja?

Nisem prepričan, da regionalni programi niso v nacionalnem interesu in da jih kot take lahko prepustimo komercialnim kriterijem.

Ja, ta je sporen. 
Studio Ljubljana postaja zmeraj bolj glasilo Liberalnodemokratske stranke. 
Če bomo to dopustili, bodo tudi druge stranke morale dobiti možnost, da imajo svoje oddaje. 
In če bomo to dopustili, se lahko vse razsuje. 
Ko bomo dobili glavnega urednika, mislim, da bo njegova prva naloga izpeljati pasove strank. 
Toda to bodo kratke politične oddaje, za vse stranke. 
Te stvari bo treba rešiti, toda jaz sem za to, da se rešijo globalno, ne parcialno. 
Mislim, da je tudi to razlog, da Peroviča že tretjič nismo izvolili za odgovornega urednika.

Pa saj se dogovorite.

Vaša opozicija v Svetu so Gantar, Vidmar in taki, sami pa ste v istem bloku kot denimo Marjan Podobnik in Vane Gošnik. 
S kom se bolje razumete, s tako imenovanimi predstavniki opozicije ali z narodnjaki?

»V VOJNI NIHČE NI DOVOLJ DALEČ«

Kakšna?

Zakaj ne? 
Tretja, nova…, zakaj bi jo morali imenovati ravno »okrnjena«. 
Naj bo to Jugoslavija, ki misli, da lahko obstane. 
Zakaj bi jo porušili, če jo želijo rušiti samo nekateri? 
V skladu s to strategijo domin, ki jo je vsilil zunanji dejavnik z namenom rušenja komunizma kot takega, so domine padale od Poljske do Bolgarije, pri nas pa od Slovenije do Bosne. 
Žal se je po rušenju berlinskega zidu, ki smo se ga veselili tudi Jugoslovani, Nemčija odločila za slabo potezo in pričela pomagati pri razgrajevanju Jugoslavije. 
Našla se je na že uhojeni poti svojega »Drang nach Osten«, enako kot v prvi in drugi svetovni vojni. 
Sedaj Nemčija znova išče svoje mesto in vlogo na Balkanu, in to počne v sodelovanju z ZDA, ki le v napetostih lahko najdejo razlog za nadaljnji obstoj zveze Nato. 
Toda na ozemljih, kjer živi srbski narod na Hrvaškem, te domine niso padle. 
In pravica srbskega naroda na Hrvaškem je, da pove, v kateri domovini in v kakšni bodoči državi želi živeti. 
Zakaj bi mu to pravico vzeli? 
Zakaj ima to pravico hrvaški narod, nima pa je srbski narod v Hrvaški? 
Zaradi tega smo se spopadli. 
Upam, da bodo zgodovinarji prej ali slej kot vzrok za to nepravično vojno navajali prozorno, naivno, neumno in nepremišljeno akcijo Hrvaške.

Skratka, od sedanje Hrvaške bi ostal kos Slavonije, pas okoli Zagreba in izhod na morje. 
Mislite, da bo Hrvaška pristala na to, ali menite, da je prešibka za postavljanje pogojev?

SK8 F8 Mladina 1991 Ton-Ton

Op.: Terorizator se bo nadaljeval v naslednji Mladini. 
Avtor je trenutno zadržan na mestu dogajanja.

VID NAS = Piratska inačica

A KISS BEFORE DYING (James Dearden). 
Ira Levin je svoj istoimenski psiho-thriller napisal l. 1953, v času, ko sta se smrtno poljubljala film noir in Hitchcock, v prvi filmski inačici (1956) je povzpetniškega psihopata odigral Robert Wagner, zdaj pa poti nazaj ne pozna med dvojčici zasajeni Matt Dillon - da film predstavlja Greatest Hits of Alfred Hitchcock & film noir se razume samo po sebi, spet pa ni jasno, zakaj morata biti sestri (tokrat 2 X Sean Young) prav dvojčici. 
Plus Max Von Sydow in zapravljeni James Russo.

MEGA FORCE (Hal Needham). 
Malce stripovske pirotehnike, malce naivne holografije in nekaj aluzij na zalivsko vojno je dovolj za naslov, premalo za film. 
Barry Bostwick, Michael Beck, Henry Silva & Persis Khambatta.

2, 0 M

CLASS ACTION (Michael Apted). 
Sodna drama, ki jo povsem zaduši z buldožerjem narita množica usodnih, pop-freudovskih robov - Ojdipa state-of-the-art klinike požreta oče in hči, ki že po pol ure ugotovita, da njuno romanco moti le žena-mati. 
Gene Hackman & Mary Elisabeth Mastrantonio.

2, 4 M

MIDNIGHT (Norman Thaddeus Vane). 
Miš-maš hokus iz sveta show-businessa, v katerem uspeš le, če nimaš agenta in če avtorske pravice razumeš drobnoprodajno. 
Lynn Redgrave & Tony Curtis.

2, 8 M

Tako je nekaj po 22. uri, proslava je bila pravzaprav že končana, prišel v mojo pisarno komandant Pavlov in mi sporočil, da so iz Zagreba ukazali, naj se tanki iz Vrhnike po 1. uri zjutraj premaknejo na Brnik. 
Soglašala sva, da lahko to povzroči tudi prelivanje krvi, saj bi morali tanki najprej skozi Ljubljano, sicer pa je bil zračni prostor tako ali tako že zaprt. 
Prosil sem ga, naj intervenira v Zagrebu, a so ga zavrnili. 
Ukaz je govoril o zavzetju Brnika za vsako ceno, toda brez streljanja.

PRED

Ja, takšna rešitev je ponujena samo iz enega razloga. 
Treba je odvrniti pozornost od dejstva, da ni bila izpolnjena niti ena volilna obljuba, da se Srbija in Vojvodina nahajata pred ekonomskim kolapsom in da je v toku vseobsegajoča degradacija vsega mogočega. 
Tako se ljudje ne vprašujejo, kje so njihovi sorodniki in znanci. 
Iz Vojvodine je bilo do sedaj mobiliziranih petdesettisoč moških. 
Glavna skrb gre tistim na fronti ali tistim, ki se skrivajo, saj se s tem zasenči glavne življenjske težave. 
Cilj vsega početja pa je prav to.

Torej lahko pričakujemo Kadijevićeve radikalne poteze?

Da, najprej radikalne poteze. 
Srbska javnost se sicer sploh ne zaveda, da armadni odgovor na Hrvaškem ni bil nežen. 
Nekaj mest je zravnanih z zemljo. 
Ni več Topuskega, Vukovarja, Vinkovcev, porušen je Osijek, bombardirana so bila primorska mesta… 
Armada je Hrvatom ostro odgovorila, vendar Srbi mislijo, da so bili ti rezultati posledica samostojnih aktivnosti nižjih oficirjev, ki se borijo za srbsko stvar.

Sam sem v specifičnem položaju. 
Izhajam iz zelo srbske družine, lahko rečem ultra srbske. 
Moj oče se je med drugo svetovno vojno po dve leti boril na strani četnikov in partizanov. 
Sprehajanje po obeh straneh si lahko privoščim prav zato, ker izhajam iz takšne družine. 
Zase ne morem reči, da sem antimiloševec, kajti človek ima tudi dobre strani, ki mu jih nihče ne priznava. 
V kolikor drži, da želi Madžarska ustvariti državo, v katero bi vključila tudi nekaj sto tisoč jugoslovanskih Madžarov, če drži, da Nemčija in Avstrija sanjata o podonavsko katoliški federaciji, skupaj s Slovenci in Hrvati, če drži, da Albanci želijo Kosovo, kaj potem pričakujete od nas Srbov? 
Da slečemo hlače? 
Milošević je rezultat zgodovine. 
Ne govorim, da je zgodovinski rezultat, ha, ha…

Kaj, če se situacija obrne, če se vojna prenese na srbska tla, če pričnejo granate padati na Beograd?

