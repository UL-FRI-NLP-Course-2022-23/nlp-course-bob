NOVO MESTO - Po navadi so prizadevni organizatorji novomeškega smučarskega društva Rog pripravili smučarski sejem prav v času, ko je v Novem mestu padel prvi sneg, letos pa so se, kot kaže, naveličali čakanja in bodo sejem - na njem bodo kot vedno pripravili tudi komisijsko prodajo rabljene smučarske opreme, postavili stojnice za trgovce in druge razstavljalce ter organizirali srečelov - pripravili v soboto in nedeljo, 17. in 18. decembra. 
Na sejmu se boste lahko včlanili v smučarsko društvo Rog oziroma v Smučarsko zvezo Slovenije ter sebe in svoje otroke prijavili na smučarski tečaj. 
V soboto bo sejem v novomeški športni dvorani odprt od 9. do 19. ure, v nedeljo pa od 9. do 14. ure. 
Rabljeno opremo bodo v komisijsko prodajo sprejemali v petek od 18. do 20. ure. 
Za razliko od prejšnjih let tokrat ne bo vstopnine.

ODLIČEN MED STAREJŠIMI

TREBANJKE TRETJE - Kegljačice trebanjskega Mercatorja so na zadnji tekmi jesenskega dela prvenstva v medregijski ligi premagale celjski EMO s 5:3 in so na lestvici tretje. 
(ng)

