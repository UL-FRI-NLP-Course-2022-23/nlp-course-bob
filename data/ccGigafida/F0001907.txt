Svetogorski župnik Maks Kozjek pa je iz Hinj na Dolenjskem na Sveto goro »rešil« kaščo malega dolenjskega kmeta. 
Kakšnih šest kvadratnih metrov meri »ta izredno prikupni primer ljudske arhitekture«, kot je v brošuri o gori zapisala Breda Vilhar. 
Na Zasavski Sveti gori je bilo živahno tudi med drugo svetovno vojno, saj je tod mimo vodila stalna kurirska pot, varno zavetje branilcev domovine pa se je tu in tam spremenilo še v območje boja z okupatorjem.

V planinskem domu je 25 ležišč

Avto, moja država

Vendar s tem še ni konec prihrankov! 
Ker je parkiral prav pred poslopjem, v katero je namenjen, bo obraba podplatov komaj omembe vredna in ene čevlje bo naš vrli Slovenec lahko nosil leta in leta - verjetno je povprečje slabo obutih nižje samo še v Carigradu. 
A pravi voznik ne izstopi kar tako, marveč se iz avta izžene! 
Kar eksplodira. 
Vrata odpre sunkovito in - bumf! 
- mimo vozeče kolo zadene obnje, kolesar pa že leti. 
Obstaja posebna različica, ki si jo lahko privoščijo le tovornjakarji ali vozniki zelo visokih terenskih vozil: vrata odpirajo tako visoko, da kolesarje muharijo; tu žrtev ne more poleteti, ker se ob pločevino dobesedno prilepi.

Vsak, kdor je po Ljubljani prevozil in preživel vsaj eno kolesarsko sezono, je že letel ali bil umuharjen. 
Povprašal sem jih kar nekaj in vsi so povedali isto: voznik ali voznica najprej s strahom pregledata vrata, nakar začutita še moralno dolžnost na tleh ležečemu kolesarju reči kakšno vzgojno o tem, da naj naslednjič bolj pazi. 
A moja zadnja izkušnja kaže vendarle premik v humanejše vode, tako rekoč izbruh prijaznosti in človečnosti. 
Po ogledu vrat mi je voznik na tleh ležečemu rekel: »Kva tko buliš? 
A sm ti reku oprost?« 
In je odpeljal. 
Redki boste imeli srečo priti v stik s takim humanistom (in ga preživeti). 
Poznam človeka, ki tovrstne voznike pretepa. 
Hmmm ...

Kralj kralju ne izkljuje oči

Mogoče porečete: ha, kaj pa policija? 
Hm, takole: predlanskim, sredi poletja, sem pešačil mimo tivolske hale in videl dva policaja, ki sta brala levite mulcu na kolesu, ker se je peljal po napačni strani verjetno najširše kolesarske steze v mestu. 
Avtomobili so čakali na zeleno luč na semaforju. 
V tistem je po Celovški neverjetno hitro pridrvel motorist, visoko vzpet samo na zadnje kolo, in prevozil rdečo luč. 
Policaja sta obmolknila, gledala za njim, dokler ni izginil (tablice se ni videlo, ker je bil pač tako visoko dvignjen), nato pa sta se mirno vrnila k oštevanju mulca na kolesu. 
Dobesedno nadaljevala sta prekinjeni stavek. 
Pripetljaj je nerazložljiv, dokler ne pomislite takole: mimo se je pripeljal mogočen kralj v svojem premičnem fevdu in policaja sta mimohod pospremila tako, kot se spodobi, torej s spoštljivo držo mirno in molkom. 
Nato sta se vrnila krotit eno izmed zasačenih divjih zveri. 
Veste, policaji so vedno na strani držav(e).

V Avstriji razmišljajo o tem, da bi ženskam omogočili anonimni porod. 
Tako bi delno naredili konec stiski obupanih mater, ki malčke zapustijo takoj po rojstvu. 
V neki manjši dunajski bolnišnici so že napovedali, da porodnicam pri njih kmalu ne bo več treba povedati osebnih podatkov. 
Po porodu bi imele osem tednov časa za odločitev, ali želijo obdržati otroka, ali pa ga bodo dale v posvojitev. 
Celo v bolnišnici sv. Jožefa na Dunaju, ki jo vodijo nune, se strinjajo, da je zamisel o anonimnem porodu dobra.

Od nagih frizerk do radia v krsti

Morske pse je treba zavarovati

Kitajski trgovec na fotografiji drži v rokah hrbtni plavuti morskega psa. 
Ta delikatesa je v njegovi trgovini v Hongkongu naprodaj za kakih štiristo dolarjev. 
Pisatelj Peter Benchley, avtor romana Čeljusti, ki je bil pred leti velika uspešnica in v katerem imajo morski psi glavno vlogo, pa si prizadeva, da bi te živali zavarovali. 
Pred kratkim je pozval prebivalce Hongkonga, naj sodelujejo v akciji za pomoč morskim psom, ki so pogosteje žrtve ljudi kot obratno.

»Kako vam ugaja?« ga je vprašal.

