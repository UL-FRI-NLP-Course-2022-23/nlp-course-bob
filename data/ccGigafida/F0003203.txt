Državni zbor bo spet zasedal prihodnji torek

Generalna sekretarka vlade Verica Trstenjak je povedala, da je v interesu vlade, da bi se državni zbor sestal še na dveh izrednih sejah. 
Takrat bi obravnaval zakonske predloge, ki se nanašajo na uskladitev s pravnimi predpisi Evropske unije in ki jih mora zbor sprejeti pred 20. septembrom, ko evropska komisija oddaja poročilo o napredovanju Slovenije. 
Poleg teh predlaga vlada v sprejem še tri zakonske predloge, in sicer o izvrševanju proračuna, o financiranju gradnje železniške proge Puconci-Hodoš-državna meja in o spremembah zakona o davčni službi. 
V obravnavi v delovnih telesih vlade pa so še spremembe ustave, zakoni o vladi, javni upravi in agencijah, ki so še v fazi usklajevanja.

B. Č.

Minister je na novinarski konferenci dejal, da policiji »zaupa le še v oklepajih«

Ljubljana - Potrošniki bodo poslej pri najemu posojil oziroma nakupu blaga ali storitev na obroke bolje zavarovani. 
Danes je namreč začel veljati zakon o potrošniških kreditih. 
Njegov namen je predvsem zaščititi potrošnika kot šibkejšo stranko pri sklepanju posojilnih pogodb, ena ključnih novosti tega zakona pa je, da bo posojilodajalec dolžan seznaniti potrošnika z vsemi stroški kredita in t. i. efektivno obrestno mero še pred sklenitvijo pogodbe. 
Kreditodajalci se bodo morali s ključnimi novostmi tega zakona uskladiti najkasneje do 1. marca prihodnje leto. 
Nekatere banke pravijo, da so na uveljavitev novih določil že pripravljene, v drugih pa prilagoditve še potekajo.

