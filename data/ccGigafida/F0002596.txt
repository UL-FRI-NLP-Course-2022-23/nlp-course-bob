New York - Pentagon je v petek potrdil, da so ameriški vojaki že v Afganistanu. 
Pripadniki posebnih enot so pri enotah Severne zveze na severu države, opazili pa so jih tudi na jugu, kjer so vzpostavili stike s paštunskimi enotami, ki nasprotujejo talibom. 
Eden izmed poveljnikov Severne zveze Ustad Atah je povedal, da se je osem ameriških specialcev sestalo z enotami generala Abdula Rašida Dostuma. 
Ameriška letala na frekvencah afganistanskega radia sporočajo prebivalstvu, da se bodo vojaki premikale skozi njihove kraje: »Zaradi varnosti se izogibajte našim operacijam.«

Bush je potrdil ameriško podporo politiki »ene Kitajske«, a ni bil pripravljen popustiti glede prodaje orožja Tajvanu. 
Voditelja nista komentirala tajvanskega umika z zasedanja Apeca. 
To se je zgodilo, ko LR Kitajska ni hotela sprejeti nekdanjega tajvanskega predsednika Li Juan Zuja kot predstavnika otoka, češ da je Tajvan le ekonomija v okviru kitajskih meja, in ne neodvisna entiteta, ki bi imela pravico pošiljati politike na takšna srečanja.

- Evropski vrh se je po tradiciji začel z nagovorom predsednice evropskega parlamenta Nicole Fontaine, ki je poudarila, da državljani članic EU dober mesec po terorističnih napadih pričakujejo prvo oceno vojaških, humanitarnih in političnih akcij v Evropi in po svetu. 
Unija bi morala uporabiti vsa sredstva, s katerimi bi afganistanskemu prebivalstvu zagotovila preživetje v zimskih mesecih. 
Poudarila je pomen obnove razdejane države in se zavzela za pravočasno dostavo človekoljubne pomoči, če bi se vojaške akcije še nadaljevale. 
V nasprotnem primeru utegnejo operacije proti terorizmu zgrešiti cilj, saj bo boj za pravično stvar terjal na milijone nedolžnih žrtev, je dejala Fontainova. 
Predlagala je tudi sklic skupnega srečanja ministrov za notranje zadeve in zdravstvo, ki bi sprejeli ukrepe za odvračanje nevarnosti terorističnih napadov z biološkimi in kemičnimi sredstvi. 
Po zatrdilu francoskega zunanjega ministra Huberta Védrina je Pariz za srečanje v Gentu pripravil načrt boja proti bioterorizmu, ki zajema vzpostavitev omrežja za izmenjavo informacij in sistema za pravočasna opozorila na nevarnost uporabe bioloških sredstev v teroristične namene, članice EU pa naj bi oblikovale tudi skupne zaloge cepiv in zdravil. 
Na fotografiji (od leve proti desni v prvi vrsti) francoski predsednik Jacques Chirac, belgijski premier Guy Verhofstadt, finska predsednica Tarja Halonen in (zadaj) avstrijski premier Wolfgang Schüssel, predsednik luksemburše vlade Jen-Claude Juncker, belgijski zunanji minister Louis Michel in britanski premier Tony Blair pred začetkom vrha v Gentu.

Nobenih razlogov ni, da bi zaradi bolj negotovih gospodarskih razmer kazalo upočasniti širitev Unije, je na tiskovni konferenci po vrhu v Gentu izjavil francoski premier Lionel Jospin, ki pa je vendarle dopustil možnost, da bodo zahteve do kandidatk, a tudi do članic skupnosti, ostrejše kot doslej.

Grenko pilulo je še posebno težko pogoltnila Italija. 
Premier Silvio Berlusconi je mučni vtis odrinjenosti ene največjih članic Unije poskušal zabrisati z argumentom, da je v času srečanja treh držav že zaseden - z rutinskem srečanjem voditeljev evropskih ljudskih strank. 
Pa tudi drugi udeleženci vrha v vzhodni Flandriji niso naklonjeno sprejeli nastopa vodilne trojke. 
V času, ko se tudi nad Evropo dviga senca bioterorizma, bi morala petnajsterica državnikov solidarno potrditi ambiciozno začrtane ukrepe na finančnem, sodnem, policijskem in drugih področjih. 
Le tako bi v EU, ki k sodelovanju ni povabila le kandidatk, temveč - tako priča seznam udeležencev sobotne evropske konference v Bruslju - tudi Rusijo, Ukrajino, Moldavijo in balkanske države, lahko upali, da ji bo uspelo zgraditi široko fronto za boj proti mednarodnemu terorizmu.

Vroče kostanje podtaknili vladi

Viktor Blažič, prvi predsednik komisije, je menil, da oblast grobišč še ni uradno priznala, zato se zanjo povojni poboji niso zgodili. 
Državni zbor bi zato moral sprejeti izjavo o osnovnih dejstvih in odgovornosti jugoslovanske in slovenske povojne oblasti, in sicer tako da grobišča ne bi postala vzrok novih razkolov. 
Zato jih je treba vsa obravnavati enako. 
Boris Mlakar z inštituta za novejšo zgodovino je opozoril, da na nacionalni ravni ni projekta, ki bi se ukvarjal s povojnimi poboji, izjema je novogoriški muzej, ki proučuje predvsem fojbe.

O proračunskem predlogu

Ogrožen obstoj Slovencev zunaj meja

Ljubljana - Francoski falcon 900 EX naj bi po besedah generalnega sekretarja vlade Mirka Bandlja vladna komisija, ki je odločala o novem vladnem letalu, izbrala predvsem zaradi možnosti protidobav, ki jih ponuja proizvajalec Dassault. 
V četrtek se je sestala medresorska delovna skupina za protidobave, vendar soglasja še ni dala, ampak je zahtevala bolj natančne podatke. 
Poslu z vladnim letalom, ki je vreden 35 milijonov dolarjev, pa se še vedno ni odpovedal ameriški Gulfstream, Dassaultov konkurent. 
Novi ameriški veleposlanik v Sloveniji Johnny Young je bil seznanjen s problematiko nakupa vladnega letala in verjetno bo o tem govoril tudi s slovenskimi oblastmi.

Ljubljana - Slovenska nacionalna stranka je včeraj predstavila svojega kandidata za predsedniške volitve, ki bodo konec prihodnjega leta. 
»SNS bo dala kandidata, ki ima znanje, izkušnje in odkrito besedo. 
Naš kandidat je ustanovitelj stranke, njen sedanji in bodoči predsednik - Zmago Jelinčič Plemeniti,« je uvodoma povedal Bogdan Barovič, poslanec SNS. 
Zmago Jelinčič Plemeniti pa se je najprej zahvalil članom stranke, ki so mu »naložili to odgovorno dolžnost«, nato je menil, da je kandidatura povsem utemeljena. 
»SNS je edina, ki jo skrbi prihodnost države in naroda. 
Ni nam vseeno, ali bomo v prihodnje obstali nekje ob strani ali pa bomo tam, kjer moramo biti - na vrhu.« 
Jelinčič je dejal, da je prepričan o svoji zmagi. 
»Kandidatov bo veliko, eden med njimi pa bo izstopal - to sem jaz,« je med drugim dejal, ob tem pa izrazil prepričanje, da aktualni predsednik vlade in LDS Janez Drnovšek ne bo kandidat za predsednika republike. 
Na vprašanje, zakaj je prepričan o tem, Jelinčič ni želel odgovoriti. 
Prepričani smo, da danes sedi z nami novi predsednik republike, je sklenil Sašo Peče, podpredsednik SNS in strankin poslanec, o morebitni Drnovškovi kandidaturi pa je dejal, da odgovoren predsednik vlade ne bi smel prekiniti tako odgovorne funkcije samo zato, da bi si pridobil drugo funkcijo. 
To da bi pomenilo igranje z ljudmi. 
Mateja Babič

Slavnostna akademija v Mariboru - S strokovno podprtimi sporočili vplivati na spremembe v družbi - Komunikacija med zdravniki in bolniki je slaba

V hotelu Habakuk pod Pohorjem so podelili nazive primarij, ki jih je letos dobilo 47 zdravnikov, poleg tega pa so imenovali še častnega člana SZD, kar je postal dr. Zmago Turk.

Sodelovanje prek meje

Gorica - Pestro in z visoko stopnjo medsebojnega zaupanja pospremljeno sodelovanje med Slovenijo in Furlanijo - Julijsko krajino se bo v prihodnje poglobljeno nadaljevalo. 
Da bi dosegalo zaželene učinke, bo treba zasnovati operativna delovna telesa, ki bodo obravnavala vse aktualne probleme in pripravljala konkretne rešitve vprašanj skupnega interesa.

Noče izvažati problemov

Milena Zupanič

Našo ponudbo so preiskusili že tisoči srečnežev po vsem svetu. 
Zadnji v vrsti naših zadovoljnih uporabnikov je direktor Marshallovega centra - evropskega centra za obrambne študije dr. Robert Kennedy, ki se je iz Slovenije vrnil pretekli teden: »Sem direktor izobraževalnega centra, v katerem pripravljamo seminarje in študije na temo varnosti in obrambe. 
Vse življenje sem si želel potovati kot državnik, se voziti po cesti v policijskem spremstvu, se rokovati s predsedniki... 
Vendar to ni mogoče, sploh ne v Evropi ali US. 
Potem pa mi je prijatelj povedal za to neverjetno ponudbo, ki ji najprej nisem verjel. 
Vendar sem se po premisleku odločil, da poskusim. 
Zaradi ugodne cene in pomanjkanja časa sem vplačal ministrski paket. 
V Sloveniji sem se tako sestal z zunanjim in obrambni ministrom, vendar sem že pozabil imeni. 
Nato sem se srečal še z državnim sekretarjem na MOD ter v parlamentu s poslanci odbora za zunanje zadeve in obrambo. 
Vsi so bili zelo prijazni. 
Tudi Slovenija je čudovita dežela. 
Bilo je enkratno, najbolj pa mi je bila všeč potica. 
Naslednjič bom vzel predsedniški paket.«

R. P.

A tudi če so, si bo vlada omislila »varnostno območje« med njima in tako odškrtnila še nekaj palestinske zemlje. 
Izrael si takšno območje zamišlja med palestinskima mestoma Tulkarem in Dženin. 
Dolgo je 30 kilometrov in široko od nekaj metrov do treh kilometrov. 
Prebivalci palestinskih vasi, ki bi se znašli znotraj »razmejitvenega« območja, bi od izraelske vojske za izstop in vstop potrebovali posebna dovoljenja.

Znano pa je, da je indijskim voditeljem v New Delhiju zagotavljal, da krepitev stikov med Washingtonom in Islamabadom po 11. septembru ne bo v nobenem primeru škodovala Indiji. 
Powell je indijskemu zunanjemu ministru Džasvantu Singhu zatrdil, da je Washington zaskrbljen zaradi pakistanske podpore terorističnim skupinam v Kašmirju. 
Tako je poskušal pomiriti Indijce, ki so mu zamerili, ker je prejšnji dan v Islamabadu na tiskovni konferenci z generalom Mušarafom ponovil pakistansko stališče, da je vprašanje Kašmirja osrednje vprašanje v odnosih med Indijo in Pakistanom. 
V Indiji so to razumeli tako, da si morata sosedi enakovredno porazdeliti krivdo za obnovitev napetosti. 
ZDA in Indija sta enotni v boju proti terorizmu, tudi tistemu, ki je naperjen proti Indiji, je še miril indijske politike Colin Powell. 
Dokončno pa naj bi jih bil pomiril z besedami, da problem terorizma ni omejen samo na Afganistan, zato se ameriški boj proti temu sodobnemu zlu ne bo ustavil v tej državi.

V družini je bilo šest otrok: štirje bratje in dve sestri. 
Mamo Adi, kot so ji pravili ljubkovalno, je v Pakistanu do smrti povozil avto; Ahmadzaji je trdno prepričana, da ne po naključju. 
Dva brata so ji umorili talibi. 
Edino sestro Soleho, ki je živela v Berlinu, so vsi ti dogodki popolnoma strli. 
Hudo bolna je umrla leta 1998. 
Ostala sta ji le še dva brata: Mohamad živi v ZDA, Rušon pa na Nizozemskem. 
Fatona, vdova nekdanjega afganistanskega voditelja Nadžibulaha, je že vrsto let v New Delhiju, kjer živi s tremi hčerami, je v ekskluzivnem pogovoru za Delo povedala Ahmadzaji Kukaj. 
Razume angleško in rusko, kljub temu pa je v prevajanje raje vpregla sina Orzanga. 
Sama je govorila v paštunskem jeziku.

Seveda bi se rada vrnila! 
Vsakdo, ki po sili razmer živi v tujini, nenehno sanja o vrnitvi v domači kraj. 
Toda v Afganistan bo mogoče šele potem, ko bo tam zavladal mir. 
Sredi tamkajšnjih ruševin zdaj ni kaj početi.

V septembrskih napadih na Združene države se je to stopnjevanje že približalo maksimumu. 
»Vojne ne prinašajo zmagovalcev in poražencev, temveč zgolj objokovanje na obeh straneh in žive spomenike tega brezumja - trajno fizično in psihično poškodovane ljudi. 
V zvezah civilnih invalidov vojn si bomo prizadevali, da ustanovimo enotno evropsko združenje in posebno delovno telo v evropskem parlamentu, ki se bo ukvarjalo z različnimi vprašanji.«

A znano je, da je med ponudniki v navezi s tujci več velikih domačih podjetij, kot so SCT, Primorje, Vegrad, Ingrad ... 
Tudi na njihovem zelniku, vsaj tistih, ki menda niso bili izbrani, bi lahko zrasle govorice, da naj bi pomembni celjski člani ljudske stranke skušali posel oddati »svojim« podjetjem. 
Namen je lahko torej očrniti korekten postopek v očeh EU. 
Drži pa tudi, da je direktorica enega izmed ponudnikov znana po precejšnjem vplivu znotraj vrhov ljudske stranke. 
Njej naj bi delo obljubili, če bo za novega glavnega tajnika stranke pomagala ustoličiti celjskega podžupana Marka Zidanška in če bo pozneje kot podizvajalce del najela nekatere gradbince, ki so pri celjskih oblasteh posebej dobro zapisani. 
To bi bilo posebej pogodu županu Bojanu Šrotu. 
A gre seveda zgolj za ugibanja na osnovi morda zlonamernih govoric.

Slovenski kulturni prostor danes

Bodo fizično uničenje, psihični zlom in skoraj ohromljujoča tesnoba ob napadu na newyorška dvojčka zavrli ali spodbudili kreativni impulz, se sprašuje ameriški Village Voice . 
Za skupino fotoreporterjev je odgovor že znan.

Pri Matici so izšle tri pomembne knjige: Redki stari tiski Branka Reispa, Tržaška knjiga Marije Pirjevec in Slovenska lirika 1950-2000 Denisa Poniža

Poudarek na družboslovju

Prevedeno v številke je lansko državno založništvo težko dobrih 474 milijonov sit, dobrih 22 milijonov črpa že iz proračunskih sredstev za 2001, dodatnih 40 milijonov pa je namenjenih Enciklopediji Slovenije. 
Temu je treba dodati še postavko knjižnično nadomestilo, v katero je uvrščen večji del revij in znaša dobrih 167 milijonov (naš seštevek je precej manjši), ter postavko nepredvidene akcije, ki znese slabih 29 milijonov. 
Celotna vsota je, po seštevku v poročilu, 724 milijonov (naš izračun je večji) oziroma skupaj s skoraj 35 milijoni, namenjenimi financiranju dveh društev, Društva slovenskih pisateljev (5 zaposlenih plus materialni stroški) in Slovenske matice (3 zaposleni), malo manj kot 759 milijonov, kar pomeni 3,45 odstotka v strukturi lanskega državnega proračuna za kulturo.

Kaj na to pravi mesto Ljubljana? 
Nelida Nemec, načelnica oddelka za kulturo, podpira delo in tudi načrte Mojega gledališča, saj ustanovitveni akti Kulturnega doma Španskih borcev ter strokovna pripravljenost njegovega vodstva omogočajo dejavnost za otroke in mladino. 
Vendar jih pri tem omejujejo sredstva, ki jih določa proračun oziroma vsakoletni indeks, ta pa novih zaposlitev, ki jih načrtujejo v Mojem gledališču, ne dovoljuje. 
Če se bo kaj spremenilo, bodo zaposlitve z veseljem podprli. 
Sicer je kultura za otroke in mladino posebna skrb mesta (tudi z novim odlokom), čeprav bi za kontinuiteto na tem področju morala skrbeti tudi država.

V spodnjih nadstropjih in kleti so predstavljeni sodobni umetniki, zatem minimalna umetnost, konceptualna umetnost in dela predstavnikov smeri land art in arte povera. 
Čisto spodaj so dela ekspresionistov, kubistov, konstruktivistov, nadrealistov, informela, abstraktnega ekspresionizma, dunajskih akcionistov in predstavnikov body arta. 
Tu srečamo velikane umetnosti 20. stoletja, kakor so Kokoschka, Picasso, Klee, Ernst, Magritte, Moholy-Nagy, Kandinsky, Brancusi, Krichner, Derain, Mondrian, Duchamp, Giacometti ...

Dr. Rudolf Leopold je od Avstrije prejel visoko odlikovanje in častni naziv profesorja. 
Še več, država se je pred sedmimi leti odločila razvezati mošnjo in mu na račun prenesti 2,2 milijarde šilingov (dobrih 35 milijard tolarjev) v obrokih do leta 2007. 
Poleg tega se je obvezala, da bo za Fondacijo Leopold zgradila muzej in ga finančno podpirala.

Sicer pa Jacksons Lane napoveduje pestro jesen. 
Njegov program med drugim obsega nastop gledališke skupine Theatre Focus s predstavo Reservoir Dogs, postavljeno po Tarantinovem istoimenskem filmu, nastop Spid Theatre Company s predstavo Ophelia ter filmski festival Highgate Directors Cut in literarni festival Haringhey.

A fantastična zmaga nad slovitim madridskim Realom, pa čeprav bo zaradi nje še nekaj dni ljubosumno vzdihovala vsa košarkarska Evropa, bo kaj kmalu odšla v pozabo, če Dolenjci ne bodo nadgradili madridskih temeljev. 
Z današnjim parom točk proti Slobodi Diti v 4. kolu lige Goodyear jih morajo krepko utrditi, osmislili pa bi jih šele s sredino »postavitvijo« prvega evropskega nadstropja - z zmago proti bolonjskemu Skipperju!

Res je sicer, da je v prvem delu najmanjšemu košarkarju na igrišču nekaj preglavic povzročal Raul Lopez, a pri taki predstavi velja zamižati na eno oko in Lakoviču le čestitati za igro, ki je nikakor ne moremo označiti za »življenjsko«, saj bi mu s tem postavili prag, ki bi ga prvi strelec evrolige ob takem napredku gotovo lahko še presegel.

Hypoliga, 1. kolo: Savinjski Hopsi - Kraški zidar (20), Elektra - Rogla (19), Triglav - Zagorje BS (20.15), Helios - Loka kava TCG 19.30), Alpos Kemoplast - Koper (19).

Od našega poročevalca

Prašnikar menja Keka

Washington - Jaromir Jagr je od včeraj naprej najbolje plačani hokejist na svetu. 
Češki zvezdnik - poleti se je poslovil od Pittsburgh Penguins in se preselil k Washington Capitals - je namreč z vodstvom novega kluba podpisal osemletno pogodbo, ki mu zagotavlja 88 milijonov ameriških dolarjev.

Danes bodo četrtfinalni in polfinalni dvoboji, ob 19. uri se bo začel šov program, vmes pa bo tudi nekaj izbranih finalnih obračunov. 
Podoben program tekmovanja bo tudi jutri, ko bodo po 19. uri še preostali dvoboji. 
Na prvenstvu nastopa 417 tekmovalcev in tekmovalk iz 27 držav. 
Z. G.

Zadnja preizkušnja avtomobilističnega DP na Mobikrogu bo zasenčila vse dosedanje

Ljubljana - Dinamitna sobota bi lahko poimenovali zaključno preizkušnjo krožno-hitrostnega prvenstva, dirko za veliko nagrado Siemensa, ki bo danes (prvi štart ob 13. uri) na Mobikrogu v Cerkljah ob Krki, prav lahko pa bi segli tudi po kakšnem še bolj slikovitem naslovu iz zakladnice klasičnih vesternov. 
Slovenija je v tej sezoni znova spoznala lepotico avtomobilizma, že pozabljeno dirkališčno dirkanje, toda vse letos že videno bo zbledelo na odločilni dirki za zmago v pokalih Seicento Petrol in SNP 2000 ter za državne naslove.

Georg Mohr

Sobočani in Romanova?

Kombinatorci za poletne naslove

Rouen - V Franciji je preminila nekdaj slovita atletinja, 78-letna Micheline Ostermeyer, ki je po koncu športne kariere kot izvrstna pianistka zablestela tudi na glasbenih odrih. 
Ostermeyerjeva je na OI v Londonu 1948 osvojila zlato v metu diska in suvanju krogle, za nameček pa je bila tretja še v skoku v višino. 
Odtlej še nihče od njenih rojakov ni osvojil treh kolajn na enih OI.

Če bodo v najbolj prestižnem razredu dirkali za »bonbončke«, pa v srednjem vrhunec šele prihaja. 
Japoncu Daijiru Katu, v katerem strokovnjaki prihodnje leto vidijo najresnejšega Rossijevega tekmeca, bi namreč za skupno zmago zadoščalo že pet točk več od prvega zasledovalca Tecuje Harade. 
Končni razplet sezone pa bi bil lahko znan tudi v 125 ccm, seveda ob sledečem scenariju: 1. Poggiali, 3. Elias. 
T. V.

Na prvem uradnem treningu je bil v razredu do 500 ccm najhitrejši Loris Capirossi (Ita, honda) 2:05,637 pred Maxom Biaggijem (Ita, yamaha) 2:05,842, Šinjem Nakanom Jap, yamaha) 2:06,489 in Valentinom Rosijem (Ita, honda) 2:06,645; do 250 ccm: 1. Daijiro Kato (Jap, honda) 2:09,040, 2. De Puniet (Fra, scrab) 2:06,697; do 125 ccm: Elias (Špa, honda) 2:15,358, 2. Ui (Jap, derbi) 2:15,520.

Dogodki na današnji dan:

1943 V Carbonari v Italiji je bila ustanovljena 1. prekomorska brigada. 
Med štirimi bataljoni je bil tudi bataljon Slovencev.

Kaj se je zgodilo, da si se po prvih uspehih v Angliji leta 1991 in 1992 umaknila na Švedsko in se prenehala prebijati v svet?

Čeprav imaš na plošči tudi klasične verze, kot je »If Loving You Is Wrong, I Don't Want To Be Right«? 
Ta verz je bil res že velikokrat uporabljen.

Marko Milosavljevič

Intervju s frontmenom in menedžerjem firme Zmelkoow

Zakaj Zmelkoow (sploh z novo ploščo) tako zelo spominja na TV Poper? 
Je tak humor zgolj domena Primorske?

Primitivc: Zmelkoow se je zdaj v resnici in dokončno prodal. 
Jaz, Jure in Dario (menedžer, šef Big Banga in šef založbe Nika) smo se dobili in podpisali pogodbo. 
Zmelkoowu zdaj pripada Nikafe v Big Bangu - preimenoval se bo v Zmelkoow caffee -, pridobili pa so tudi dosmrtno pravico do uporabe WC-ja. 
Sicer pa bo bend za to moral v treh dneh opraviti osem koncertov. 
S tovornjakom bomo pripeljali pred trgovine, dvignili cerado in bend bo odžagal polurni koncert, razdelil nekaj promocijskega gradiva in odpeljal naprej. 
Nastope bomo začenjali točno, zamudnikov ne bomo čakali. 
Kdor pride, pride.

Gogo: Zdaj lahko javnost vidi, koliko besede ima bend pri svojem udejstvovanju - skoraj nič. 
Ne vemo niti, za koliko nas je Primitivc prodal in kako dolgo se bomo morali prostituirati.

Božič: »Tuje izkušnje kažejo, da se neposredna pogajanja izplačajo samo pri velikih odjemalcih.« 
Vendar je tudi za kakšnega obrtnika, ki je za Elektro Ljubljana majhen kupec, strošek za električno energijo zelo pomemben. 
Božič: »Pogovarjamo se z vsakim, ne moremo pa izgubiti več časa z majhnim kupcem kot velikim, ki je za nas veliko pomembnejši. 
Vsakdo bo imel električno energijo. 
Razlika je le v tem, da jo bodo nekateri dobili po novih, nekateri pa po nespremenjenih pogojih dobave. 
Kdor od manjših kupcev bo izrecno želel, mu bomo tudi pripravili novo pogodbo.«

Kakšne cene električne energije upravičeni odjemalci po novem lahko pričakujejo od Elektra Ljubljana v primerjavi s tarifnimi, ki so jih plačevali do zdaj? 
»Kupci berejo, po kakšni ceni je uvožena električna energija. 
Takšnih cen domače elektrarne ne morejo ponuditi, ker cene iz tujine lahko temeljijo tudi na minimalnih stroških. 
Ali bo domača proizvodnja lahko prodala v tujino električno energijo po višji ceni in z razliko ustvarila dobiček in ga delila s kupci, je odvisno od njene strategije in tudi politike,« razlaga Božič. 
Elektro Ljubljana se po njegovih besedah ni prijavil na Elesov razpis za uvoz električne energije, ker so mu na ministrstvu za okolje povedali, da ta energija ni namenjena trgovcem.

Sarajevo - Notranje ministrstvo Federacije BiH je potrdilo, da so pred štirimi dnevi aretirali Alžirca, ki sta menda po telefonu grozila veleposlaništvoma ZDA in Britanije. 
Po besedah predsednika Nove hrvaške pobude in člana ministrskega sveta BiH Krešimira Zubaka so v Bosni ljudje, znani kot »dremajoči« teroristi, ki le čakajo na znamenje za akcijo. 
Hkrati poskušata bosanska in hrvaška diplomacija ohraniti pod nadzorom obmejni nesporazum med Bosansko in Hrvatsko Kostajnico. 
Zunanja ministra BiH in Hrvaške sta se dogovorila, da je treba ustaviti politizacijo spora in nujno ukrepati, da napetost ne bi ušla iz rok. 
Z. L.

A srbsko-črnogorski odnosi so ta trenutek drugorazredno vprašanje, kajti politika se je v Srbiji pravzaprav preselila na ulice, trge in ceste in tam se zadnje dni s posebnim vatlom merijo moči med glavnimi političnimi nasprotniki v DOS in med pozicijo in opozicijo. 
Iz Koštuničevega tabora prihajajo očitki, da srbska vlada pod vodstvom Zorana Đinđića brez sporazuma s sindikati ne bo mogla izvajati reform, iz Đinđićevega pa, da Koštuničeva Demokratična stranka Srbije in zdaj tudi vojvodinski avtonomisti preko sindikatov poskušajo strmoglaviti reformsko vlado.

Prostitucija ni več nemoralna

Iz berlinskih bordelov je kljub temu slišati, da že pripravljajo delovne pogodbe. 
Po trditvah tednika Spiegel je lastnica bara Cafe Pssst! odločena, da lahko tista dekleta, ki bi rada izstopila iz ponižujočega poklica, zadnji mesec delajo tudi kot čistilke ali telefonistke. 
Psihologi se bojijo, da takšnih ni veliko. 
Če bi imelo prodajanje telesa več opraviti z racionalnostjo in manj s poškodovanimi čustvi, potem ne bi toliko kraljic noči po letih mesečnega zaslužka v astronomskih zneskih 20.000 mark in več na koncu pristalo na socialni pomoči.

Kairo - V primerjavi s pogledom na molitev na palestinskih zasedenih ozemljih je pogled na petkovo molitev pred mošejo El Husein v egiptovski prestolnici pomirjajoč. 
Tam je napetost mogoče rezati z nožem. 
V Kairu nihče ne poklekne k molitvi zaradi politike. 
Za vogalom za vsak primer čaka pet policijskih oklepnikov. 
Ljudje se mirno razidejo in razgubijo po bazarju. 
Drugače kakor v Ramali in Gazi v šestnajstmilijonski metropoli ne diši po vojni, ampak po začimbah, kebabu in kavi.

Ljudje potrebujejo sovražnika. 
Namesto ameriškega predsednika Georgea Busha jim ponujajo izraelskega premiera Ariela Šarona. 
Ta je že pred atentatom na ministra Rehavama Zeevija bentil, da ima zaradi ZDA zvezane roke v obračunu s palestinsko vstajo. 
Po umoru politika, ki ni nikoli skrival globokega sovraštva do Palestincev in je do zadnjega trenutka zagovarjal njihovo kolektivno preselitev v »arabske države«, se Šaron počuti ujetega. 
To je nevarno. 
Zaradi satelitske televizije se tega ne zavedajo le arabski režimi, ampak tudi navadni smrtniki.

Svet so ljudje

Mazda je japonski avtomobilski izdelovalec, za katerega njeni ameriški direktorji trdijo, da je vse bolj globalno podjetje. 
Šefi niso ameriški kar sami po sebi, saj je Mazda že več let v delni lasti Forda. 
Konkretno gre za tretjino vsega njenega kapitala, to pa je na Japonskem dovolj za odločilno vlogo pri upravljanju. 
Američani se menda zelo trudijo, a so morali lani zapreti eno od proizvodnih linij v matični Hirošimi, precej delavcev so predčasno upokojili in ob slabšanju prodaje, najbolj v Evropi, je Mazda pridelala rekordno izgubo. 
Tudi letos, ko denimo na stari celini ni predstavila nobenega popolnoma novega modela, ne preživlja dosti boljših časov. 
Potem pa morda le.

Septembra je bilo v Sloveniji prodanih rekordno malo avtomobilov. 
Je s tem res dosežena najnižja točka ali gre lahko trg še nižje?

Če se vrnemo k VW - nedavno ste nam dejali, da v težkih časih vaša znamka pride še bolj do veljave. 
Kaj ste mislili s tem?

Kaj čaka »avtomobilsko trgovino«, potem ko bo Slovenija enkrat v EU, še posebno z vidika, da se utegne tam spremeniti sedanji sistem ekskluzivnih trgovinskih predstavništev?

Temu namenjamo veliko pozornosti, šolamo kadre in bomo v kratkem kot prvi med zastopniki vzpostavili borzo rabljenih avtomobilov na internetu. 
Uporabnik bo lahko prek spleta pregledal vso zalogo vozil v naši mreži in poiskal želeni avtomobil.

Ta delež je tudi zdaj nekje v teh mejah, vendar s trendom navzgor.

Marketinški načrt pripravljamo za leto vnaprej. 
V teh mejah se z manjšimi odstopanji gibljemo, tudi če prodaja ne gre; v tem primeru pa je nujno, da si postavimo jasne prioritete.

Dopoldne z dizli in bencinci

Žlahtno žuborenje deležno odobravanja

Enega od najpogostejših predsodkov pa je izpostavila Magda Gantar. 
»Doslej so mi razlagali, da dizli niso za zimo, in ker sama veliko vozim v takšnih razmerah, sem se jih nekako bala,« je dodala voznica, ki je vsak dan na poti, ki smo jo izbrali za dopoldne z dizelskimi in bencinskimi motorji. 
»Toda občutek imam, da je to preteklost, in ko se bom odločala za nov avtomobil, bom razmislila tudi o dizelskem motorju, toliko bolj, ker je pač varčnejši.«

Ali parazit Razgoršek mirno spi?

V septembru je bila investicija zaključena. 
Zaposlili smo več kot 50 ljudi in med njimi sem tudi jaz. 
S 1.10.2001 sem znova zaposlen v lastnem podjetju, ki danes zagotavlja delo več kot 200 ljudem in več kot 150 zaposlenim pri kooperantih. 
Skupaj blizu 400 ljudem in če upoštevamo družine, je vsaj 1500 preskrbljenih ljudi. 
Podjetje je med najboljšimi plačniki v državi in redno plačuje davke. 
Podjetje namenja kar nekaj sredstev v humanitarne dejavnosti, kulturo, šport in na različne načine pomaga pomoči potrebnim. 
Posluje po standardih ISO 9001 in 14001. 
Ima status pooblaščenega uvoznika in izvoznika in ustvari 95% prihodka na tujih trgih.

Še o RTV Slovenija: Ali je kava glavni problem?

dr. Borut J. Sommeregger, član NO RTV Slovenija

Janez Kocijančič, predsednik sveta RTVS

V društvu SVOOD smo zgroženi nad izjavami dr. Kraigherjeve v prispevku Diane Zajec z zgornjim naslovom. 
Novinarka ni navajala nobenih argumentov, ki so jih starši navedli v ugovoru ministrstvu za zdravje, pač pa je navajala zgolj izjave dr. Kraigherjeve, ki je predstavnik edinega slovenskega distributerja spornega cepiva proti hepatitisu B. Vsekakor so izjave dr. Kraigherjeve skrajno zavajajoče, zato bi dodali še nekatera dopolnila.

Drugo zavajanje, ki si ga je privoščila sogovornica, je, da so očitki staršev brez kakršnekoli medicinske osnove. 
Starši so priložili ugovoru 24 strani dolgo strokovno prilogo, v kateri so navedli nad 250 virov iz ugledne medicinske literature in uradnih proizvajalčevih podatkov o cepivu. 
Torej imajo očitki staršev izjemno dobro medicinsko podlago.

Slovenija že sedaj pridobiva okoli 9% potreb po primarni energiji iz obnovljivih virov in po tem kazalcu spada med pet najbolj razvitih držav v Evropi. 
Ena tretjina elektrike se proizvede v hidroelektrarnah. 
V slovenski industriji je instaliranih približno 350 MW kotlov na lesne ostanke. 
Po statističnih podatkih se 100 do 150 tisoč gospodinjstev ogreva z lesom, kar pomeni 2.000-4.000 MW instaliranih kapacitet v individualnih kotlih. 
Če država ne bo ukrenila ničesar, bodo v obdobju, dokler je nafta še relativno poceni, v večjem obsegu prešli na nafto in plin, namesto da bi jih zamenjali z avtomatiziranimi in okoljsko sprejemljivejšimi kotli na biomaso.

Mag. Kolškovo motijo tudi »masivni betonski temelji« instalacij. 
Betonski temelji, ki so bili potrebni zaradi stabilnosti skulptur in tudi zaradi varnosti obiskovalcev, so prekriti s travo in niso vidni. 
Mestna občine Celje pa je tudi sprožila postopek za pridobitev ustreznih dovoljenj za postavitev skulptur v mestnem parku in pričakuje pozitivno rešitev.

Napadel je medije, ki jih po njegovem mnenju oblikujejo komunisti. 
Ugotovil je celo: »Ko govorimo o poročanju, je to za cerkev zdaj slabše, kakor je bilo v komunizmu. 
Takrat je bilo prepovedano žaliti verska čustva ljudi. 
V nasprotju s tem so zdaj ostri napadi na cerkev in na nadškofa na dnevnem redu in na zelo nizki ravni...« 
Ugotovitev, da je bilo v prejšnjem »komunističnem« režimu prepovedano žaliti cerkev in verska čustva ljudi, je zlonamerno zavajanje. 
Nobene prepovedi ni bilo. 
Imeli smo socializem (tega sicer noče vedeti, ker je bil takrat v tujini) in nihče ni napadal pa tudi danes ne napada cerkve in verskih čustev ljudi, pač pa sledijo samo odzivi na obnašanje cerkvenih oblastnikov. 
Ni pošteno, da se kar povprek enači z vsemi verniki. 
Obsoja nizko raven odzivov, tako medijev kot posameznikov, čeprav je le njegova raven toliko bolj nizkotna, ker se nanjo spušča kot dostojanstvenik RKC.

Težko je verjeti, da si je z besedami: »... 
Vzemite Zvezo borcev, združenje veteranov. 
Ta je pod nadzorom stalinističnih komunistov, ki oblikujejo javno mnenje...« dovolil tako grobo in podlo žaliti borce in veterane, ki so prenašali vse napore štiriletne vojne in izpostavljali svoja življenja za domovino. 
Niso se borili z roko v roki z okupatorji, ampak proti njim in prispevali svoj bogat delež, da danes lahko živimo v svobodni domovini. 
Kako bi reagiral, če bi ga nekdo javno zmerjal s križarjem ali klerofašistom. 
Res si veliko dovoli, zase pa zahteva nedotakljivost.

- Pravi Slovenec je le tisti, ki je ali veren kristjan ali zaznamovan s krščansko kulturo.

Franc Miklavčič, Ljubljana

