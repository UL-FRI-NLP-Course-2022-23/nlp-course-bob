Vsi, ki bolje poznajo Walkerja, se nikakor ne morejo strinjati z obrazložitvijo, da je pristranski, neprofesionalen in da »ne pozna« določil ženevske konvencije, pa tudi ne določil sporazuma, ki ga je OVSE podpisala s predstavniki vlade ZRJ, zadeva pa »okvire« mandata misije na Kosovu. 
Prav to mu je bilo načelno očitano v izjavi zveznega premiera Momira Bulatovića (brez ene same podrobnosti o tem, kaj naj bi bil dejansko zagrešil).

Minister Frlec za General-Anzeiger

»Iščoč nove partnerje«

Tudi pri tujih investicijah, ki so Slovenijo v začetku 90. let po Frlečevih besedah obšle »predvsem zaradi politične nestabilnosti njene okolice«, je minister poudaril, da je »nestabilna okolica« po intenzivno začetem slovenskem približevanju Uniji začela izgubljati svoj pomen. 
Bližina Balkana in razmeroma majhen trg po njegovih besedah nista več nobena ovira za intenzivnejše navezovanje kapitalskih povezav z zahodnoevropskimi investitorji. 
Slovensko gospodarstvo zato po končani privatizaciji »išče nove strateške partnerje, država pa je pripravljena to spodbujati«, je dejal Frlec in kot dobra zgleda navedel Siemensove investicije v slovensko telefonijo in Goodyearove sporazume z drugim velikim gorenjskim podjetjem Savo.

Izpraševalca Thomasa Wittkeja, ki je Frleca v intervjuju sicer pravilno predstavil kot slovenskega zunanjega ministra, pri fotografiji pa je po nesreči postal »slovaški«, je med zunanjepolitičnimi temami najbolj zanimalo, kaj bo z jugoslovansko dediščino in kako je Slovenija preživela »frustracijo« z Natom. 
Glede dediščine je Frlec odgovoril, da štiri naslednice že leta konstruktivno in prožno zagovarjajo ista načela, ZRJ pa žal »ne kaže nobenega pravega interesa ne konstruktivne volje niti za minimalni dogovor«.

Šaron v Rusiji

