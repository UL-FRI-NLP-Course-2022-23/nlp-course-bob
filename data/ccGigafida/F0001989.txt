Delo je danes profesionalno, tehnološko in finančno najmočnejši in najvplivnejši slovenski medij v službi interesov javnosti, jutri pa bo formula ena na informacijski avtocesti, ki jo poganjajo profesionalna odličnost, tehnološka vrhunskost in tržna prodornost, je ob otvoritvi dejal direktor Tit Doberšek.

Domžale - Po slovesni otvoritvi jubilejnega 10. 
Renault Slovenian opna v tenisu so včeraj v centru Ten-ten med prvimi nastopili naši reprezentanti. 
Na svetovni lestvici najvišje uvrščenemu Slovencu Iztoku Božiču (na fotografiji) ni uspelo premagati Bolgara Stanojčeva, zmagal pa je mlajši reprezentant iz Maribora, 22-letni Marko Tkalec, ki je ugnal Nizozemca van Scheppingena. 
Več na 10. strani. 
C. R.

New York, Moskva - Rezultat ponedeljkovega večernega sestanka med ameriškim predsednikom Billom Clintonom in ruskim mirovnim odposlancem za Balkan Viktorjem Černomirdinom je, da je Bela hiša izrazila zahvalo Rusom zaradi njihovega prizadevanja doseči miren izhod iz krize na Kosovu, toda po drugi strani se bo bombardiranje ZRJ nadaljevalo vse dotlej, dokler Slobodan Milošević ne bo povsem izpolnil vseh petih znanih pogojev Nata.

