Hrvaška po papeževem obisku

Ker italijanski politični prostor nikakor ni enoplasten, tudi v sedanjih predkriznih razmerah kroži nešteto scenarijev o vzgibih za sprožanje krize in o nosilcih zamisli. 
Bertinotti se je tokrat, kot je slišati celo iz njegovih vrst, uštel, ko je menil, da v resnici igra za svojega spreobrnjenega tovariša D'Alemo in morebitno prihodnjo bolj levo usmerjeno oljčno koalicijo z D'Alemo v palači Chigi, brez Prodija torej, pa tudi brez že nadležnega Cossute na predsedniškem položaju med komunisti.

D'Alema je, kot kaže, vendarle prisluhnil zmernejšim kolegom iz koalicije, zlasti Lambertu Diniju, pa tudi predsedniku Scalfaru, in se odrekel prevratu v lastnih vrstah. 
Dovolj časa naj bi imel, ko se bo Prodi povzpel na Kvirinal ali odpotoval v Bruselj. 
Na morebitnih volitvah, ki niso popolnoma izključene, naj bi največ pridobil prav D'Alema, ki že zdaj vodi najmočnejšo parlamentarno stranko.

V torek se bo italijanski državni vrh posvetil pogovorom s francoskimi gosti, v sredo pa se bo spet razvnel boj za premierski stolček. 
V poslanski zbornici se lahko zgodi marsikaj. 
Prodi lahko zahteva glasovanje o zaupnici, lahko pa se temu tudi izogne in malo počaka. 
Nezaupnico lahko zahtevajo stranke opozicije, v tem primeru pa Bertinottijevi komunisti skorajda ne bi mogli glasovati proti Prodiju. 
Bertinotti bi se osamil med svojimi.

Đukanović meni, da grozi ZRJ velika nevarnost, saj kosovska kriza očitno traja predolgo. 
Poudaril je, da se mednarodna skupnost ne strinja z morebitno odcepitvijo Kosova, kar potrjuje tudi najnovejša resolucija varnostnega sveta. 
Hkrati se je vprašal, zakaj je treba na »separatistično albansko gibanje« odgovarjati s silo in »neselektivnim protiterorizmom«, katerega žrtve so pogosto civilisti. 
Popolnoma razumljivo je, da se kosovski Albanci čutijo ogrožene, saj gre za »neustrezen status avtonomije«, za katerega premostitev že dolga desetletja ni zdrave politične pobude. 
Prav to zavlačevanje je pripeljalo do krize in oboroženih spopadov. 
Kot je dejal Đukanović, je mednarodna javnost zgrožena spričo zločinov, tako srbskih kot albanskih; številni so se zgodili že po beograjskih izjavah, da »so operacije končane«.

Nacionalno-liberalna koalicija premiera Johna Howarda, ki je zmagala na sobotnih volitvah v Avstraliji, je napovedala, da bo še pred božičem uvedla 10-odstotni davek na dobrine in storitve, verjetno pa bo tudi povsem sprivatizirala državno telekomunikacijsko družbo Telstra. 
Opozicijski laburisti temu odločno nasprotujejo.

Kongres britanskih konservativcev

