Čeprav verjame v svoje podedovane sposobnosti, hkrati pa ne zanika pomena šolskega izobraževanja. 
Zatrjuje, da je njegov največji učitelj indijski guru Osho. 
"Ko sem začel prebirati njegove knjige - nekaj od njih je prevedenih tudi v slovenščino - sem začutil v sebi čudežno moč, spremenil pa se je tudi moj pogled na svet. 
Ves naš planet je postal moja domovina. 
Nisem ne nacionalno, ne religiozno, ne politično opredeljen. 
Nimam velikih ciljev, nisem obremenjen ne s preteklostjo ne s prihodnostjo, vse sem prepustil stvarstvu. 
Zame je pomembna le sedanjost, ta trenutek," pravi Zakrevskij, ki pa nikakor ne dovoli, da bi njegova razmišljanja poimenovali filozofija. 
Toda tako, kot ima za naše pojmovanje svojevrsten pogled na svet in življenje nasploh - o njem je prepričan, da je ocean energije - takšno je tudi njegovo prepričevanje ljudi, da njihovi problemi ne obstajajo. 
Izhaja iz ruske, tibetanske, kitajske, indijske ter šamanske mistične alternativne medicine. 
Pot do zdravja, kot pravi sam, pokaže ljudem z različnimi masažami, med drugim z vročo masažo, tibetansko vakuumsko masažo pa z odpiranjem energetskih centrov in akupresurnih točk na hrbtenici z ležanjem na 2.500 žebljičkih."Sam se odločim, katero tehniko bom izbral, in za to ne potrebujem nikakršnih knjig. 
Terapija je odvisna od problemov ljudi, ki prihajajo k meni, bodisi da gre za nezadovoljstvo v spolnosti, težave s sklepi, mišicami, hrbtenico, migreno, slabo prebavo, pomanjkanje življenjske energije. 
Pri delu me vodi predvsem zavest, da ni prav ničesar, kar ne bi bilo moč narediti," je prepričan Vitalij Zakrevskij.

Čas je tekel, otrokove kretnje na vozu so postale vse manj zaznavne. 
Ivanova nervoza je rasla, domobranec pa se ni dal omehčati. 
Naključje je hotelo, da je ravno takrat prišel mimo mlad nemški oficir. 
Hitro je doumel, za kaj gre, nadrl domobranca, naj dvigne zapornico, ter velel Ivanu, naj pohiti z vozom naprej. 
Konj z vprego je zdirjal, domobranec in nemški oficir pa sta nemo strmela v mesto, kjer je prej stal voz. 
Cestni prah je obarvala mlaka krvi. 
"Ta fant ne bo doživel večera," sta si mislila vojaka.

Karel se je izučil za kovinarja, se zaposlil in si ustvaril

Ko po približno sedmih mesecih, odkar je postal tetraplegik, Mateja sprašujemo, kdaj mu je bilo najtežje, odvrne, da so se mu najbolj črne misili o (ne)smiselnosti življenja podile prav prve tedne po poškodbi. 
"Najhuje je bilo, ker sem se vseskozi vsega zavedal. 
Mnogo manj bi trpel, če bi bil v nezavesti. 
Tako pa sem bil okrog 20 dni na centralni intenzivni terapiji, mesec pa na travmataloškem oddelku priključen na aparate in odvisen od njih. 
Tam sem si kar zaželel, da bi umrl. 
Poldrugi centimeter debelo cevko sem imel v pljučih, eno pa v želodcu. 
Staknil in prebolel sem dve pljučnici. 
Najprej so mi gnoj čistili preko tubusa (cevke), potem so mi, ker ni šlo pač drugače, rinili cevko v pljuča skozi nos. 
Lahko si mislite, kako je to bolelo, ko je kri kar brizgala... 
Ko sem se rešil infuzije, sem bil lačen kot volk, toda to je bil že dober znak, da so zdravniki in prijazno osebje zame postorili vse, kar so zmogli, zato sem postal mnogo boljše volje."

Ni izgubil upanja

Matejevo skrito upanje je, da bo vendarle še kdaj spet stal na svojih nogah, kosil okoli doma in kot že tolikokrat pred nezgodo zaplesal z dekletom Renato, ki študira matematiko v Ljubljani, pa še kdaj tekmoval za Društvo kmečke mladine iz Zabukovja, ki ni pozabilo nanj v najtežjih trenutkih njegovega življenja. 
S pomočjo lažjega, sodobnega vozička bo v Matejevem srcu še prej zagorela luč, ki mu bo kazala novo pot, nov izhod na vrt. 
Ta vrt bo na začetku trnov, toda ravno iz trnovih grmov se razbohotijo najlepše rože. 
In ko se družina Božič toplo zahvaljuje za denarne prispevke vsem dobrim in plemenitim ljudem, ki bodo Mateju pomagali utirati novo življenjsko pot v ta vrt in premagovati razne ovire na njej, se ponujajo tile verzi Frana Milčinskega: "Ljudje, prižgimo luč!/ Najprej za naše mlade./ Ko nam preveč bo let/ in njihov bo ta svet,/ naj vrt jim bo, ne skale./ Prižgimo luč, ljudje."

"Ko si sam z mrtvimi, lahko vse opraviš hitro, poklicno in rutinsko. 
Drugače je, če so blizu svojci pokojnika. 
Takrat moraš pokazati veliko mero taktnosti, ravnati moraš obzirno in tako, kot da je pokojnik še živ. 
Mrtvi nam ne povzročajo večjih težav, včasih pa je zares težko zaradi živih. 
Najtežji trenutek je srečanje s sorodniki," pripoveduje Šetina. 
V letih njegovega službovanja so se zgodile tudi kakšne nevšečnosti, nekatere celo s humornim pridihom. 
Spominja se, kako so mu odredili krsto s pokojnikom, ki je imel drug naslov. 
Od nekod so mu šele ob drugi uri ponoči sporočili, da gre za pomoto, medtem pa se je ob krsti napačnega pokojnika zvrstilo že mnogo žalujočih. 
Naslednji dan je bilo pač treba vse skupaj uprizoriti znova, ob pravem pokojniku, seveda.

Del njegovega poklica je bila tudi organizacija pogrebov. 
Za to vlogo ga na pokopališča in v hiše žalosti kličejo še dandanes, saj si je Rajko v letih pridobil bogate izkušnje. 
Spominja se, da se je že takrat, ko je prišel k pogrebni službi, govorilo, da je potrebno graditi novo pokopališče v Novem mestu. 
Pripravljen je bil načrt za razširitev šmihelskega pokopališča, tudi načrti za zgraditev mrliških vežic na tem pokopališču so bili že izdelani in celo zemljo okrog pokopališča so že odkupili, a ni bilo nič iz tega. 
Novo mesto pa je še zdaj brez novega pokopališča.

Polena, takšna in drugačna

Veličastno zgodovinsko svetišče

V muzejskih depojih in v razstavnih vitrinah počivajo pričevalci minulih tisočletij in stoletij ter kot na krovu nekakšne Noetove barke plujejo skozi oceane časov. 
Vendar to ne pomeni, da morajo biti muzeji zaspane, zaprašene ustanove, kjer vse poteka počasi in odvezano od sedanjosti. 
Dolenjski muzej v Novem mestu tako kot še mnogi slovenski muzeji dokazuje, da so to lahko prav dejavne in živahno se odzivajoče ustanove. 
V pogovoru za Dolenjski list je ravnatelj muzeja Zdenko Picelj razgrnil delovni utrip in načrte te pomembne dolenjske ustanove, ki prav letos začenja z vrsto novosti.

"Vseh ne bomo odpirali. 
A da bi vsako leto prikazali vsaj delček bogastev vseh naših depojev, smo prišli na zamisel o pripravi priložnostne razstave, na kateri se bodo lahko predstavili vsi naši oddelki s stvarmi, ki jih hranijo in jih običajno ni mogoče videti. 
Letošnjo prvo razstavo te vrste pripravlja kustodinja Ivana Tanko. 
Zamislila si jo je kot predstavitev različnih interjerov. 
Doslej takih razstav še nismo imeli. 
Med drugim bomo pokazali predmete iz sobe našega znanega gledališkega igralca Ivana Cesarja, doma iz naših krajev, čigar stoletnico rojstva bo letos maja, pa nekaj zelo zanimivih arheoloških predmetov, denimo zlate najdbe s Kapiteljskih njiv in podobno. 
Naslednja leta bomo poskušali na ta način pripraviti še druge zanimive tematske predstavitve. 
Omeniti moram še eno posebnost letošnjega dneva Dolenjskega muzeja: 1. marca bomo na muzejskih vrtovih pripravili lončarski sejem, ki se ga bodo udeležili lončarji iz vse Slovenije. 
Ob tej priložnosti bo izšel tudi katalog nedavne razstave Od antičnega vrča do majolike, ki doslej žal ni mogel iziti."

M. STERLE

Čudno je, da se izgubljamo tako drug mimo drugega in mimo dnevov in mimo življenja, vsak s svojo in vendarle isto bridkostjo, vsak s svojim trpkim veseljem.

J. JAVORŠEK

