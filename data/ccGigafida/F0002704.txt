17.00 Centralni stadion

Najprej bo nastopila perujska pevka Susana Baca, predstavnica tamkajšnje črnske kulture, ki v svoji glasbi združuje špansko in andsko tradicijo, sledil pa bo skupni nastop kolumbijske pevke Toto La Momposina in kubanske skupine Asere. 
Toto La Momposina bo imela v Ljubljani delavnico tradicionalnih karibskih plesov (7. in 8. junija v K 4) in tradicionalnega petja iz Kolumbije (10. in 11. junija v K 4).

Center za dehumanizacijo

Promocija nove plošče "Kupi gnoja."

19.00 Galerija likovnih umetnosti Slovenj Gradec

otvoritev razstave 

20.00 Cankarjev dom (GD)

Kontra & bas

DAN SOBOTA, 12. 6.

Druga godba

festival

<gap desc="pict">

<gap desc="pict">

Mnogi slovenski ljubitelji športa so pred slabima dvema tednoma ob neposrednem televizijskem prenosu iz Pariza prvič videli v živo igrati Katarino Srebotnik. 
Utrinki s srečanja Velenjčanke s trikratno zmagovalko pariškega turnirja Arantxo Sanchez-Vicario so bili v mnogočem zgodovinski: naša igralka, bržkone nekoliko pod vtisom merjenja s slovito Španko, se je z neprikritim nasmeškom veselila vsake osvojene točke. 
Kot da bi se ji vse zdelo neresnično, kot da bi se naenkrat znašla v lastnih sanjah. 
Tega dvoboja seveda ni mogla dobiti. 
Na eni strani prav zaradi neizkušenosti, ki so jo izdajali nasmeški, na drugi strani pa zato, ker je devet let starejša Arantxa Sanchez-Vicario igrala tako hladnokrvno in zanesljivo, kot se za igralko njenega kova tudi spodobi. 
Zgodovinskost teh posnetkov je bila prav v tem, da je bil to še zadnji nastop v teniški karieri Srebotnikove, med katerim je delovala neizkušeno in na katerem je bila kljub solidni igri bolj ali manj lahek plen za najboljše igralke sveta.

Devet dni kasneje se je naša obetavna igralka že veselila svoje prve skupne zmage na enem izmed štirih turnirjev za Grand Slam. 
Resda na tekmovanju mešanih dvojic, ki ni tako zelo cenjeno kot turnirja posameznikov in posameznic, a vendarle. 
Katarina Srebotnik je v navezi z izkušenim Južnoafričanom Pietom Norvalom, prekaljenim igralcem brez najodmevnejših posamičnih rezultatov, delovala povsem drugače kot na omenjenem srečanju z Arantxo Sanchez-Vicario: bila je samozavestna, odločna in hladnokrvna v najpomembnejših trenutkih. 
O teniškem sanjarjenju ni bilo ne duha ne sluha, saj ga je resničnost celo prekosila.

Piše Igor E. Bergant

ŠPORT

Palmer in Tomac sta že zdavnaj dolarska milijonarja, Vouilloz dobi letno več kot 300.000 dolarjev, drugi vrhunski tekmovalci okoli 100.000.

Te dni so obrtniki že končali obnovo gradu. 
Zamenjali so celotno električno napeljavo, saj bi sicer po oceni strokovnjakov zaradi dotrajanosti lahko prišlo do požara. 
Popravili so vodovodno napeljavo, kar naj bi posebej spodbudil angleški prestolonaslednik princ Charles, ki ob svojem obisku ni znal razvozlati zapletenega sistema toplo-hladne vode v kopalnici predsedniškega apartmaja (šlo je za angleški sistem s sedmimi ventili) in so mu morali zato najti drugo kopalnico. 
Grad so opremili s satelitskimi antenami, ker so gostje doslej lahko gledali le prvi in drugi program TV Slovenija, ne pa tudi CNN ali BBC. 
V predsedniškem in ostalih štirih apartmajih so zamenjali talne obloge in tapete. 
V vse prostore so obesili nove zavese, grad pa so tudi na novo prepleskali in mu pobrusili parket. 
Prvotno so nameravali zamenjati še pohištvo v predsedniškem apartmaju, ki sta ga nekoč uporabljala Tito in Jovanka, a so se zaradi prevelikih stroškov premislili. 
Zato pa so popravili grajsko streho in okna ter začeli z urejanjem baročnega parka. 
Vrtnarji, zaposleni v protokolarni službi na Brdu, so sami vzgojili 20.000 sadik pušpana in prvih 1800 so že zasadili levo in desno na teraso gradu. 
Obrtnike čaka še obnova tako imenovane zahodne poti, kjer se bosta pred zajtrkom lahko rekreirala oba predsednika Clinton in Drnovšek.

foto MARKO JAMNIK

Miša reče pizda

Tone Anderlič: »Na rebus: 3,14 + Združene države amerike.«

Next wave

FOTO 3. 
Skupina Memphis, logotip

FOTO 4. 
April Greiman: Grafično oblikovanje v Ameriki, plakat, 1990

FOTO 6. 
Daniel Friedman: logotip Art Against AIDS, 1987

FOTO 16. 
Terry Jones: Superchannel, TV-grafika, 1989

Navodila za reševanje:

Na kuponček ali kar neposredno na dopisnico lično prepišite geslo, ki v križanki izhaja iz slike, oziroma rešitvi vsaj dveh spremljajočih ugank, dodajte svojo davčno številko in vse skupaj pošljite na naslov uredništva z obveznim pripisom Kretenčkovi! 
Vkolikor kandidirate za ekskluzivne nagrade, kajpada. 
Za današnje uganke imate deset dni časa, torej do 10. 
Junija.

· Naša obramba v čarobni usnjeni vezavi.

POD ČRTO

Njeni burni, skoraj histerični izpadi po »beograjskem incidentu« bi lahko razkrivali šibkost, ne pa moči. 
V vsakem primeru ne moči »najvišjega redu«. 
Peking kosovski vozel še naprej prepušča veščini Amerike in Evrope ter se omejuje samo na verbalno podporo Moskvi.

Zmaga in kompromis sta dva glavna načina, kako končati konflikt. 
V primeru Indije in Pakistana je zmaga zaradi jedrskega orožja nevarno prizadevanje, zgodovina pa kaže, da je kompromis skorajda nemogoč. 
Ko je Indija teden dni bombardirala gverilske položaje na svoji strani sporne države Kašmir, ni bilo videti, da bo doseženo eno ali drugo. 
Intenzivnost zračnih napadov je malo popustila, morda zaradi slabega vremena, in pakistanski zunanji minister Sartaj Aziz se je pripravljal na prihod v Delhi da bi "dosegel zmanjšanje napetosti". 
A nobenih znakov ni bilo, da bo Indija ustavila svoj projekt izgona "plačancev", ki jih podpira Pakistan, s položajev ob pomembni cesti, in le je malo upanja, da se bo Aziz sam ponudil, da jih bo umaknil.

Med zahodnimi silami prevladuje indijski pogled na konflikt. 
Menijo, da je okupacija višavja blizu Kargila, mesta ob cesti, ki povezuje kašmirsko prestiolnico Srinagar z Ladakhom, agresija, ki jo podpira Pakistan, in se ne prepirajo z Indijo, naj kaj spremeni. 
Pozdravljajo indijsko politiko uporabe sile samo na njeni strani kontrolne črte. 
Indija pravi, da ni potrebe za zunanje posredovanje, in večina potencialnih posredovalcev se je do sedaj s tem strinjala. 
Izgon vsiljivcev bo lahko dolga in zoprna zadeva, a Indija in večina zunanjih opazovalcev stavijo na trenutek, ko bo to mogoče storiti, ne da bi sprožili vojno širšega obsega. 
Pakistan se ne strinja, ali pa se vsaj tako dela. 
Tu je glavno tveganje.

Ta trenutek deluje Indija umirjeno neprisiljeno. 
Ni dala nobenega znaka, da se bo pogajala, da bi spet dobila nadzor nad višavjem blizu Kargila. 
Možnost jedrske konfrontacije je v javnih razmišljanjih komajda prisotna. 
Ena od televizijskih postaj, ki vrtijo poročila, je imela ločene intervjuje z zunanjim ministrom, obrambnim ministrom in nekdanjim zunanjim sekretarjem - jedrsko orožje ni bilo omenjeno v nobenem.

Marjanov novčič

Brezigarjeva proti Kosu 24

Obnova Brda

O ciljih in sredstvih 30

Kolumna

Napad na Jugoslavijo

Pod črto

Azija

Fatalist Jakob, Mao pije šampanjec 45

Melita Zajc, Primer Marcusa O. 71

Bosna + Bosna = VB

Morilci, tatovi in dve nabiti šibrovki

Fatalna ženska se ne ponavlja, heh, tudi ko se ponavlja. 
In bolj ko se ponavlja, bolj je za moškega, obsedenega s patriarhalno dominacijo, nedoumljiva, nezgrabljiva in izmuzljiva. 
Fantomska. 
Ne, o ženski, ki je ni oz. ki se upira temu, da bi jo vključili v krogotok družbene menjave, ne moreš nikoli vedeti "vsega". 
Navsezadnje, ali lahko ženska, ki je ni, doživi orgazem? 
Ali lahko ženska, ki nič noče, pri moškem povzroči erekcijo? 
Ironično, ravno mali 14-letni begunec, ki o njej ne fantazira nič manj kot drugi, poruši to iluzijo, ko med koketnim kopanjem v kadi umakne njeno roko, ki v penasti vodi išče njegovo "erekcijo". 
Mali pač ve, da je to le pena. 
Ni čudno. 
Pribežal je iz Juge, potemtakem iz sveta, v katerem so vzroki in želje le še pena. 
V tem smislu se zdi, kot da je Michael Winterbottom s filmom Moja boš posnel as-if nadaljevanje svojega filma Welcome to Sarajevo, v katerem skuša britanski novinar iz obleganega Sarajeva rešiti vojno siroto in jo prepeljati v Britanijo. 
Film Moja boš pokaže, kaj se je zgodilo s to siroto: potopi in izigra vse tiste, ki bi radi vedeli preveč. 
Šur, zato se zdi, da bejba, o kateri fantazira, moškim pošlje možgane na... 
Jug.

Breda Smolnikar

"Stojimo (...) in klepetamo, o modrčkih Jurčkove Johane, o prsih, ki nam ne rastejo dovolj hitro, o Andreju, ki nam je všeč ..."

SIG Mihael Bregant

Knjiga, ki vabi. 
V vseh pogledih.

Janko Arah

Šport, ki se zdi laiku preprost, je pikolovsko razložen na več kot 200 straneh. 
Tolčenje po kroglici, ki naj konča v luknji, poznajo že mulci pri frnikolanju. 
Pa ne rabijo zajetnih knjig, da bi znali igrati svojo igrico. 
Torej, čisti znak snobovske vzvišenosti?

Pri pijanem petelinu

foto IGOR ŠKAFAR

Ti ljudje ne dobivajo plače redno, temveč z zamudo enega ali več mesecev?

Ne, ti ljudje sploh ne dobivajo plače, po pol leta ali več, in močno občutijo ta prihajajoči gospodarski zlom. 
Srečnejši med njimi dobivajo del plače v bonih ali v naravi, to je v proizvodih svojega podjetja ali podjetja, ki dolguje njihovemu. 
Ljudje imajo probleme tudi z zdravstvenim zavarovanjem. 
V nekaterih podjetjih se to plačuje, drugje ne. 
Obstaja sistem minimalnega zdravstvenega zavarovanja, ki velja tudi za take primere, vendar je problem drugje. 
Današnje hrvaško zdravstvo deluje absolutno pod normativi. 
To pomeni, da imate formalno pravico do zdravstvenih storitev, vendar se v zdravstvenih domovih in bolnicah te storitve ne izvajajo, ker ni denarja. 
Prav tako imate pravico do zdravil, vendar teh zdravil ni. 
Ne samo v lekarnah, ampak tudi v bolnicah. 
Zgodi se, da ni antibiotikov za nujne operacije. 
Uvoz tujih zdravil je bistveno omejen. 
Podobna je situacija z upokojenci. 
Nekateri dobivajo pokojnine petnajstega v mesecu, in to je v najboljšem primeru, drugi dvajsetega. 
Do resnih problemov prihaja tudi v bankah. 
Sedaj imamo že pet bank v stečaju in ljudje so ostali brez svojega privarčevanega denarja. 
Varčevalci ne dobivajo niti minimalnega zneska, ki ga zagotavlja zakon. 
Pričakujem, da bo takih bank v kratkem še več. 
Hkrati se vsi ti ljudje soočajo s svojimi dnevnimi potrebami, treba je kupiti hrano zase, otroke. 
Tu so še plačila za različne režije, elektriko, vodo in drugo. 
S temi plačili se zamuja in neredko pride do izklopa elektrike. 
Dogaja se, da so zaradi neplačanih računov odklopili elektriko po mestnih ulicah. 
Skratka, gre za celovit problem, kako sistem ne deluje.

Imamo paradoksalno situacijo. 
Oblast in njene strukture se vse bolj vpletajo v dogajanja v gospodarstvu, da bi rešile, kar se še da. 
Vendar je njihov vpliv vse manjši in manjši. 
Prav tako kot veliko drugih ekonomistov na Hrvaškem sem tudi sam zelo kritiziral tako imenovani stabilizacijski program, ki ga je uvedel konec leta 1993 takratni predsednik vlade Valentić. 
Ta program je v resnici zaustavil takrat že prisotno hiperinflacijo, hkrati pa je zamrznil vse elemente ekonomskega sistema. 
Izključil je vpliv denarja in vpeljal restriktivno finančno politiko. 
Prišlo je do neverjetne situacije, da je bila v formalnem smislu v preteklih letih kuna ena od najstabilnejših valut na svetu, kar pa ni imelo nobene osnove v gospodarstvu. 
To nesmiselno stanje je prineslo hrvaškemu gospodarstvu velike težave. 
Takrat smo imeli na Hrvaškem 17-odstotno mesečno inflacijo. 
Vlada se je odločila za devalvacijo in cene so v trenutku zelo skočile. 
Hkrati pa je bila ustavljena emisija denarja. 
Zaradi tega je zmanjkalo denarja, s tem pa je bila zaustavljena rast cen. 
To je tipična šok terapija. 
Zaradi tega je pričelo zmanjkovati denarja v gotovini. 
Država takrat ni ukrepala. 
Običajno se v takih primerih tiskajo obveznice, išče se denar v tujini in privarčevani denar doma. 
To pa zato, da bi se, slikovito rečeno, preprečil beg denarja iz proizvodnje v potrošnjo. 
Gospodarstvo je ostalo brez denarja in pričelo se je medsebojno zadolževanje in neplačani računi med podjetji. 
Ti dolgovi so vse bolj naraščali. 
Denar na računih podjetij je zadostoval zgolj za najpotrebnejša plačila obveznosti do države in za plače. 
Obveznosti iz medsebojnega poslovanja z drugimi podjetij so se večinoma oblikovale kot dolg. 
Ker so bili ti dolgovi vse večji, je bila vse večja tudi nelikvidnost. 
In ko se podjetja niso mogla več medsebojno zadolževati, se je nelikvidnost začela prenašati na banke. 
Sledila je nelikvidnost v bankah in danes imamo to, kar sam imenujem finančni kolaps.

Mislim, da je ključnega pomena razrešiti problem nelikvidnosti. 
Lansko leto je bilo idealno za spremembe. 
Gospodarstvo je imelo določeno stopnjo rasti, danes imamo recesijo in je mnogo težje kaj narediti. 
Po mojem mnenju ta oblast nima dosti izbire: ali se bo soočila s socialnim zlomom, finančnega že tako imamo, in se bo razreševanje preneslo tudi na ulice, ali pa bo dopustila razvoj inflacije. 
To je s stališča državne stabilnosti za oblast mnogo bolj sprejemljivo, vse probleme prenesete na ljudi. 
Ti vsako kuno, ki jo dobijo, želijo čim prej zamenjati v tujo valuto, recimo marke. 
No, ta rešitev je kratkotrajna, lahko traja pet, šest, največ sedem mesecev. 
Potem pride velika devalvacija in dokončni zlom gospodarstva.

Ta situacija je potegnila za seboj tudi veliko zadolženost države v tujini. 
Kolikšna je danes hrvaška zadolženost?

To je del splošne ekonomske koncepcije, ki jo zagovarja oblast in ki širi prepričanje, da smo na Hrvaškem priče ekonomskemu čudežu. 
Uvoz in polne trgovine uvoženega blaga naj bi bili eden izmed simbolov nove hrvaške države. 
Ekonomski čudež in trdna kuna naj bi potrjevala, da je hrvaška samostojnost možna tudi gospodarsko. 
To je v neki meri lahko tudi razumljivo, vendar ekonomija ne trpi voluntarizma in simbolov. 
Kolegi ekonomisti in sam smo na probleme opozarjali že leta 1994. 
Osebno sem pisal takratnemu predsedniku vlade in ga opozoril na tri ključne probleme: plačilna bilanca, nelikvidnost in rast brezposelnosti. 
Od takrat do danes ni bilo v zvezi s tem narejenega praktično nič. 
Posledice so bile očitne: padec proizvodnje. 
Leta 1994 smo imeli v blagovni bilanci uvoza in izvoza, in to brez dohodka, od turizma presežek 200 milijonov dolarjev. 
Naš primanjkljaj zdaj znaša več kot 4 milijarde dolarjev. 
To je cena uničenja domače proizvodnje. 
Hkrati je padal izvoz in rasel uvoz. 
V letu 1997 je Hrvaška uvozila za skoraj 3 milijarde dolarjev avtomobilov. 
Te avtomobile so domači trgovci uvozili s kratkoročnimi posojili, na Hrvaškem pa so se prodajali za daljša časovna posojila. 
To je bil denar, ki bi ga banke morale usmeriti v investicije v gospodarstvo. 
Narodna banka ni ukrepala.

Kaj pa je z vlaganji izseljenih Hrvatov? 
Znana je napoved ekonomista in nekdaj vplivnega člana HDZ Šime Đodana, da bodo ti Hrvati prinesli v domovino 100 do 150 milijard dolarjev.

Ali je možno napovedovati, koliko časa je potrebno, da bi se Hrvaška vrnila na raven gospodarskega razvoja iz leta 1989?

Hrvaško gospodarstvo je seveda prizadeto. 
Določena področja, kot so turizem, promet in še katero, so zelo prizadeta; druga manj. 
Manjši zaslužek v turizmu se bo poznal tako v državnem proračunu kot v še večjem zaostajanju obalnih predelov in otokov, zlasti v Dalmaciji. 
Neposredno bodo prizadete tudi številne družine, ki so odvisne od turizma. 
Reči pa je treba, da problemi, o katerih sem govoril pred tem, ne izvirajo iz posledic vojne v Srbiji, ampak iz doslej napačne gospodarske politike hrvaške vlade.

foto DENIS SARKIĆ

V noči na ponedeljek se zora počasi razgrinja nad Beogradom. 
Slišim eksplozije, za obzorju vidim ognjeno nebo (spet Makiš, Rakovica), vse je kristalno čisto, skoraj nedolžno v ambientu ravnokar zbujenih ptic, v hladnem jutranjem filingu, ki ti paše samo, če si naspan, le hrup letal kali religiozno tišino ... pomislim - naivno -, da so jutra v Beogradu slavnostno elegantna in naravno sveža ... potem pa ... nekaj na nebu se približuje, hrumi, tu je, nad mano, naenkrat oglušujoč zvok, zemlja se trese, razpira se podolgem in počez, okna se lomijo, konec je, mrtev sem, stavba se podira, petsekundni premor, nato spet, bomba petdeset metrov stran, steklo povsod, roloji letijo naokrog, v stanovanju pada vse vprek, žvenketajo kozarci, steklo, ljudje vreščijo po hodnikih, spet bomba, hrup odpira okna in vrata in omare, beton poka, nova bomba eksplodira, četrta po vsrti, čutim, da se stolpnica maje, na ulico se zliva reka rolojev in tresk, avtomobilski alarmi se pobesnelo oglašajo, jata ptic - s kotičkom očesa jo opazim - pobegne z Zvezdare, tipam po sebi - sem še živ, da kje ne krvavim? 
Vse je cool, ura je točno štiri in osem minut, telefon začne na ves glas zvoniti.

ROL Nedavni poskus atentata na Mater Županjo na nogometni tekmi v Ljubljani so izvedli pripadniki srbskega terorističnega gibanja »Cunjak«. 
(trenirali so za clintona press)

ROL Peter Božič Voščenka je na zadnji seji mestnega sveta predlagal obuditev srednjeveških kazni za barabe. 
(vidmarja bi namakal v ljubljanici, kovačiča kamnal, sodržnika zažgal na grmadi ... press)

"Ni lep prizor, ko največja svetovna supersila, ki poskuša prisiliti neki mali zaostali narod k vdaji zaradi zelo sporne zadeve, vsak teden ubije ali hudo rani tisoč nevojakov."

Isto vprašanje bi si morali zastaviti tudi vsi tisti, ki si z zagovarjanjem kršitev mednarodnega prava in napadi na televizijske hiše, bolnice in šole menda prizadevajo za mir in spoštovanje človekovih pravic. 
So res prepričani, da metode, ki jih slavijo, niso umazale njihovih visokih ciljev ter da je z nezakonitimi sredstvi mogoče vzpostaviti zakonitost? 
In v čem se pravzaprav tisti, ki podpirajo takšno nezakonito nasilje, sploh razlikujejo od domnevnih zločincev, ki jim menda nasprotujejo v imenu humanosti?

Globalizacija državam omogoča, da še naprej gojijo svoje rasizme.

Apo se je šel ostro, oboroženo propagando, frazo "revolucionarni teror" pa je izgovarjal tako zanosno, kot da si jo je sam izmislil. 
Njegova gverilska armada je kmalu mutirala v pravo vojaško silo. 
Na začetku osemdesetih se je z drugimi partijskimi liderji umaknil v Sirijo, za vsak primer - in potem tolkel od tam. 
Partizansko. 
Ker so njegovi pobje trenirali s palestinskimi borci, so bili včasih prisiljeni - za kompenzacijo - udariti tudi po Izraelcih. 
Do l. 1982 so s finančno pomočjo libijskih Kurdov in politično pomočjo iraških Kurdov že tako ojačali, da so lahko začeli Turkom piti kri. 
Apo se je do l. 1984 - magari s čistkami in brutalnimi diferenciacijami - učvrstil kot nepogrešljivi lider partije, ni mu pa uspelo združiti ali pa angažirati vseh Kurdov, še najmanj turških. 
Tudi zato, ker ni diferenciral le partijskega vodstva, ampak same Kurde - ali ste z mano ali pa ste proti meni. 
Tretje pozicije ni! 
Tiste, ki niso bili z njim, je takoj razglasil za belogardiste... ee, za kolaborante turškega režima. 
Ker je začel kolaborante pobijati, je Turčija vsa tista kurdska plemena, ki niso simpatizirala z Oçalanovo partijo, oborožila in formirala "vaške straže", nekake kurdske paravojaške milice. 
S tem je razkol med samimi Kurdi le še pospešila. 
Drži, to ni bila ravno voda na Oçalanov mlin - heh, je pa zato na njegov mlin butnilo toliko več krvi. 
Njegova partija je začela s serijskimi likvidacijami civilistov, tudi otrok in žensk, družinsko povezanih z "vaškimi stražami". 
Na krogli ni naslova. 
Kdor ni z nami, je proti nam! 
Padale so vasi. 
Mnoge so evakuirali. 
In radiral je vaške straže, ki se jih je do l. 1995 namnožilo že kakih 70.000. 
Turki so terorizirali Kurde, Kurdi Kurde, Kurdi Turke. 
Uf! 
Oçalan je bil strah in trepet, pa četudi se je v devetdesetih raje preusmeril na vojaške tarče, javne uslužbence, varnostne organe, žandarmerijo, protigverilske enote, vaške stražarje, turiste, razvpite "bombaške samomore" in seveda - politični boj. 
Ja, prednost je začel dajati diplomaciji. 
Kurdom iz vojaških straž je ponudil celo amnestijo. 
Zahodnim voditeljem je pisaril pisma, omenjal kršitve človekovih pravic ter poudarjal svoj živ smisel za dialog in svojo skrito mirovniško naturo. 
Spet je postal hipij! 
Make love not war! 
Oh, ni čudno, da se je raje oprijel diplomacije. 
Če namreč pogledate na pokopališče, na svoje veliko presenečenje ugotovite, da naj bi v času "revolucionarnega terorja" padlo okrog 31.000 ljudi - od tega kar 21.000 Oçalanovih! 
Šur, tudi večina drugih mrtvih je bila Kurdov.

Apo ima zdaj lepo priložnost, da zaigra drugi veliki lik 20. stoletja - mučenika.

Edini vdor sodobnosti uteleša star radiokasetofon, iz katerega se razlegata klasičen rock in country. 
Vsaki dve uri se pokvari,"zaradi vibracij", se z nasmeškom opravičuje Robert Elliot z vzdevkom Chic, dobrovoljni petdesetletnik, ki je nekakšen vodja skupine. 
Nekakšen zato, ker je shearing team, moštvo stižcev, bolj podobno družini kot skupini delavcev. 
Delajo pogodbeno, potujejo od farme do farme po Južni Avstraliji, ki je dvakrat večja od Francije. 
Chic nikoli ne povzdigne glasu. 
Vsak član dvanajsterice dobro ve, kaj je njegovo delo.

Da ameriške sanje staroste interneta kljub vsemu niso tako daleč, pa dokazuje področje na Gorenjskem - od Radovljice do Kranjske gore, kjer poleg ISDN dostopa do interneta uporabniki lahko izbirajo tudi dostop preko omrežja kabelske televizije s hitrostjo 10Mbit na sekundo. 
Rezultat, ki je glede na možnost izbire, hitrost in ceno primerljiv z najboljšimi primeri v svetu, je dosežen na doma razviti centrali SI 2000 in z zglednim sodelovanjem domačega privatnega in javnega operaterja!

državni sekretar za pošto in telekomunikacije v MPZ

Mladina, št. 21

Bell namesto Eurocopterja

neprivilegirani upokojenec

Krediti SLS

SADIZMOM IN NEKROFILIJO

J. Kacin

Kaj imajo skupnega Ennio Morricone, John Barry, The Birthday Party, Nick Cave & The Bad Seeds, Bencin, hrana in prenočišče ter Izgubljena cesta? 
Drži, Barryja Adamsona. 
Prva dva sta Barryja formirala, druga dva je Barry pomagal formirati, zadnja dva pa sta najbolj mainstreamovska soundtracka, na katerih je sodeloval Barry ter jih neformalno inspiriral. 
Barry Adamson je v osemdesetih ugotovil, da mu rokenrol ne nudi dovolj izzivov. 
Začel je eksperimentirati tako z jazzom kot filmsko glasbo ter ustvarjati konkretne in fiktivne soundtracke oziroma z glasbili snemati filme. 
Po njegovih zaokroženih celotah Moss Side Story, The Negro Inside Me in Oedipus Schmoedipus tale kompilacija the best of Barryjevih tem izzveni nekam votlo in nametano tja v tri dni, kajti Adamson pač ni ustvarjalec, ki bi ga bilo moč razkosavati v komercialne namene. 
The Murky World je plošča za rajcanje latentnih intelektualcev. 
Starih fanov so se spomnili le z zadnjimi tremi neobjavljenimi štikli. 
(mxm)

Urša Matos

BOSNA: med vojno so uvedli moratorij za vse posvojitve; zakonodaja omogoča le posvojitve do otrokovega petega leta starosti

DOMINIKANSKA REPUBLIKA: posvojitev je mogoča

IRSKA: posvojitve so dovoljene samo tujim državljanom, ki so stalni prebivalci Irske

»Kaj smo dosegli s to vojno, ali smo zmagali ali izgubili, ne bomo izvedeli danes, ko je srbska skupščina s to izjavo sprejela načrt za reševanje kosovskega vprašanja, in ne danes, ko večina zahodnih voditeljev izjavlja, kako je zadovoljna in kakšno olajšanje čuti, ampak šele, ko se bo več kot milijon kosovskih beguncev vrnilo na Kosovo in ko bodo prebivalci Kosova živeli v miru in z lastno demokratično vlado. 
Šele takrat bomo izvedeli, ali smo zares zmagali v tej vojni ..."

"Ali je vojna končana, ali je mir prišel na Kosovo in ali je ta načrt mednarodne skupnosti dober, bom izvedel šele, ko se vrnem v svojo Prištino in ko bom pil svojo kavo v mestu, okrog mene pa bodo Natovi vojaki. 
Šele ko bom s svojimi očmi videl Natove vojake, bom verjel, da je ta načrt zares dober ..."

združevanje

Ker se politične ohceti ne dogajajo zaradi ljubezni, pač pa zaradi interesov, ključna vprašanja nastopijo pri doti. 
Kako bosta stranki uredili premoženjske zadeve? 
Kako bosta vnovčili politični kapital? 
Kako bosta izmerili politični kapital, ki ga prinašata v skupno gospodinjstvo? 
Razpravi o doti bodo sledile simbolne dimenzije. 
Kako se bo imenovala združena stranka? 
Bo nova stranka prevzela priimek zgolj enega partnerja? 
Bo nosila oba priimka? 
Ali morda tretjega? 
Nenazadnje, kako bo z vodstvom stranke? 
Po dostopnih podatkih se pogajalci umazanih podrobnosti še niso lotili.

Krščanska demokracija v zadnjih letih ni bila deležna resnejših očitkov, da posluje nezakonito. 
V letih, ko je bila na oblasti, je imela drugačne težave. 
Predvsem se zdi, da je SKD pogosto nastopala pretirano ideološko, česar ljudski stranki ne bi mogli očitati.

Pismo o nameravani združitvi, torej politična zaroka obeh strank, je resna zaveza, da bo nekoč res prišlo do združitve SLS in SKD. 
Lojze Peterle je v pogovoru za glasilo Vir optimistično najavil, da bi do združitve lahko prišlo do konca leta 1999. 
Čeprav se na prvi pogled zdi, da je do takrat še dosti časa, je treba vedeti, da se bodo čez mesec dni začele politične počitnice. 
Jesen pa bo hitro mimo. 
Nedorečenih umazanih podrobnosti, ki jih morata stranki rešiti, preden bosta našli tudi skupnega predsednika, narisali skupno zastavo in sklicali kongres, je še veliko. 
Srečna okoliščina združitvenih naporov je ta, da so poletni meseci, ki naj bi bili za politiko mrtva sezona, v resnici zelo prikladni, da pogajalci v miru sprejmejo ključno odločitev. 
In kaj je ključna odločitev? 
Jasno, ključno vprašanje je, na osnovi kakšnih kriterijev si bodo vrhovi dveh sedaj še samostojnih strank razdelili oblast v združeni stranki. 
Če odgovora ne bo, bo zaroka razdrta.

Kakšna je matematična vsota dosežkov SLS in SKD in parlamentarnih volitvah

Dare Hriberšek, Jani Sever

Odgovor: »Eee, mislim… ee, ne, vem… 
Jaz vem samo za enega, saj veste…«

O: »Eee, kakšen je bil kaj?«

Časopis v izgnanstvu

Vlada se je z enotedensko zamudo seznanila z ugotovitvami posebne strokovne skupine, ki je pregledala razvpito Gričarjevo poročilo. 
Skupina, ko je vodil dr. Andrej Anžič z Višje šole za notranje zadeve, je do nekaterih metod, uporabljenih ob pisanju Gričarjevega poročila, dokaj skeptična. 
Vlada ni sprejela posebnih sklepov, navedbe iz Gričarjevega poročila pa preverjajo še kriminalisti.

Poslanske penzije

Belgijska banka KBC prevzema CSOB, četrto največjo banko Češke republike. 
Privatizacija bank je v tej državi spet v teku, prodaja dveh največjih bi se lahko začela naslednje leto. 
KBC bo plačala 40 milijard kron (1,1 milijardo dolarjev) za vladni 66-odstotni delež.

tožilstvo

Pred tem so padle mnoge glave na ministrstvu za notranje zadeve. 
Recimo glava Draga Kosa, doslej drugega človeka slovenske kriminalistične policije, proti kateremu je šef Uprave za pritožbe in notranjo zaščito Janez Rozman spisal ovadbo in jo oddal Barbari Brezigar, vodji posebne enote tožilcev. 
Rozman naj bi Kosa ovadil po 262. členu Kazenskega zakonika RS zaradi nevestnega dela v službi. 
Ovadba po tem členu je dokaj široka, pravniki pa pravijo, da je taka ovadba ena najtežje dokazljivih, saj že v prvem stavku za kršitev zakona zahteva večkratno ponavljanje dejanja: »Uradna oseba, ki vedoma krši zakone in druge predpise, opušča dolžno nadzorstvo ali kako drugače očitno nevestno ravna v službi, čeprav predvideva ali bi morala in mogla predvidevati, da lahko nastane zaradi tega hujša kršitev pravic drugega ali škoda na javni dobrini ali premoženjska škoda, pa zares nastane kršitev oziroma večja škoda, se kaznuje z denarno kaznijo ali z zaporom do enega leta.« 
Ovadba bi bila po mnenju strokovnjakov verjetno ovržena, ker bi Kosu, tudi če bi mu dokazali, da je izpiske z GSM-klicev novinarja Televizije Slovenije Tomaža Ranca videl pred odločbo preiskovalnega sodnika, težko naprtili krivdo po tem zakonu. 
Po drugi strani pa Kos seveda trdi, da Rančevih izpiskov ni videl pred odločbo. 
Ko je ugotovil, da nekdo z ministrstva Rancu izdaja podatke, pomembne za preiskavo, naj bi se odločil, da bo poskušal dobiti odločbo in pozneje na podlagi tega, kot je izjavil tudi za Mladino, ugotovil, katera policista sta možna krivca za odtok podatkov na slovensko televizijo.

Kakor koli že, mnogi se strinjajo, da je bila Kosova poteza s pregledom Rančevih GSM-izpiskov nepremišljena, saj si je s tem nakopal jezo novinarjev, po drugi strani pa je bila njegova reakcija zelo čustvena, saj naj bi bil Ranc njegov stari prijatelj. 
Ne glede na to bi bilo zelo zanimivo izvedeti za ime preiskovalnega sodnika, menda je bil tistega dne, ko je Kos zaprosil za odredbo za pregled izpiskov, dežurni. 
V vsakem primeru naj bi Kos primer izpeljal legalno. 
In zakaj naj bi se ga potem lotil šef notranje kontrole na ministrstvu Janez Rozman in zakaj Barbara Brezigar? 
Kos, ki ga je že pred ovadbo odneslo Gričarjevo poročilo, čeprav v njem niti ne igra kake pomembne vloge, se je prijavil na javni razpis za tožilca, kar pomeni, da se je odločil začeti znova, s samega dna, vendar bi kot osumljenec seveda izgubil vse možnosti za še tako »nepomembno« tožilsko službo. 
Janez Rozman, sicer prijatelj Marka Pogorevca, šefa tacenske šole, in Branka Slaka, načelnika ljubljanske policije, ki imata svoje mesto tudi v Gričarjevih prigodah, naj bi se dal, preden je ovadbo poslal Barbari Brezigar, pri njej tudi poučiti o tem, kakšna naj bo ovadba proti Kosu, da bo dosegla svoj namen.

Ko jo je Brezigarjeva dobila na svojo mizo, je začela zelo hitro ukrepati. 
V nekaj urah je pripravila zahtevek za uvedbo preiskave, kar pri običajnih postopkih lahko poteka mesece. 
Običajni tožilci primer najprej proučijo, potem pregledajo pravne razloge in vidijo, če za preiskavo sploh obstajajo dokazi. 
Brezigarjeva pa je, recimo, že poslala »poslušanemu« novinarju Rancu obvestilo, v katerem mu zagotavlja, da obstaja utemeljen sum, da je Drago Kos dobil izpiske z njegovega GSM-a, še preden je dobil zato odredbo preiskovalnega sodnika. 
Le nekaj ur zatem je Barbara Brezigar odstopila.

FOTO Barbara Brezigar

Ko politiki začnejo sebe razumevati kot nekaj posebnega - kako bi že rekel Podobnik, da so ljudje s poslanstvom , je to nevarno. 
Zelo nevarno. 
Še posebno, če njihovega početja, razen novinarjev, nihče več ne nadzira. 
Ali ima po Dragu Kosu policija še kakšnega kriminalista, ki bi si drznil preiskovati tudi politike in vplivne gospodarstvenike? 
Oziroma ali je moral oditi ravno zato? 
Uradni razlog tako ali tako ni znan. 
Ter ali sta se skoraj sočasno z odstopom Brezigarjeve po velikih pričakovanjih zgodili čudežni »oprostitvi« v primerih Smelt in Primex po naključju? 
Kos in Brezigarjeva ne sodita v isti »politični krog«, pogosto sta bila »nasprotnika« in njuna odhoda sta celo povezana s političnimi intrigami, v katere sta bila neizbežno vključena. 
In vendar se zdi, kot da z njima odhaja eden zadnjih drobcev nadzora, pa čeprav morda samo »za drug politični pol«.

Dovolj razlogov za solidno koeksistenco. 
Kar pa bo neizogibno spet pognalo prikrito kolesje napetosti med »pomladniki«. 
Ampak dokler se politiki pretepajo drug z drugim, so lahko zabavni. 
Ko hočejo postati nedotakljivi, je to neznosno.

Jani Sever

Mendlovi učenci so se dvignili proti njemu. 
Najbolj ambiciozen med njimi, Mordechaj Josif, je zaslišal glas. 
Prihajal je z neba in mu je veleval, naj poskrbi za haside, ki so prepuščeni samim sebi. 
Nemudoma jim je med večernim sprehodom ob reki Wieprz sporočil novico o glasu. 
"Čas je, da odidemo," so dejali in naslednjega dne zapustili Kock. 
V Izbici so ustanovili hišo molitve, vendar v njem ni bilo moči prezirljivega koškega modreca. 
Niti v ljubezni do Boga niti v srdu.

Ustanovil je tiskarno, ki je postala ena največjih na Poljskem. 
Tiskala je hebrejske, židovske in nemške knjige ter jih razpošiljala po vsej Evropi. 
"Moj pokojni oče mi je pripovedoval o blaženih učinkih pridnosti, ki jih lahko samo ljudje, ki ne poznajo kreposti, in tisti, ki bi radi živeli od vetra, pustijo vnemar, in mi priporočil, naj se posvetim tiskarski umetnosti," je pisal Vaks knezu Zamoyskemu. 
Pogosto se je obračal nanj. 
Prosil ga je, naj mu pomaga premagati konkurente in knez mu je pomagal. 
Prosil je za papir na kredit knez ga je zavrnil. 
Prosil je za posredovanje pri cenzorju knez je poskušal pomagati, vendar ni mogel. 
Knjige, ki so bile tiskane v Józefowu, so izzivale nasprotovanje tako državne kot rabinske cenzure. 
"Zelo kočljive" jih je imenoval cenzor v pismu Zamoyskemu. 
Nič čudnega, saj je Šaja Vaks izdajal tako ikonoborska dela, kot je bilo delo neučakanega radzyńskega rabina o modrih nitkah ...

Prevedla Jasmina Šuler Galos

Piše Fatalist Jakob

Potem pa je bog dokazal, da v resnici obstaja in da je po nacionalnosti Kitajec. 
Danes že znamenitega sedmega maja so Natova letala po pomoti (recimo) odvrgla bombo ali dve na kitajsko veleposlaništvo v Beogradu. 
V sekundi se je svet obrnil na glavo. 
Kitajska je nenadoma lahko diktirala vse pogoje, na domačem dvorišču pa si je seveda še posebej krepko zavihala rokave. 
Oživel je besednjak izpred štiridesetih let. 
Sprožila se je silovita kampanja proti oporečnikom in demokratičnemu gibanju. 
»Elementi demokratičnega gibanja so se razkrinkali,« je zapisal uvodničar v glasilu komunistične partije. 
»Odvrgli so figov list, ki je prikrival njihove tuje gospodarje, in pokazali so svoj izdajalski obraz.« 
Priložnost je bila preveč vabljiva, da je pekinški oblastniki ne bi izkoristili do zadnjih meja. 
Uradni tisk je zmagoslavno oznanil »konec ameriškega mita«. 
»Pred tem so ZDA fascinirale nekatere študente. 
Zdaj lahko vidijo pravi hegemonistični obraz Američanov. 
Nič več ne sanjajo o tako imenovanih človekovih pravicah . 
(...) 
Ameriške bombe kažejo ljudstvom sveta bistvo svobode, demokracije in človekovih pravic, ki jih Združene države tako kujejo v nebesa. 
(...) 
Ameriška svoboda je svoboda moritve in osvajanja. 
Ameriška demokracija je pravica do nebrzdanega teptanja mednarodnega prava. 
Ameriške človekove pravice so najvišja pravica do bombardiranja in raketiranja.«

