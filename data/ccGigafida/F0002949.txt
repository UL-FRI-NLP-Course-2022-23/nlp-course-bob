JUNAKI NOVEGA GLEDALIŠČA ZA SMEH SO ROMAN KONČAR, NINA IVANIČ IN MAJA KONČAR

Prva predstava Mojteatra je torej tik pred durmi, naslednjo, Ne se dat, Komar! 
- tudi izpod peresa Milana Grgića, pripravljajo za 20. november, potem pa bo predvidoma 4. decembra že predstava za otroke. 
O vsem bo ljudstvo dobro obveščeno prek vseh medijev, plakatov, tako imenovanih Felix kartic in še napisov čez cesto. 
Festivalna dvorana na Gospodarskem razstavišču je renovirana tako, da je vidljivost s štirih ravni, ima tudi novo ozvočenje. 
Tako bodo gledalci lahko videli na oder z vseh kotov, hkrati pa tudi slišali dogajanje, ki sloni na verbalni komičnosti - in v pogovorni slovenščini brez spakedrank iz tega ali onega tujega jezika. 
Vsekakor je ustvarjalna ekipa, ki jo je med ustvarjanjem družila kolegialnost, sodelovanje pri vseh segmentih nastajanja, in dopolnjevanje bodisi pri kostumih ali scenografiji, v tehniko se niso vtikali, že zaradi odlične literarne predloge in veselja, ki jo je prežemalo med pripravami, polna optimizma. 
Tega, upajo, bodo prenesli tudi na občinstvo, s katerim se bodo srečali prvič 20. septembra. 
Potem pa še velikokrat!

Nemški smučarski skakalec Martin Schmidt je bil v bolnišnici v Freiburgu operiran na desnem kolenu. 
Okrevanje dvakratnega svetovnega prvaka bo trajalo najmanj tri do štiri tedne. 
"Operacija je bila nezahtevna, a za Schmidtove bodoče športne dosežke zelo pomembna," je po opravljenem delu povedal dr. Norbert Südkamp, ki je operiral enega najbolj priljubljenih nemških športnikov. 
Vodstvo nemške skakalne reprezentance upa, da se bo skupaj s svetovnim prvakom v poletih Svenom Hannawaldom vrnil že na prvi tekmi svetovnega pokala konec novembra v Kuusamu na Finskem. 
- V 74. letu je umrl nekdanji ameriški atlet Jerome Cousins Biffle, ki je leta 1952 osvojil naslov olimpijskega prvaka v skoku v daljino. 
Američan, ki je umrl zaradi vnetja pljuč, je v Helsinkih slavil s skokom 7,57 metra, njegov takratni trener pa je bil eden največjih ameriških športnih zvezdnikov Jesse Owens. 
- Za dobavitelja motorjev formule 1 Hondo, ki s svojimi desetvaljniki oskrbuje moštvi BAR in Honda, se nočna mora nadaljuje tudi na testiranjih v Monzi. 
Potem ko jim je v Belgiji na treningih in dirki eksplodiralo pet motorjev, so se na prvih dveh dnevih testiranj v Monzi v dimu poslovili še trije motorji. 
Še največ "sreče" je imel Giancarlo Fisichella (Jordan), ki mu je prvi motor odpovedal že po dveh prevoženih krogih, potem so v njegov dirkalnik namestili starejšo različico motorja, ki pa je eksplodirala popoldne, en motor pa je šel v zrak v dirkalniku Olivierja Panisa. 
- Nekdanji vratar belgijske nogometne reprezentance Jean-Marie Pfaff bo skupaj z družino nastopal v 14-delni televizijski seriji De Pfaffs, ki jo je posnela flamska televizija. 
Serija je bila posneta kar v vili 48-letnega nekdanjega nogometaša in je po napovedih zelo zabavna. 
"Najboljši dokaz za to je, da so se iz srca nasmejali tudi Pfaffovi, ko so si ogledali prvi del," je povedal producent Paul Jambers za časnik Nat Laatste Nieuws. 
Ob tem gre dodati, da si bo Jean-Marie Pfaff serijo vsaj na začetku ogledal iz bolniške postelje, saj je konec tedna grdo padel z motorjem v Italiji, pri tem pa si je zlomil palec in dve rebri ter seveda skupil še kopico modric in odrgnin. 
- Brazilski nogometni veteran Bebeto bo pol leta kot posojen igralec brazilskega moštva Vasco da Gama igral za Al-Ittihad iz Savdske Arabije. 
Arabci so za 38-letnega napadalca odšteli 1,5 milijona ameriških dolarjev, so sporočili iz novega Bebetovega moštva. 
Brazilec, ki ga je bil Vasco da Gama prisiljen prodati zaradi finančnih težav, je zadnjo uradno tekmo odigral lanskega oktobra.

ZADOVOLJSTVO: Po zatrdilu Mirana Ribiča, pomočnika generalnega direktorja RTV Slovenija za marketing in odnose z javnostmi, so zaposleni v službi za trženje programov v prvi polovici leta ustvarili za 8,5 odstotka več prihodkov od oglaševanja kot v enakem lanskem obdobju. 
Na Televiziji Slovenija so letos lanskoletno polletno bero oglasov presegli skoraj za desetino. 
Najbolj uspešni so bili junija letos, ko so imeli kar za četrtino več prihodkov od oglaševanja kot junija lani. 
Junija je bilo na Japonskem in v Južni Koreji svetovno prvenstvo v nogometu, prenašala pa sta ga Kanal A in Pop TV, ki sta si zagotovila dodatne oglase največjih slovenskih in tujih oglaševalcev, kar uspeh službe za trženje programov le še poveča, pravi Miran Ribič. 
"Ker se dobro delo službe za trženje programov RTV Slovenija nadaljuje tudi po počitnicah in ker je pred nami več predvolilnih kampanj, se nadejamo še dodatnih oglasov tudi s političnega področja," napoveduje pomočnik generalnega direktorja RTVS za marketing in odnose z javnostmi Miran Ribič.

