1. 
Uvod v znanost in etiko kloniranja ljudi . . . . . . . . . . . . . . . 
9

Cepitev zarodka . . . . . . . . . 
Prenos jedra . . . . . . . . . . . . 
Zgodnji razvoj . . . . . . . . . . . 
Proces diferenciacije . . . . . . 
Ustvarjanje Dolly . . . . . . . . . 
Celica . . . . . . . . . . . . . . . . 
277 rekonstruiranih zarodkov Terapevtsko kloniranje . . . . .

Težko si je zamisliti bolj zavajajočo podobo kloniranja od te, ki jo oriše film Šesti dan. 
Izkaže se, da je besedilo, ki sledi uvodnim napisom in ki razglaša, da se je Dolly skotila leta 1997, še najtesnejši približek filma resnici o novi tehnologiji. 
Ta izjava se zmoti le za pičlo leto: Dolly se je skotila leta 1996, njen obstoj pa so obelodanili šest mesecev kasneje, leta 1997. 
Ne le, da je prikaz znanosti v filmu obupno izkrivljen, temveč so tudi etična vprašanja oropana slehernega smisla. 
Od nas se pričakuje, da bomo sprejeli, da so življenja klonov nekaj potrošnega. 
Smrt ni za klon nič slabega, ker se dobro zaveda, da ga bo zlahka nadomestila nova kopija. 
Pobijanje klonov je celo predpisano z zakonom. 
Hudobni podjetnik, ki jih klonira, edini podvomi v zakonodajo, ki narekuje njihovo avtomatično iztrebljenje. 
Da bi se izognili takšnim moralnih zmotam, potrebujemo natančen opis, kaj človeški klon je in kako ga izdelati. 
To nam nekoliko otežuje dejstvo, da je kloniranje tehnologija, o kateri skoraj vsak teden izvemo nekaj novega. 
Kot bomo videli v drugem poglavju, so se ob njej redno smešili tudi najbolj gotovi napovedovalci. 
Ali ne bi bilo bolje počakati na končno in popolno verzijo znanstvene podobe kloniranja ljudi, preden si drznemo delati moralne zaključke? 
Tako bi se izognili vsaj nekaterim traparijam, ki jih je v Šestem dnevu kar mrgolelo. 
Žal pa nam ne preostane nič drugega, kot da se izpostavimo. 
Če bi znanstvenikom pustili, da najprej zaključijo svojo zgodbo, bi jim s tem hkrati dovolili klonirati človeka brez kakršnih koli smernic. 
V roke bi jim položili carte blanche, da lahko počnejo, kar se jim zljubi. 
V svojem imenu bi se odločili za življenje s kloni ali z ljudmi, ki so jim dele telesa nadomestili s tkivom, izdelanim s tehnologijo človeškega kloniranja. 
Znanstveniki brez dvoma najbolje vedo, kako se človeški klon izdela, ne pa tudi, ali bi bilo prav, da kakšnega od njih izdelamo. 
Spoznali smo tri precej različne razloge za kloniranje ljudi. 
ACT upa, da bo z uporabo te tehnologije izdeloval nadomestne dele telesa. 
Raeljani verjamejo, da jim bo kloniranje prineslo nesmrtnost. 
Antinori in Zavos pa menita, da bo kloniranje neplodnim parom omogočilo, da postanejo starši. 
Katera, če sploh katera, od navedenih treh uporab je moralno sprejemljiva? 
Pričujočo knjigo vodi pre-

Intrinzična vrednost človeškega življenja Ta knjiga je opis delno znanstvenih, delno pa etičnih raziskav. 
Mešanje znanosti in etike se je skozi zgodovino izkazalo za negotovo početje, saj etične raziskave sledijo čisto drugačnim pravilom od tistih, ki vodijo znanstvene raziskave. 
Čeravno se tudi znanost ne more povsem izogniti nesoglasjem, dajejo znanstveniki vendarle vtis, da vsi skupaj prispevajo k eni sami podobi celotnega vesolja, čeravno je ta naslikana v različnih merilih podrobnosti. 
V etiki je drugače. 
Ne obstaja ena sama podoba moralnosti. 
Ljudje imajo zelo različne - in pogosto nasprotujoče si - ideje o tem, za kaj gre pri moraliziranju. 
Ena današnjih poglavitnih ločnic poteka med tistimi, za katere je etika del vere, in onimi, ki jo skušajo razmejiti od trditev o nadnaravnih bitjih. 
Če so moralne sodbe preprosto trditve o božji volji, potem je umor nedopusten izključno zato, ker Bog noče, da morimo. 
Kdor se v moralni presoji izogiba sklicevanju na Boga, bo moral razumeti prepoved umora popolnoma drugače. 
Lahko bi dejal, da obstaja pravilo, ki prepoveduje umor, zato ker tako pravilo minimalizira trpljenje in maksimira srečo, ali pa zato, ker bi se vsak posameznik v družbi prostovoljno držal tega pravila pod pogojem, da ga spoštujejo tudi vsi drugi. 
Ali tako nasprotujoče si ideje o etičnem poslanstvu sploh dovoljujejo kakršno koli moralno oceno kloniranja? 
Površen pregled argumentov na obeh straneh bi nas prav lahko spodbudil k pesimističnemu odgovoru. 
Teist pravi: »Kloniranje je napačno, ker je žalitev za človekovo nesmrtno dušo.«, ateist pa odvrača: »Tukaj ne vidim nobenega problema – nesmrtna duša namreč sploh ne obstaja.« 
Pa spet teist: »S kloniranjem si lastimo božjo pravico do stvarjenja.«, na kar ateist odvrne: »Mar nisi slišal, kaj sem pravkar dejal?«. 
Problem kloniranja daje ateistu in teistu očitno veliko priložnosti

Kloniranje se nam zdi zelo nenavaden način ustvarjanja življenja, a tak odziv je kvečjemu posledica človeške pristranskosti. 
Veliko organizmov se razmnožuje s kloniranjem. 
Polje regrata je polje klonov, uši, ki se prehranjujejo z njim, pa so morebiti vse po vrsti kloni. 
Četudi je res, da se večina razvitejših organizmov na našem planetu po pravilu ali vedno razmnožuje spolno, je biološko gledano čudaško ravno spolno razmnoževanje in ne toliko kloniranje oziroma nespolno razmnoževanje. 
Med evolucijskimi biologi ni soglasja, zakaj se organizmi sploh razmnožujejo spolno. 
Proti temu namreč govori kup očitnih razlogov. 
Z izbiro spolnega razmnoževanja se organizem odreče možnosti ustvariti potomce, ki bi nosili vse njegove gene, v zameno za možnost, da ustvari potomce, ki nosijo le polovico njegovih genov. 
Evolucijski biologi merijo evolucijski uspeh po količini genov, ki jo uspe organizmu zapustiti v naslednji generaciji. 
Prenos vseh svojih genov v vsakem razmnoževalnem dejanju je v evolucijskem smislu očitno boljši od prenosa zgolj polovice le-teh. 
Poleg tega zna biti spolnost umazana in težka. 
Ne le, da morate poiskati primernega partnerja, temu mora slediti še uspešen paritveni proces. 
Za samce posameznih vrst je to početje še kako nevarno. 
Po uspešni oploditvi svojih jajčec se lahko samica bogomolke odloči, da bo svojo potrebo po hrani potešila kar s telesnimi deli samca. 
Zakaj neki bi kateri koli rod organizmov izbral tako težko pot, polno tveganj, ko pa mu je vendar na voljo precej enostavnejša možnost kloniranja? 
Biologi navajajo vrsto razlogov za spolnost. 
Eni so mnenja, da izboljšuje obete vrste, ker mešanje genov ustvarja bolj raznolike organizme. 
Spet drugi vidijo prednost v tem, da genetska raznovrstnost posameznikom zagotavlja vsaj nekaj zaščite pred hitro razvijajočimi se patogeni. 
Bakterija, ki lahko okuži določen organizem, bo skoraj zagotovo okužila tudi njegov klon. 
V genetsko raznovrstnem gozdu bodo rasla drevesa z različnimi imunološkimi prednostmi in slabostmi. 
Patogen, ki uničuje eno drevo, ne bo nujno prizadel tudi njegovega soseda. 
In, končno, tretja teorija, ki jo bomo preučili v naslednjem poglavju, vidi funkcijo spolnosti v zaščiti organizmov znotraj istega rodu pred škodljivimi genetskimi mutacijami. 
Naj so že razlogi taki ali drugačni, spolnost je standardni način, kako ljudje in ostale visoko razvite oblike življenja iz enega organiz-

eden najslabše raziskanih procesov v naravi. 
Na moške in ženske, ki bodo dopolnili naše znanje o njej, čaka še kup Nobelovih nagrad. 
Za nadaljnji pogovor o diferenciaciji potrebujemo nekaj dodatne terminologije. 
Totipotentna človeška celica se oblikuje, ko spermij oplodi jajčece, pri tem pa nastane zigota, enocelični začetek človeškega bitja. 
Do organizma pridemo z delitvijo te celice v dve hčerinski celici, delitvijo teh dveh celic v štiri celice, teh štirih v osem in tako naprej – do približno stotih milijonov milijonov celic, ki sestavljajo odraslo človeško telo. 
Totipotentna celica izstopa po tem, da zmore izdelati katero koli človeško celico. 
Dve celici, ki nastaneta z delitvijo zigote, sta prav tako totipotentni. 
Z naključno delitvijo na tej stopnji zarodkovega razvoja dobimo enojajčna dvojčka. 
Ko sta med seboj ločeni, se zaradi totipotentnosti obnašata, kot da bi bili neposreden proizvod združitve spermija in jajčeca. 
Pet dni in nekaj celičnih delitev kasneje se oblikuje zbirka celic, imenovana blastocista. 
Blastocisto sestavljata dve vrsti celic. 
Zunanji rob je iz celic, ki se bodo preoblikovale v posteljico, medtem ko notranjost tvori zbirka celic, znanih pod imenom notranja celična masa oziroma NCM. 
Iz notranje celične mase se oblikuje plod. 
Približno 50 celicam, ki tvorijo notranjo celično maso, pravimo pluripotentne. 
Spremenijo se lahko v katero koli odraslo človeško celico, niso pa sposobne oblikovati novega človeškega življenja, ker ne morejo izdelati posteljice. 
Pluripotentne človeške celice poznamo tudi pod imenom embrionalne matične celice. 
Pred kratkim so se znašle v središču vroče razprave. 
Znanstveniki so navdušeni nad njihovo potencialno rabo v medicini, kar bomo raziskali v četrtem poglavju. 
Embrionalne celice so temelj načrtne regenerativne medicine, saj jih bo, če bo šlo vse po sreči, mogoče nekega dne po potrebi spremeniti v poljubno nadomestno tkivo. 
Celice s takim potencialom so krasna reč, niso pa človeško telo. 
Zgodba o izgradnji človeškega telesa je v bistvu zgodba o odpravi tako rekoč vsega tega potenciala. 
Odrasli pa kljub temu ohranijo nekaj celic, ki so sposobne postati več kot le ena vrsta celic. 
Čeprav nekaj nedavnih odkritij – o njih bomo govorili v četrtem poglavju – temu oporeka, premorejo po mnenju uradne biološke znanosti multipotentne oziroma odrasle matične celice precej manj potenciala kot pluripotentne. 
Sposobne so se razviti v razmeroma majhno število različnih vrst človeškega tkiva. 
Naloga odraslih matičnih celic je, da

mogoče s transformacijo atoma pridobivati energijo, govori neumnosti«. 
Po objavi Solterjevih in McGrathovih dognanj leta 1984 so postala ugibanja o kloniranju sesalcev iz diferenciranih odraslih celic čedalje bolj podobna kombinaciji halucinacij in neumnosti. 
Oder je bil pripravljen. 
Pozdravljena, 6LL3! 
Steen Willadsen, vnet danski veterinar, je naredil prvi velik korak naprej. 
Za svoj eksperimentalni subjekt si ni izbral najljubšega laboratorijskega sesalca, miši, pač pa ovco in kasneje kravo. 
Zgodnjim zarodkom je odvzel celice, nato pa njihov jedrni DNK s pomočjo vrste tehničnih inovacij prenesel v neoplojena jajčeca. 
Iz teh delno diferenciranih celic se je nazadnje skotilo nekaj živih organizmov. 
Postopek, ki so ga uporabili Willadsen in kasnejši klonerji sesalcev – med njimi tudi ekipa, ki je ustvarila Dolly – se je od prejšnjih razlikoval po vrsti celice, v katero so vstavili darovano jedro. 
V zgodnejših poskusih so znanstveniki v ta namen uporabljali zigote, torej oplojena jajčeca, ker so menili, da je za gostiteljico novega DNK najbolje izbrati celico, ki je prehodila tolikšno pot do pretvorbe v nov organizem, kot jo posamična celica sploh lahko prehodi, preden se razdeli v dve celici. 
Willadsen in ostali so se namesto tega odločili za neoplojena jajčeca v poznem stadiju, imenovana oociti. 
Domnevali so, da bi lahko zunajjedrna snov, znana kot citoplazma, ki je v zigoti ne najdemo, v oocitih pa, vsebovala dejavnike, potrebne za reprogramiranje DNK diferenciranih celic. 
Menjava zigot za oocite je postala ključ do uspeha, ki je sledil. 
Willadsen je dokazal, da je mogoče s tehnologijo prenosa jedra iz delno diferenciranih celic klonirati vsaj nekatere vrste sesalcev. 
Toda njegov uspeh je bil omejen na jedrni material iz mladih zarodkov sesalcev. 
Zarodek na stopnji sto osemindvajsetih celic se je zdel zgornja meja. 
Mladost je tem celicam zagotavljala, da so ohranile večino svojih izvirnih sposobnosti. 
Ekipi Iana Wilmuta z Inštituta Roslin v škotskem Edinburghu je pripadla čast, da zaključi popotovanje od »fantastičnega eksperimenta«, ki si ga je zamislil Spemann, do sesalca, kloniranega iz odrasle celice. 
Ključni korak ni bil narejen z Dolly, pač pa z dvema

kravjih in ovčjih klonov pač niso dovolj zanimive za udarne novice. 
Znanstvenike, ki poudarjajo zdravstvene težave klonov, Colman obtožuje preračunljivosti. 
Po njegovem mnenju so prišli do sklepa, da morajo, če želijo nemoteno nadaljevati s kloniranjem ovc in goveda, storiti vse, da javnost v njihovem početju ne bi videla krinke za kloniranje ljudi. 
To pa dosežejo s pretiravanjem v svojih ocenah tveganja, ki da ga prinaša metoda PJSC. 
Kloniranje neumnih živali, pravijo, je še sprejemljivo, podobni poskusi na ljudeh pa da s seboj prinašajo preveliko tveganje. 
Optimisti glede uporabe metode PJSC na sesalcih temu ugovarjajo, češ da je stopnja učinkovitosti morda res nizka, zato pa so živali, ki se jim uspe prebiti do skotitve, popolnoma enako zdrave kot primerki njihove vrste, spočeti na običajen način. 
Pesimisti pravijo, da so zdravi kloni redke izjeme od pravila bolehnosti in kratke pričakovane življenjske dobe. 
Poleg tega je to zdravje morda bolj navidezno kot resnično, če upoštevamo pogosto prikrite poškodbe, ki jih ta metoda lahko povzroči. 
Spor med optimisti in pesimisti je bil pravzaprav le ena od številnih anekdot o nesoglasjih, dokler ni februarja 2002 skupina japonskih raziskovalcev poročala o poskusu, ki so ga opravili. 
V njem so primerjali usode dvanajstih kloniranih miši z usodami trinajstih miši, ki so bile plod bodisi umetne oploditve bodisi naravnega parjenja. 
Ob začetku poskusa si je bilo teh 25 miši po celi vrsti izmerjenih fizioloških značilnosti v glavnem podobnih. 
Sčasoma pa so se stvari za klone drastično poslabšale. 
Mnogim je odpovedal imunski sistem, pa tudi delež bolezni jeter ter raka je bil nesorazmerno visok. 
Do 800. dne poskusa je poginilo deset klonov, medtem ko so v enakem obdobju v kontrolni skupini poginile le tri miši. 
Razprava o zdravju kloniranih sesalcev še zdaleč ni zaključena. 
Dvanajst kloniranih miši je relativno majhen vzorec. 
Znanstveniki, ki trdijo, da jim je s pomočjo metode PJSC uspelo izdelati popolnoma zdrave krave, se zdaj sprašujejo, ali to, kar je značilno za mišje klone, nujno velja tudi za klone goveda. 
Kakor koli že, dokazov, ki mečejo senco dvoma na modrost zagovornikov kloniranja oseb zdaj ali v najbližji prihodnosti, ne manjka. 
Nekoliko kasneje se bom posvetil odzivom, ki so na voljo Antinoriju in Zavosu ter CLONAID-u. 
Še prej pa bom nadaljeval znanstve-

mu plodu pomagal uresničiti njegov potencial. 
Okoliščine, v katerih bi predlagal splav, se ujemajo z izjemami od prepovedi ubijanja plodov, ki jih sprejemajo mnogi konservativci. 
Splavili bi zgolj tiste plodove, ki so zaradi nepravilnosti v razvoju izgubili sleherni potencial za osebo. 
Podaljšana nosečnost in stanja, kakršno je sindrom velikega potomca, razen tega ogrožajo življenja nadomestnih mater. 
Večina konservativcev vidi v tem dodatne primere, ko je splav nadvse tragičen, a kljub temu moralno dopusten. 
Morda pa ni prav ustvarjati človeških življenj, če že vnaprej vemo, da jih bomo morda moralno dolžni prekiniti? 
Uporaba tega argumenta proti Antinoriju bi konservativce pahnila v neroden položaj. 
Konservativci praviloma ne obsojajo parov, ki so se odločili zanositi po običajni poti kljub zgolj neznatnim obetom za uspeh. 
Konservativec bo le z velikim nelagodjem predlagal, naj tem parom predpišejo uporabo kontracepcije. 
Moj vtis je, da resničnih težav Antinorijevemu načrtu ne bodo povzročale toliko pravice ploda kot pravice matere. 
Po tej plati razprave o kloniranju ni mogoče preslikati na razpravo o splavu. 
Liberalci kot Singer in Tooley menijo, da bi morali materi dovoliti, da se odloči za splav ali proti njemu. 
Antinori pa bo verjetno želel več od golega zagotovila, da bo ženska, ki nosi v sebi klon-zarodek, smela splaviti. 
Da bi se izognili dojenčkom z izmaličenimi obrazi in povečanimi jeziki, bodo morali od nosečih žensk zahtevati, da splavijo. 
Dokazovanje, da bodo v določenih okoliščinah ženske morda dolžne splaviti, je precej težje od dokazovanja, da to včasih smejo storiti. 
S takim zagovorom splava prej posegamo v pravico žensk, da s svojim telesom počnejo, kar hočejo, kot pa da bi jo skušali zaščititi. 
Vsaj nekaj žensk, ki bodo v sebi nosile plodove-klone, se bo brez dvoma uprlo Antinorijevi zamisli o selektivnem splavu. 
Med pari, ki se zanimajo za usluge Antinorija in Zavosa, sta tudi Desirée in Matthew Racquer. 
Desirée je ostala neplodna po zdravljenju raka. 
V intervjuju za BBC-jevo ekipo, ki je snemala dokumentarec Horizon, sta tako ona kot Matthew izrazila željo, da otroka donosita ne glede ne izsledke Antonirijevih zvočnih slik in genetskih testov. 
Tako Matthew: »Tudi če bi bilo z otrokom kaj narobe, ga ne bi zavrgla. 
Vzgajala bi ga po svojih najboljših močeh in obravnavala kot normalnega otroka.« 
Desirée in Matthew sta se že vnaprej izrekla proti splavu. 
Vsaj

lahko uporabimo tudi za ločitev terapevtskega od reproduktivnega kloniranja. 
Pri obeh vrstah kloniranja gre za ustvarjanje človeških bitij – organizmov, ki pripadajo človeškemu rodu. 
Razlikujeta pa se v namenu, da bi ustvarili osebo. 
Tu sta definiciji terapevtskega in reproduktivnega kloniranja. 
- Terapevtsko kloniranje je ustvarjanje človeških bitij brez namena, da bi ustvarili osebo. 
- Reproduktivno kloniranje je ustvarjanje človeškega bitja z namenom, da bi ustvarili osebo. 
Na prvi pogled sta ti dve uporabi kloniranja precej različni. 
Kot bomo videli, pa nekatere vrste kloniranja ljudi segajo na obe področji. 
Čemu neki bi se znanstvenik mučil z ustvarjanjem človeškega klona, če pa ob tem ne želi ustvariti tudi človeške osebe? 
Zagovorniki terapevtskega kloniranja imajo pripravljen dober odgovor. 
Terapevtski kloni so medicina. 
Njihova izdelava bo omogočila zdravljenje poprej neozdravljivih človeških bolezni. 
Od vsega, kar smo doslej odkrili v vesolju, so človeške osebe če ne že edini, pa zagotovo najbolj očitni nosilci moralne vrednosti. 
Zagovorniki terapevtskega kloniranja niso ravno pretirano skromni v izjavah o potencialnih koristih od tehnike, ki si jo prizadevajo izpopolniti. 
Predstavniki za stike z javnostmi podjetja Advanced Cell Technology (ACT) so stvarjenje šestceličnega človeškega bitja novembra 2001 razglasili za prvi korak v boju proti »plimi starostnih bolezni, ki bodo spremljale staranje prebivalstva«. 
Človeški kloni bodo odprli vrata v dobo »regenerativne medicine«. 
Če se na avtu obrabijo zavorne obloge, jih zamenjamo z rezervnimi, ki so enako kakovostne, kot so bile originalne na dan, ko je avto zapeljal s tekočega traku. 
Terapevtsko kloniranje obljublja, da bodo zdravniki postali avtomehaniki. 
Obrabljen ali obolel organ bodo lahko nadomestili s tako rekoč novim organom. 
Kot pravi Roberta Lanza iz podjetja ACT: »To delo postavlja oder za terapevtsko kloniranje kot potencialno neomejen vir imunsko kompatibilnih celic za izdelavo nadomestnega tkiva in transplantacijsko medicino. 
Naš namen je … zasnovati terapije, s katerimi bi reševali življenja pred celo vrsto človeških obolenj, vključno s sladkorno boleznijo, kapjo, rakom, AIDS-om in nevro-degenerativnimi boleznimi, kakršni sta Parkinsonova in Alzheimerjeva bolezen.«

zadnji četrtini dvajsetega stoletja je pisala napredek v postopkih nadomeščanja obolelih src, pljuč in ledvic z darovanimi organi. 
Kirurgi danes izjemno vešče odstranjujejo srca, pljuča in ledvice iz teles darovalcev. 
Dobro vedo, kako te organe ohraniti žive med prevozom do prejemnika. 
Tudi kirurške metode za njihovo vstavljanje v telo prejemnika so izjemno izpopolnjene. 
Oskrbo vseh tistih, katerih srcem in ledvicam je rok trajanja že potekel, z nadomestnimi organi pa kljub temu ovirata dve prepreki. 
In eno od njiju se zdi še posebej težko premagati. 
Prvič, zaradi zapletenosti samega postopka darovanja povpraševanje po organih v številnih državah precej presega njihovo ponudbo. 
Te težave se je verjetno najbolje lotiti s spodbujanjem ljudi k vnaprejšnji opredelitvi za darovanje organov in poenostavitvijo postopkov zanjo. 
Za drugo težavo – zavrnitev organa – podobno preproste rešitve ni. 
Pri presaditvi prenesemo tkivo enega posameznika v telo drugega. 
Obramba človeškega imunskega sistema pred tujim tkivom je vztrajna in subtilna. 
Trenutna medicinska znanost loči tri tipe zavrnitve. 
Prva, najzgodnejša in tudi najhujša, je tako imenovana hiperakutna zavrnitev. 
Zanjo je odgovoren komplementni sistem telesa in se praviloma pojavi v prvih 24 urah po opravljeni presaditvi. 
Ko komplementni sistem tkivo spozna za tujek, prekine do njega dovod krvi. 
V nekaj minutah ostane od presajenega tkiva le še počrnela mrtva kepa. 
Zaradi primerjalnega preverjanja tkiv darovalca in prejemnika se je verjetnost hiperakutne zavrnitve pri presaditvah med dvema človekoma sicer precej zmanjšala, a kot bomo videli, ostaja še naprej velika ovira pri ksenotransplantaciji oziroma presajanju tkiv med pripadniki različnih živalskih vrst. 
Do akutne zavrnitve pride največkrat zaradi delovanja posebne vrste belih krvničk, imenovanih T-celice, pojavi pa se v prvih 6 do 12 mesecih po presaditvi. 
To obliko zavrnitve se da razmeroma dobro obvladati s celo vrsto zdravil, ki oslabijo imunski odziv telesa. 
Toda oslabitev bolnikovega imunskega sistema ima svojo ceno, saj poveča njegovo dovzetnost za infekcijske bolezni in raka. 
Trenutno razpoložljiva zdravila za oslabitev imunskega sistema prav tako ne preprečijo kronične zavrnitve. 
Ta se lahko pojavi več let po opravljeni presaditvi tkiva, ki v tem času postopoma propada. 
Kronična zavrnitev razbrazda tkivo in otrdi arterije, ki vodijo

nasprotniki terapevtskega kloniranja, pa omenjeni dve razpravi le nista povsem vzporedni. 
Zagovornikom terapevtskega kloniranja bi prišlo Tooleyjevo razlikovanje med osebami in človeškimi bitji še kako prav. 
O štiri- in šestceličnih zarodkih, ki so jih izdelali v ACT-ju, pravi Michael West, izvršni direktor podjetja, naslednje: »To je zgolj celično življenje. 
To ni človeško življenje.« 
To ni ravno najboljše opravičilo za ustvarjanje človeških klonov. 
West priznava, da so bili zarodki živi – prestali so nekaj celičnih delitev. 
In bili so človeški kloni, ne ovčji ali opičji. 
To jih razvršča bolj med ljudi kot med ovce ali opice. 
West bi moral reči, da kljub temu, da so bili popolnoma človeški – tako nesporno pripadniki človeškega rodu kot vi ali jaz – ti zarodki niso bili človeške osebe. 
Kot neosebam pa jim stvarjenje in naknadno uničenje nista mogla škodovati. 
Terapevtsko kloniranje in uničenje človeškega potenciala Ob branju prejšnjega odstavka se je verjetno veliko bralcev ob besedi »potencial« zdrznilo. 
Čeprav same niso osebe, pa človeške blastociste premorejo potencial za to, da to postanejo. 
ACT-jevi uslužbenci ustvarjenih zarodkov niso ubili. 
Ti so umrli sami od sebe, s tem ko so se prenehali deliti. 
ACT si je kvečjemu prizadeval potencial šestceličnih zarodkov uresničiti v kar največji meri. 
Vendar pa niso bili pripravljeni iti dlje kot do stopnje blastociste – z odvzemom pluripotentnih celic bi neizogibno uničili tudi sleherni potencial za osebstvo. 
Za omenjeno razpravo so ključnega pomena dejstva o klonih, ki si jih prizadevajo ustvariti ACT-jevi uslužbenci. 
Lahko jim uspe ustvariti blastociste, iz katerih bo mogoče pridobiti matične celice, ne da bi hkrati ustvarili bitje z zadostnim potencialom, da postane oseba. 
Znanstvenikom, ki so izvedli prve poskuse s kloniranjem, je, denimo, uspelo ustvariti blastociste sesalcev precej pred časom, ko jim jih je uspelo usposobiti za živo rojstvo. 
Pluripotentne celice blastociste se morajo šele diferencirati. 
Če jim v umetnem okolju dodamo primerne rastne faktorje, se celice lahko diferencirajo v različne vrste celic, čeravno se niso sposobne razviti v različne, med seboj funkcionalno povezane vrste celic, ki so potrebne za živo rojstvo.

»To [kloniranje ljudi] je po svoje zabilo zadnji žebelj v krsto moških. 
Če je resnično in mogoče in bo prej ali slej postalo rutina, bodo moški poslej povsem odveč. 
Svoj obstoj na planetu bodo le težko upravičili … 
To bo zares vzbudilo dvom v potrebo po moških – saj ne, da ne bi bila vesela svojih gejevskih bratov. 
Mislim, da bo zelo zanimivo, če – v prihodnosti – ženske morda ne bodo dovolile moškim, da bi se razmnoževali!«

pravila. 
Mnogo lezbičnih parov bi postavilo blaginjo otroka v ospredje, pred željo po vzpostavitvi rase lezbičnih gospodaric. 
V takih primerih bomo upravičeno verjeli, da bi starševska ljubezen preživela otrokovo zavrnitev njihovih evgeničnih idealov. 
Kloni kot sredstva za dosego drugih ciljev? 
Immanuel Kant je bil eden velikih genijev moralne filozofije. 
Med njegove najpomembnejše ideje sodi misel, da je druge osebe nedopustno obravnavati zgolj kot sredstvo za uresničenje lastnih ciljev. 
Laganje in prisila sta zli dejanji, ker žalita razumnost svojih naslovnikov. 
Človek se lahko okoristi s pomočjo drugega, vendar pa se mora to zgoditi na način, ki ne zaobide ali zaduši razumnosti tistega, ki pomoč nudi. 
Kantova ideja, da je razumna bitja nedopustno obravnavati izključno kot sredstva, dobro izraža nelagodje, ki ga je v marsikom vzbudilo prizadevanje zakoncev Ayala, da bi rešila Anisso. 
Ali nista Marisse-Eve obravnavala izključno kot sredstvo? 
Kantov uvid moramo iz odločitev o takem ali drugačnem ravnanju z že obstoječimi razumnimi bitji prenesti na odločitve o njihovem ustvarjanju z dolžno skrbnostjo. 
Morda se sliši paradoksalno, toda bolje je biti vse življenje sredstvo za zadovoljitev potreb nekoga drugega kot pa biti obravnavan kot sredstvo v posamični situaciji. 
Starši so se za otroke vedno odločali iz sebičnih vzgibov. 
Otrok si želijo, da bi rešili propadajoči zakon, si zagotovili prijetno upokojitev ali našli nov življenjski smisel. 
Dejstvo je, da je težko imeti ne-instrumentalne razloge do nekoga, ki še ne obstaja. 
Očitno instrumentalne vzgibe je potrebno primerjati s primeri, ko so starši otroke spočeli zato, ker so bili preveč pijani ali omamljeni, da bi pomislili na kontracepcijo. 
V takih primerih prav gotovo ne sodimo, da bodo otroci nujno v boljšem položaju, ker njihovemu obstoju niso botrovali instrumentalni vzgibi. 
Vzgibi staršev bi morali biti sposobni hraniti skrb in ljubezen do novega otroka, pa naj so instrumentalne narave ali ne. 
Če se vrnemo k primeru zakoncev Ayala, se zdi, da bodo starši, ki so pripravljeni poiskati pomoč v tehnologiji prenosa jedra v upanju, da bodo s tem rešili svojega otroka, sposobni poskrbeti tudi za novega otro-

šeno tehnologijo. 
Toda prvi astronavti so lahko sprejeli ali odklonili tveganje zaradi tehnološkega napredka. 
Eno je v imenu znanosti in raziskav žrtvovati sebe, nekaj povsem drugega pa vsiljevati žrtvovanje drugim. 
Starši, ki se odločijo ustvariti otroka z metodo prenosa jedra somatske celice, vzamejo nase nekaj bremena tega boja. 
Vendar pa ga prenašajo na precej manj intimen način kot klon. 
Tiskovna konferenca, na kateri bi v solzah izjavili, da jih je dr. Antinori pretental, bi vnesla nekaj razdalje med starše in prekleto idejo o moralni sprejemljivosti kloniranja ljudi. 
Človeški kloni bi se težko na podobno preprost način odmaknili od svoje »klonskosti«. 
Boj proti predsodkom je nesporno plemenito početje. 
Precej manj plemenito je, ko v ta boj vpokličete koga drugega, in še bolj problematično, če mu sploh ne daste možnosti, da bi s tem soglašal. 
Odgovor na vprašanje »Ali lahko premagamo svoj iracionalni strah pred kloni?« zahteva premislek tako o sebi kot o prihodnosti bodočih oseb-klonov. 
Pred pričetkom reproduktivnega kloniranja potrebujemo prepričljive dokaze, da nam kaka nepremagljiva čustvena prepreka ne bo onemogočila normalnega odnosa s kloni. 
Pri tem ne bo dovolj, da intelektualna elita biologov in bioetikov argumente proti kloniranju zavrača kot zgled površnega sklepanja. 
Življenja klonov bi se hitro razvrednotila, če bi bila ta maloštevilna znanstvena elita edini del družbe, ki bi jih bil pripravljen sprejeti medse. 
Ljudje, s katerimi naj bi se kloni družili na družinskih obletnicah, v barih in na delovnih mestih, jih morajo biti pripravljeni pozdraviti kot bratrance, prijatelje in sodelavce. 
Prihodnost kloniranja ljudi Pred letom 1997 je bilo kloniranje tako zelo oddaljeno od znanstvene resničnosti, da smo oblikovanje naših stališč do njega z veseljem prepuščali piscem znanstvene fantastike. 
Kloni iz znanstvene fantastike so ponovno oživljeni malopridneži, masovno proizvedeni vojaki, ki razmišljajo in delujejo popolnoma uniformno, ali pa brezčutni, ponesrečeni približki človeških bitij. 
Ko je postala uporaba metode PJSC na sesalcih znanstvena resničnost, so bile te izmišljene podobe vse, na čemer smo lahko gradili naša pričakovanja. 
Toda kloni znanstvene resničnosti se razlikujejo od klonov znanstvene

Blastocista, votla kroglica celic, ki se pojavi v zelo zgodnji fazi razvoja sesalcev. 
Sestavljena je iz *notranje celične mase (NCM), iz katere se razvije plod, in celic, ki tvorijo posteljico. 
Celica zarodne linije, celica v jajčniku ali testisu, ki proizvaja *gamete ali spolne celice. 
Cepitev zarodka, metoda za izdelavo *klonov, ki posnema naravni proces nastanka dvojčkov. 
Vključuje cepitev *zarodka, katerega celice so še *totipotentne in iz katerih nastanejo genetsko identični organizmi. 
Citoplazma, vsebina zunajjedrnega dela celice. 
Deoksiribonukleinska kislina (DNK), makromolekula ali velika molekula, iz katere nastanejo *geni. 
Diferenciacija, proces, v katerem se celica specializira za opravljanje določene vloge v telesu organizma. 
Dvojajčni dvojčki, dvojčki, ki nastanejo ob skoraj sočasni oploditvi dveh različnih jajčec. 
Dvojajčni dvojčki si niso med seboj genetsko nič bolj podobni kot običajni bratje ali sestre. 
Poznamo jih pod imenom neidentični dvojčki. 
Elektrofuzija, električno spodbujena združitev *jedra ene celice s *citoplazmo druge. 
Enojajčni dvojčki, dvojčki, ki nastanejo z zelo zgodnjo cepitvijo *zarodka v dva (ali več) genetsko identičnih zarodkov. 
Poznamo jih tudi pod imenom identični dvojčki. 
Enukleacija, odstranitev celičnega *jedra. 
Gameta, spolna celica – jajčece ali spermij. 
Gen, enota dednosti. 
Kodira beljakovine, ki skupaj z okoljem določajo vidne značilnosti organizma.

Krt

Glavna urednica: Odgovorni urednik:

