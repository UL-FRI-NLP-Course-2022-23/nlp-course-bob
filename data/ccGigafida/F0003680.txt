Ni preteklo veliko vode in, nič več neznana in neizkušena, maratonka je bila spet hitrejša. 
Zvezdi Milan Birsa in Ivan Žaberl ml. 
(oba sta sedaj okrožna državna tožilca v Celju) bi rečeno seveda rada pozabila, maratonka Anica Gašparuš Slapnik pa ju vedno znova spominja: »Ivan, copat pojej. 
Milan, obesi se!«

Maratonci so tudi tokrat dokazali, da so iz pravega testa (mimogrede: slavljenka Anica je še pred tem maratonom izvedla slaščičarskega, saj je za svoje goste sedem dni in noči pekla pecivo). 
Po pretečenem maratonu so vsaj še toliko kilometrov naredili na plesišču. 
Še dobro, da je glasbo prekinjal tradicionalni voditelj prireditev v Slovenskih Konjicah Cveto Štefanič, znan tudi kot vodja vinotoča Zlati grič v Škalcah. 
Besedo so mu kar nekajkrat prevzeli maratonci, a na račun so prišli tudi konjiški planinci (pri njih je Anica začela svojo rekreativno kariero) oziroma natančneje Štefan Kračun, ki je med Konjičani znan tudi kot neutruden igralec tenisa (sicer je avtoprevoznik).

Na 2. 
Abrahamovem maratonu so tekli: Anica Gašparuš Slapnik, Anka Pugelj, Marija Abraham, Karmen Potočnik, Ivan Žaberl st., Ivan Žaberl ml., Ivan Valenčak, Odon Simonič, Polde Drame, Srečko Gorišek, Milan Birsa, Jože Tonkli, Dušan Pešec, Franc Tratnik, Higin Kukovič, Ivan Kregar, Franc Smodiš in Cveto Kolenc. 

Anica Gašparuš Slapnik in Cveto Štefanič.

Prva naročila za maturantske frizure so pri Kristijan Stylingu dobili že novembra in niso redki, ki si termin rezervirajo celo na pol leta naprej. 
»Stilist mora obvladati tri prvine: ulično, visoko in alternativno modo, ki je znana kot ekstravagantna. 
Pri ulični modi gre za svetovanje in smo neke vrste psihologi, visoka moda so maturantske, poročne in strogo večerne frizure, alternativna pa pride v poštev na raznih revijah in showih,« je razložil Kristijan. 
V njegovi ekipi so stilisti še Barbara, Metka in Natalija ter asistenti Marko, Tamara in Jasmina.

»Nogomet je igra širokih razsežnosti, zato igralce peljem v gledališče ali na ogled zgodovinskih znamenitosti,« je v četrtem nadstropju stolpnice na Sukošanski cesti v Splitu dejal trener celjskih nogometašev Stanko Poklepović.

