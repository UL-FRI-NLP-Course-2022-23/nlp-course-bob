Page 2

Vesna Milek

INTERVJUJI

Page 10

Page 12

Page 25

Page 30

Page 33

Page 40

Je eden tistih redkih, že morda arhaičnih tipov, ki živijo tisto, kar pišejo. 
In pišejo tisto, kar živijo. 
Plus domišljija. 
Prva zgodba, ki jo je napisal, se je porodila na wc-ju, ko je sedeč na školjki strmel v lisaste ploščice na tleh in oživljal podobe, ki so se risale iz vzorcev. 
Kamela, zajček, ki piše pismo, deček z žlico. 
Ta zadnji ga je zmotil, da mu je z obližem zalepil oči, da ga ne bi opazoval pri tako intimnem opravilu. 
Za njo so prišle druge zgodbe in se zbrale v zbirko o debelušnem gospodu Arnellyju Flash Royal, za tem je izdal »pank roman« Imitacija, Resnični umori in nato še z rdečo šminko zarisani Patosi. 
Vsakič govori junak, outsider, ki z distanco opisuje svoja popivanja, seksualne stike, divjanja, norosti. 
Najbrž se čuti, da je bral Bukowskega, Millerja, Sallingerja, Ellisa; pa Dolenca, Moroviča in Kleča. 
Urbane romane pač. 
Potem je začel pisati, kot pravi s tistim nasmeškom vase, zato, da bi končno bral dobro literaturo. 
Njegov smeh ni nikoli razbrzdan in glasen, vedno si ga zamrmra malo v brk, ne zlobni cinizem, predsvem ironija, distanca do najbolj bizarnih situacij; tako, da ga v pogovoru za vso to mrežo humorja niti ne jemlješ resno. 
Sprva. 
V zadnjem Globusu so ga označili za »literarnega Zahoviča, ki eksplozivno prodira v srž sociale in ruši stereotip o slovenski neduhovitosti«. 
Z novim romanom Ata je spet pijan je gotovo zrušil še nekaj drugih: Ata je pisatelj in izterjevalec, ki spet s posebnim humorjem in ironično distanco popisuje svoje prigode, adrenalinske ekstaze, trganje živcev, ubijanja, pretepanja, alkoholnih omam in kratkih spolnih izbruhov ... 
Njegov avtor pa ima trenutno eno samo željo: da bi šel na Jukatan čuvat mlade želvice in odganjat kojote in nesramne ptiče, ki bi jim lahko preprečili njihovo pot v ocean ... 
Jeste svinjsko meso? 
Ne, ne jem svinjine.

42| VESNA MILEK INTERVJUJI – PISATELJI IN PUBLICISTI

Page 46

ZDRAVKO DUŠA

Page 61

sem bil grozen. 
Rekli so mi, da sem bil kot dodaten igralec v ozadju, ko sem divjal okrog, si pulil lase ... 
Kadar sediš za računalnikom, zapelješ besede na določen način, sestavijo se ti po določeni logiki, ko pa igro postavijo na oder, pridejo na dan tudi napake, ki si jih naredil ... 
In tega ni fino poslušati. 
Kot sourednik legendarne zbirke XX. stoletje ste naredili ... kaj? 
Naredili smo nekaj najbolj normalnega v vsakem založništvu: da smo izdali knjige, ki jih je treba izdati. 
Povsod drugje, v vsaki normalni naciji, imaš hkrati tri do štiri takšne zbirke. 
Ni dosegla popularnosti zbirke Sto romanov? 
Po nakladi gotovo ne. 
Seveda ne. 
Destkrat manjšo. 
Kakšen je odnos bralstva do modernega romana? 
Omenili ste, da se spet kaže potreba po velikem romanu. 
Vsake toliko časa se pojavi trend, da naj bi roman spet bil tisto, kar je bil v devetnajstem stoletju. 
Epopeja. 
Da bi zajel totaliteto vsega. 
Vprašanje je, če naš čas sploh ima kakšno obvladljivo totaliteto? 
Nima je. 
Danes drugače živimo. 
Balzac je lahko zajel en cel sloj v Franciji. 
Danes je povezan cel svet; kako lahko zajameš cel svet? 
Leta 1993 ste v nekem pogovoru precej zaničljivo razlagali o ameriški uspešnici, ki naj bi jo prevedli, Bridges of Madison County, pa je potem niste, češ, da gre za »spermo z natrenom«. 
Film po tej predlogi je kasneje postal svetovna uspešnica, z Meryl Streep in Clintom Eastwoodom. 
Jaz sem ta film potem celo videl in to po pomoti. 
Šel sem v kino Kompas in mislim, da sem šel tja z namenom, da bom gledal nekaj drugega. 
Gledal sem na platno in rekel dami, ki je bila z mano, vidiš, to je pa reklama za film, posnet po tistem zanič romanu. 
A tista reklama se kar ni in ni hotela končati. 
Se pravi, »prava stvar« je za vas sperma brez natrena? 
Lahko je tudi brez sperme. 
Kje je sploh meja med šundom, plažo in visoko literaturo? 
Je Bridget Jones za vas šund? 
Ne, ni hud šund, ker posrečeno artikulira nekatere aktualnosti našega časa, ki je čas povnanjene osebnosti. 
Ne definiraš se kot Valentin Tapata, ki stanuje tam in tam, ampak kot človek, ki mora biti opredeljen do nekih splošnih stvari, ki se

Page 66

Page 73

Navdih torej večinoma prihaja iz vaših potovanj? 
Potovanje je pač zelo intenziven čas, zato od njega lahko marsikaj pričakuješ ... 
Sama največ snovi dobivam od ljudi, ki me obkrožajo, iz vseh teh interakcij medčloveških odnosov. 
Prisluškujem ljudem, jih opazujem, ugibam ... 
Težko bi rekla, kaj natančno sproži ta proces, včasih določene izkušnje povlečem iz otroštva, včasih so to ljudje ... 
Sanje nikoli? 
Ne, to ne. 
Nisem tak tip. 
Kot sem rekla, zelo se držim realnosti. 
Imate bogat jezik, izpiljen stil. 
Kako so na to vplivala vaša najzgodnejša leta? 
Moj oče dela na rokopisnem oddelku v Nuku, tako da smo bili družina, v kateri so bile knjige vedno prisotne ... 
Včasih imamo takšne pogovore, ki bi se večini ljudi zdeli strašno čudni ... 
Razpravljamo o jeziku, narečjih, pisavah ... 
Zanima me etimologija, razne rabe jezika, blazno zanimiva se mi zdijo slovenska narečja. 
Katere otroške knjige so vas najbolj zaznamovale? 
Najprej mi pride na pamet Maček Muri Kajetana Koviča, prebrala sem jo neštetokrat. 
Pa seveda pravljice Svetlane Makarovič. 
To so tako večplastne zadeve, da jih lahko bereš v kateremkoli življenjskem obdobju in vsakič opaziš nekaj novega. 
Slovenska literatura je tukaj izjemno močna. 
Pravljice imam še zdaj zelo rada. 
Ko sem se jih poskušala lotiti sama, sem zelo hitro ugotovila, da je to veliko bolj zahtevna literarna zvrst, kot bi si kdo mislil. 
Imajo poseben modus izražanja, ki je blizu otroškemu načinu dojemanja. 
Otroke pač zanimajo povsem druge stvari na drug način. 
Jaz stika s tisto deklico, kakršna sem bila, očitno nisem dovolj ohranila, da bi lahko pisala pravljice. 
Mi je pa to velik izziv. 
Morda takrat, ko bom imela svoje otroke ... 
Ste kdaj poslušali heavy metal? 
Ne, to pa ne. 
V določenem obdobju stari rock, Janice Joplin, to že, a heavy metala nikoli. 
Sprašujem zato, ker roman končate s pismom, v katerem moški svoji nekdanji ljubezni priporoči, naj kdaj poskusi ljubljenje ob težkometalni baladi, s komerkoli že bo. 
To pismo je pravzaprav čisto realno pismo, ki sem ga uporabila s privoljenjem avtorja. 
Ta ima pač svoj okus in to so pač njegovi resnični občutki.

Rojen maja, leta 1973. 
V literarno srenjo je stopil kot upornik brez razloga, kot pravi, sam proti vsem, prezgodaj za svojo generacijo in prepozno za tisto pred njim. 
Pri sedemnajstih so mu objavili prvi tekst v Mentorju, pri osemnajstih je izdal prvo pesniško zbirko Če je laž kralj, za katero je dobil nagrado Slavka Gruma. 
Že leto kasneje je izšla druga zbirka živalskih metafor in poganske energije Ajdbog in Ptičvolkkača, za njo Beštije, Divjanje in Prividi nemirnega čudaka. 
Govori ženska je tako njegova šesta pesniška zbirka, najbolj zrela doslej, pravi sam. 
Je avtor številnih člankov, intervjujev in knjižnih prevodov, sicer pa urednik leposlovja pri reviji Apokalipsa in urednik antologijskih zbirk tujih sodobnih pesnikov. 
Na intervju je prišel spodobno, z dandyjevsko rutko okrog vratu in zamišljenim pogledom. 
In namesto pričakovanega irskega viskija naročil čaj z mlekom. 
Čaj z mlekom – v skladu s stereotipom slovenskega pesnika? 
Ah ne, saj pijejo, mladi pesniki. 
Se mi pa zdi, da so generacije po vojni veliko več pile, kot pa recimo naša generacija. 
Ni več teh klasičnih boemov. 
Zdaj ste v nasprotju s svojimi izjavami, da ste prav vi tisti redki, dinozavrski primerek literarnega boema. 
Čakajte. 
Ne govorim o sebi. 
(smeh) Govorim o svoji družbi, o ljudeh, ki me obkrožajo. 
Gledam njihove navade, ne svoje. 
Moje navade morda niso več tako radikalne, kot so bile pred desetimi leti, a kljub vsemu pri tridesetih ne živim ravno »normalnega« življenja. 
Sem sam svoj gospod, če se mi zazdi, lahko za pet dni izklopim svoj mobitel, ker ni človeka, ki bi me lahko poklical na odgovornost. 
Odgovoren sem predvsem sam sebi, ob tem pa imam eksistenco nekega povprečnega državljana. 
In to je res lagodno življenje, se mi zdi.

Page 83

JURIJ HUDOLIN | 85

Na avtobusu proti Franfurtu ste Milanu Jesihu razlagali, kako ste z družbo kolegov pet dni preživeli zaprti v kleti, kjer niste ne spali ne jedli, ampak popivali brez predaha. 
Mislim, da še nikoli nisem bil bližje dnu, kot takrat. 
In da se še nikoli nisem tako noro imel. 
Ljudje se nad temi eskapadami zgražajo: preprosto ni okusno, da bi kdo govoril o svojem pitju ali občasni narkomaniji, kar pa ne pomeni, da tega ni. 
Veliko prijateljev imam, ki gredo radi v bife, a jaz jim ne bom rekel pijanci. 
Sem pač popolnoma antirugeljski človek, čeprav ga moj oče zelo spoštuje. 
Jaz ga ne. 
Temu njegovemu početju nikakor ne bi rekel očiščevanje, ampak pranje možganov. 
Če si v družbi prijateljev, ki jih dobro poznaš, ki jih odlikuje posebna lucidnost, je lepo z njimi preživeti zaprt nekaj dni, nič spanja, biti nor ... 
Če greš skozi fazo tega očiščevanja in če imaš ob sebi res prave prijatelje ali pravo ljubico, če hočete, je to gotovo temelj nekega ustvarjalnega vzgiba. 
Vsaj zame. 
Zame je zelo pomembno, kakšnega partnerja imam ob sebi. 
Vedno sem imel zelo zanimive prijatelje, pa naj bodo to delavci ali najbolj znani evropski pesniki. 
Radi poudarjate, da se večino »resnih zadev dogovorite ob šanku«. 
S to besedo šank sem hotel reči, da večina dogovorov za razne antologije, prevode knjig poteka v zelo sproščenem neformalnem in kreativnem vzdušju. 
Vladimir Arsenijević, znani beograjski pisatelj in urednik ima svojo pisarno kar v stanovanju, v katerem ima zalogo dobrega vina in cigaret. 
In ko smo delali z njim, smo se vse tako hitro in elegantno zmenili, da ni bilo treba na poslovno kosilo. 
Šank je zame lep primer za odprt socializacijski prepišni prostor. 
Kakšna je pravzaprav vaša trenutna funkcija? 
Ste urednik za leposlovje na reviji Apokalipsa, uredili ste dve antologiji ...? 
Že deset let delam na založbi Apokalipsa, kjer je izšlo že deset antologij mlajših pesnikov, ki bodo razširjene izhajale v knjigah. 
To zelo rad počnem. 
Tudi to je eden od korakov za prodor mladih slovenskih pesnikov v tujino. 
Trenutno delam za novo edicijo pri Apokalipsi, antologijo mlade hrvaške sodobne poezije, vmes pišem, prevajam, zadnje čase pa me je vse bolj začela zanimati dramatika. 
Blizu mi je zaradi živega dialoga. 
Rad se pogovarjam z ljudmi. 
Že kaj delate v tej smeri? 
Delam, a o tem ne bi govoril. 
Kljub narcizmu ne spadam med tipe, ki bi kazali svoje pesmi preden so objavljene, ali jih ob šanku recitirali na pamet.

Page 92

Page 95

Page 96

Page 105

Page 107

nekaj vljudnih besed. 
Čisto dovolj, da me je impresioniral. 
Gospod Rode je osebnost, ima karizmo. 
Je bil Pinter tisti, ki je šel čez rob, ste se vi kot režiser osredotočili na erotiko, so del erosa predstave ustvarili igralci sami? 
Jaz mislim, da nas je erotika vse intrigirala, to je bila naša skupna obsesija, od Prousta, preko Pinterja, do igralcev. 
Nikoli še nisem doživel, da bi se igralci, vsi po vrsti, tako zaljubili v kakšen tekst, da bi tako ustvarjalno sodelovali. 
Tudi tisti, ki so igrali najmanjše vloge! 
Čudovit občutek je bil, da so med vajami igralci, ki niso bili na odru, sedeli v dvorani in z zanimanjem gledali svoje kolege! 
To se ne zgodi preveč pogosto. 
Kako si razlagate fenomen, da vse več prvakov nacionalnih gledališč nastopa v komercialnih gledališčih – in kaj popularizacija določenih igralcev pomeni zanje in za njihove kolege, ki so lahko dobri pa niso deležni tolikšne medijske pozornosti? 
Pojavljanje v medijih najbrž imponira nečimrnosti igralcev. 
Ampak v bistvu igralci nimajo od tega nobene koristi. 
Mediji igralce popularizirajo tako, da ne govorijo o njihovi umetnosti, ampak govorijo o njihovem privatnem življenju, s kom spijo in podobno. 
Popularnost v Sloveniji nima ne teže ne posledic, je sama sebi namen. 
Za njo ne stoji nobena industrija, popularnost nima posebnega učinka na trženje in dohodke igralca. 
Popularen slovenski igralec je praviloma reven kot cerkvena miš! 
Popularnost je večkratna prevara. 
Prevara igralca in prevara občinstva. 
Popularen igralec ni nujno vrhunski igralec. 
Popularen igralec sploh ni nujno igralec, ki igra glavne vloge gledališču, filmih in televizijskih nadaljevankah. 
Lahko nastopa le v reklamah, ali pa se pojavlja na družabnih dogodkih. 
Še vedno ne zahajate v Mladinsko gledališče? 
Načeloma ne. 
Toda včasih naredim izjemo. 
Tistih deset let, kar ste bili tam umetniški direktor, velja za eno najbolj plodnih, uspešnih obdobij SMG-ja; človek bi pričakoval, da se ga spominjate z nostalgijo. 
Kaj vas zdaj tako boli? 
Ne vem, najbrž sem zlopamtilo. 
(nasmešek) Čeprav znam odpuščati, sem v nekih zamerah očitno neozdravljiv. 
Preprosto – te zgodbe Mladinskega sem se naveličal. 
Trajala je predolgo. 
In zdaj bi trajalo predolgo, da bi jo poskušal pojasniti. 
Gotovo smo ga v teh desetih letih iz otroškega gledališča transformirali v evropsko relevantno gledališče.

Page 134

134| VESNA MILEK INTERVJUJI – PISATELJI IN PUBLICISTI

Vi meditirate? 
Ne več, vsaj ne na način, kot sem včasih. 
Pred dvajsetimi leti, ko smo, zanimivo, skoraj sami profesorji, prof. dr. Ule, prof. Jerman, prof. Metka Zupančič in drugi ..., ustanovili prvo skupino za duhovna gibanja, smo imeli tudi skupinske meditacije, ki jih je običajno vodil Marko Pogačnik. 
Takrat v slovenščini nismo imeli niti ene knjige na to temo. 
Če dokončam misel: moja filozofija se od t. i. new agea razlikuje v tem, da ne verjamem, da se zgodi razodetje, verjamem, da gre za trdo delo na sebi, ki se preverja predvsem v odnosu z drugimi. 
Šele v medosebnih odnosih se tvoj ego začne manjšati, prilagajati, tudi večati, če je to potrebno ... 
Pa vendar se zdi, da čutite potrebo, da širite ljubezen; Niko Granfenauer vas je menda imenoval Manca – ljubezenska dama. 
Občutek mesijanstva? 
Za nikakršno mesijanstvo ne gre. 
In to zato, ker pri meni nikoli ne gre za vprašanje, kaj hočem, ampak kdo sem. 
In iz tega vse izhaja. 
Enkrat ste omenili, da se počutite kot predstavnica mrtvih avtorjev, ki govori o naučenem in širi njihove citate, medtem, ko živi ljudje govorijo o doživetem. 
Večkrat sem že rekla, da si izpisujem citate v poseben zvezek, ki ga potem včasih vzamem v roke, ga listam in premišljujem o teh besedah velikih avtorjev, mislecev ... 
Ampak to pomeni, da prav tako govorim iz izkušnje, saj je “tvoja” knjiga tista, ki te v določenem trenutku sooči z resnico o sebi. 
Torej so ti citati prav zato tudi moji. 
Priporočam samo tiste knjige, ki sem jih posvojila, ponotranjila. 
Tudi Ženska v modrem, recimo, ki se sicer uvršča v lahkotnejše branje, ki ste jo priporočali na TV Papriki? 
Vsaka knjiga govori določenemu človeku. 
Gotovo te knjige ne bi priporočala študentom na FDV-ju. 
Na TV Papriki se mi je to zdelo smiselno, ker bi mnogim gledalkam lahko prisnela veliko premišljevanja o staranju, o samoti in tišini ... 
Mene zanimajo predvsem ljudje. 
Ljudje v knjigah, bogati in večplastni, ki ti odpirajo nove svetove, in ljudje, s katerimi se o teh knjigah pogovarjamo. 
Večkrat citirate Christiana Bobina: »Brati je jesti.« 
Kdaj, mislite, boste iz faze hranjenja prišli v fazo pisanja? 
Kdaj lahko pričakujemo vaš roman ali vsaj tiste vrste dnevniških zapiskov, na katere že nekaj časa čakajo na Beletrini? 
Ne mislim, da bom kdaj napisala roman, niti nimam kakšne posebne potrebe po tem, pa čeprav jih tako rada berem. 
Kdaj pa kdaj napišem kakšno pesem, kakšno misel, esej. 
Ko sem bila v Angliji sem si zapisovala dnevniško meditativne zapiske. 
In ko sem se vrnila s tistim zvezkom, ga nisem mogla izpisati; zato, da

MANCA KOŠIR | 141

In ne boste izdali še kakšnega imena? 
Dajte no mir. 
Dovolj sem povedala. 
(smeh) Če zdaj ošvrkneva bolj konkretno, manj eterično vlogo: Manca Košir v politiki – kot goreča podpornica predsedniške kandidatke Barbare Brezigar. 
Ni to za predstojnico katedre za novinarstvo na FDV neprimerno? 
Kako prosim? 
Takrat vendar nisem bila več predstojnica. 
Pa tudi če bi bila, se mi to ne zdi prav nič sporno. 
Tudi moj kolega s fakultete Aleš Debeljak je podprl Milana Kučana, pa se ob to ni nihče obregnil. 
Tudi mnogi drugi profesorji so podpirali določene politične opcije, in zakaj ne? 
Intelektualci imajo vso pravico, da izrazijo svoje mišljenje, to je tudi njihova dolžnost. 
Brezigarjevo sem podpirala kot ženski glas, ki je v slovenski politiki res slabo slišan. 
Tako kot sem letos z Junijsko listo podpirala še glas invalidov, bolnikov, ostarelih, ki so še slabše slišani politično. 
Na promocijskem materialu Junijske liste ste na fotografiji z Borisom Cavazzo. 
Prijatelje imaš zato, da jih včasih prepričaš, da naredijo kaj, kar je dobro za vse nas. 
Klic k celostni politiki in socialni državi. 
Januarja že pripravljamo javno tribuno o vključitvi komplementarnega zdravilstva v javni zdravstveni shemi. 
Zelo žalostno se mi zdi, saj je v parlamentu še manj žensk, kot v prejšnjem. 
Očitno bo treba tako kot v skandinavskih državah, ki so začele s kvotami in imajo zdaj že petdeset odstotkov žensk v parlamentu. 
Na eni stani imamo ženske praviloma in v večji meri še vedno podobne plače kot moški in dolg porodniški dopust, na drugi strani pa živimo v politično moškem svetu. 
Med drugim ste na svojih bralnih večerih predstavljali tudi Antologijo slovenske kratke erotične proze. 
Kaj menite o literarnem erosu na slovenskem? 
To je pa tako silno dolgočasna stvar, da je to sramota za slovensko literaturo. 
Preseneča čutnost zgodbe Prežihovega Voranca, ki ga prej nismo poznali v tej vlogi? 
Voranc je čudovit, res, svetla izjema. 
A treba je vedeti, da edino ta njegova zgodba, ki so jo uvrstili v to antologijo, ni cenzurirana, sicer so vsa njegova dela cenzurirali, ker takratni slovenski uredniki očitno niso presnesli njegovega zemeljskega erotizma. 
Po vojni se je pojavil Vitomil Zupan in vpeljal to urbanizirano erotiko, tako da so se te stvari malo bolj sprostile ... 
Pred drugo svetovno vojno, pa se mi zdi vse, razen Prežihovega Voranca, en sam božji dogčas. 
Kdaj že so imeli Francozi svojo erotično literaturo, da ne govorimo o avtorjih Daljnega vzhoda ... 
Ali o Visoki pesmi. 
Po drugi strani pa je slovenska sodobna erotična

Page 143

LOJZE KOVAČIČ | 145

Nikoli nismo zlezli iz otroških stvari

Page 156

SVETLANA MAKAROVIČ | 161

Page 175

Harlem, za Telesnega čuvaja pa so se izkazali najboljši mehiški mariachiji, te sladke trobente, ki se nalagajo druga na drugo kot plasti sladkorja. 
Za prvo verzijo, ki jo tipkam, moram biti popolnoma sam. 
Rabim mir, tišino in koncentracijo. 
Je pa res, da prvo verzijo romana naredim blazno hitro. 
Telesnega čuvaja v treh seansah po tri dni. 
Potem pa pride na vrsto dologotrajno piljenje, obdelava? 
Ja, pri tem romanu je piljenje trajalo kar tri leta. 
In mislim, da je zdaj obdelan tako, kot je treba. 
Tri leta!? 
Kako se sploh lotite tako nesimpatičnega značaja socialnega iztirjenca in se potem z njim ukvarjate še tri leta? 
Ja, to je bilo res malo hudo. 
Verjetno je podobno kot pri igralcu, le da ukvarjanje z vlogo dalj traja. 
Moram reči, da sem zdaj, ko je vse to za mano, že ogromno pozabil, čez eno leto se najbrž ne bom spomnil nič več. 
To je po moje edina rešitev. 
Da te like od nekje povlečeš in jih potem potlačiš nekam nazaj. 
Vam to vedno uspe? 
Rekli ste, da ste med pisanjem Satanove krone, ki govori o paranoičnem redoljubnežu, ki povsod vidi bakterije, vstajali sredi noči in urejali svinčnike na pisalni mizi. 
Ja, ker bi to naredil tudi ta glavni junak. 
V Zbiralcu imen, ki je čista žanrska grozljivka, sem si izmislil naslednji prizor: človek stopi v temno sobo, tiplje po zidu, da bi našel stikalo, in ko ga končno zatiplje, se – tik preden ga pritisne – na njegovo roko položi neka druga roka. 
Mehko, nežno. 
Nekaj časa se bori s tem, ali bi prižgal luč ali ne, ker ga je groza tega, kar bo videl. 
Ostati v temi pa seveda ne more. 
Ko sem natipkal ta prizor, zaključil s pisanjem, sem stopil na temen hodnik in iskal stikalo. 
Nobene druge roke ni bilo, a priznati moram, da je trajalo precej dolgo, preden sem zbral pogum, da sem pritisnil stikalo. 
Presran sem bil do konca. 
Zakaj vas tako privlačijo skrajno absurdni, bizarni liki? 
Od Egona, obsedenega z ženskami in Cartierom, paranoidnega čistuna v Satanovi kroni, preko Egonove mame v Sladkih sanjah, ki sina prisili da požre goro konzerv z »Doručkom«, do babice obsedene s križi in Satanom. 
Niti en glavni junak, vključno s stranskimi liki, ni »normalen«. 
Sem mislil, da sem s Hano, frizerko, vendar ustvaril en tak simpatičen, normalen lik. 
Vsaj trudil sem se.

MIHA MAZZINI | 177

Se vam zdi trikrat iz altruizma poročena ženska, ki bi bila v stanovanju z zverjo in je ne bi zavohala, hkrati pa bi ga s prostodušno naivnostjo tako razorožila, popolnoma normalna? 
Poročila se je na papirju, da bi nekim ubožcem pridobila delovno vizo. 
Poznam kar nekaj žensk, ki so to storile. 
Ne smete pozabiti, da se roman dogaja v Berlinu, ne v Sloveniji. 
Drugi kraji, drugi običaji. 
Kar se tiče zavohanja psihopata, druge sodimo po sebi, vedno. 
Hana v sebi pač nima senzorjev, ki bi bili sposobni odkriti, kaj premišljuje moški zraven nje. 
Je pač svetnica. 
Tudi v tem romanu se niste izognili elementom krščanstva. 
Gor sem rasel ob treh knjigah. 
Prva je bila Življenje svetnikov, druga Sveto pismo, tretja pa Aškerčeve Balade in romance, kar je po mojem mnenju najboljši slovenski horor. 
Mejnik, Brodar, to so strašne zgodbe. 
Vsaj za mulca, no. 
Aškerc je bil naš Stephen King, ni kaj. 
Telesni čuvaj pa je nastal po nekajletnem intenzivnem branju srednjeveških mistikov, kar se mu blazno vidi. 
Obvladovanje nagonov. 
Krščanska ikonografija. 
Hana je s to svojo nedolžnostjo pravzaprav res svetnica. 
Vržena je med zveri, ki jih razorožuje s svojo prostodušnostjo in naivnostjo. 
Svetopisemska zgodba: Daniel v zverinjaku? 
Ja, medtem ko je Hana že svetnica takorekoč iz prirojene nedolžnosti, čuvaj to počasi postaja na edin drug možen način – preko trpljenja. 
Trpi, obvladuje svoje nagone, da je ne bi razmesaril že prvi dan, ker mu je njegov gospodar dal nalogo, da jo varuje za pričanje na sodišču. 
Trpi kot žival in v določenem trenutku doživi razsvetljenje, globoko občutje ljubezni. 
Tako kot mistiki, ki so ponavadi postali odvisniki tega blaženega občutka in so v iskanju ponovnega podoživetja tega trenutka počeli vse mogoče, od bičanja, do stanja na eni nogi. 
To je en vidik. 
A bralec, ki bo roman bral kot kriminalko, bo prav tako zadovoljen. 
Kot je v spremni besedi zapisal Aleš Čar, lahko roman v okvirih kriminalke beremo tudi kot ljubezenski, psihološki roman, srhljivko, filozofsko parabolo. 
Ste med pisanjem res mislili na vse te plasti? 
Ah ne. 
Moja agentka mi je rekla, da ne pomni, kdaj je nazadnje brala roman, s katerega razne pomene lahko lupiš plastjo za plastjo, kot čebulo. 
V bistvu pa me je na začetku zanimalo, kje je meja zahodnega sveta od ostalega sveta. 
In ta meja je pes. 
Zahodni svet je tam, kjer, če greš na cesto s psom, dobiš več čustvenih izlivov, kot če greš z otrokom. 
Ta meja ne teče po državah, marveč po pokrajinah – recimo v sosednji Italiji tam nekje po sredini. 
Do Rima, recimo. 
Nižje od Rima se bodo vsi ukvarjali z otrokom, jebeš psa. 
Slovenija je docela del zahodnega

MIHA MAZZINI | 183

MIHA MAZZINI | 185

Page 193

194| VESNA MILEK INTERVJUJI – PISATELJI IN PUBLICISTI

Bo zbirka francoskega pisatelja Erica Emmanuela Schmitta nova uspešnica? 
To je v stilu Alkimista, vendar gre korak naprej. 
Bolj poglobljen način razmišljanja, literarna subtilnost je pri njem višja kot pri Coelhu. 
Roman Gospod Ibrahim in cvetovi iz korana je čudovita oda verski toleranci. 
Nekateri vam očitajo, da se preživljate predvsem s prodajo priročnikov in šunda. 
Lahko imenujete avtorja, ki velja za »resnega pisatelja« ki ste ga v Vale-Novak prodali kot bestseller? 
No, ta očitek je snobističen. 
Prodaja se marsikaj, tako lažja kot bolj kakovostna literatura. 
Nikakor ne morem reči, da mi zdaj izdajamo kakšen šund. 
Naj se nehajo že pretvarjati, ti zafrustrirani snobovski kritiki, ki ves čas tvezijo o visoki literaturi, za Kanta pa so nazadnje slišali v gimnaziji. 
To, da se mi s prodajo preživljamo, je kvečjemu naš plus, ker tisti, ki nam to očitajo, se s tem ne preživljajo in čakajo, da jih bomo preživljali mi, skozi davke, ki jih plačujemo. 
Res pa je, da se velikokrat bolje prodaja kak subvencioniran roman kake druge založbe, kot pa naše literarne izdaje. 
Kje je tu logika? 
Pri Vale-Novak moramo literaturo res samosubvencionirati, pač tako, da prodajne uspešnice krijejo zahtevnejša dela, medtem ko subvencionirane založbe delajo knjige, ki se bolje prodajajo od naših in pri tem celo zaslužijo. 
Če to ni absurd! 
Poleg tega subvencionirane knjige nimajo nižje cene od naših nesubvencioniranih. 
Frédéric Beigbeder, recimo, se je kar nekaj prodal. 
Mislim, da je njegov zadnji roman Windows on the World izjemen roman, ki je med drugim uspel tudi v ZDA in dobil izjemne kritike. 
Veliko boljši roman kot recimo njegov prvi hit 2999, ki se je sicer boljše prodajal. 
Zdaj boste po dvajsetih letih ponatisnili knjigo o papežu Wojtyli, ki jo je napisal vaš oče Andrej Novak. 
To se mi zdi smiselno že zato, ker ne obstaja nobena druga monografija o Papežu Janezu Pavlu II., ki bi jo napisal Slovenec. 
Knjiga je izšla leta 1983 kot sociološko-politična analiza pontifikata Janeza Pavla II. 
Ta knjiga je zanimiva tudi zato, ker razkriva, da je Janez Pavel II. glavne teze svojega pontifikata postavil v prvih štirih letih in jih potem širil med vernike. 
Obrnil se je k Mariji in jo častil na dobesedno mističen način. 
Kar je za papeža precej občutljiva stvar. 
Kljub vsemu pa je od leta 1982, ko je oče to pisal, pa do letos minilo več kot dvajset let in tako sem se kar sam lotil raziskovanja tega obdobja. 
Hotel sem napisati predgovor k ponatisu, zdaj pa je to iz predgovora preraslo v obsežen teološko-filozofski esej, ki postaja konstitutivni del te knjige. 
Že prej sem se veliko ukvarjal z religijo, z nastankom kristologije, s krščanstvom nasploh, pa tudi z judovstvom,

Z neklasično kriminalko s postmodernističnimi vložki Izza kongresa ali Umor v teritorialnih vodah je postavila na laž trditev, da »mali narod ne more proizvesti velikih umorov, ker nima pravih detektivov«. 
Njeni kriminalni romani so večinoma razprodani, prav tako jih je težko dobiti v knjižnicah. 
Že z zbirko kratkih zgodb Zverjad se je razgalila njena težnja po podrobnejši psihološki analizi likov, njene Cimre so ponovno – srhljivka –; dokler ni z romanom Karfanaum, postavljenim v arabski svet, prestopila iz okvirov žanra in potrdila, da jo že od začetka bolj kot kriminalni zaplet zanima psihološka geneza umora. 
Zadnji roman Mačja kuga je presenečenje. 
Tako stilno kot vsebinsko, saj se enkrat zdi kot fino tkana perzijska preproga, drugič ponuja kalejdoskop magičnih podob, ki bi ga najlažje označili kot zmes Márquezovih Sto let samote, Wildovega opisovanja lepote in čutnih užitkov v Sliki Doriana Graya in Biblije. 
Apokaliptično vzdušje, ki preveva roman blaži emblem svetosti iz turške Armenije – bela puhasta mačka van. 
Ste že pobožali mačko van? 
Ne še, ampak potihem upam, da se bo pred mojimi vrati pojavil kakšen čeden, manjši moški, temne polti in temnih skodranih las, se predstavil kot turški ambasador in mi v naročju prinesel mačko van, ker že tako lepo pišem o Turčiji … 
(smeh) Ne, zaenkrat je nisem še pobožala. 
Tudi ne bi šlo. 
Doma imamo sedem kil težkega silaka, ki ne bi trpel konkurence. 
Je bila mačka tudi tisti prvi zametek ideje romana, podoba, ki vas je preganjala, kot je Fowlesa pri romanu Ženska francoskega poročnika preganjala podoba viktorijanske ženske na pomolu, ki strmi v morje (med drugim ste jo uporabili v romanu) ? 
V bistvu je bila prav mačka, ja. 
Ne mačka v biološkem smislu, ampak mačka kot simbol nečesa božjega, metafizičnega, neotipljivega.

Po vaše torej res potrebujemo še enega Prežihovega Voranca, kot ste se izrazili v zadnjem intervjuju? 
Mislim, da res, čeprav je njegov stil v tem trenutku že demode, neprivlačen za bralca. 
Prav zato se mi zdi magični realizem dobra rešitev te dileme. 
Kako hkrati pisati lepo in vendar družbeno kritično. 
Zdi se mi, da se je do magičnega realizma tendenca v družbeno kritični literaturi bíla s to željo po estetiziranju teksta. 
Tekst je moral biti direkten, celo grob. 
Sama pa imam zelo rada lepe stvari. 
Že res, da je struktura teksta najpomembnejša, ampak rada vidim, da je prevlečena z visokim emajlom. 
Torej bi se poleg Voranca prileglo tudi kaj glamuroznega? 
Seveda. 
Z glamurjem se mi ne zdi čisto nič narobe. 
Konec koncev že to, da pri svojemu pisanju pazim ravno na slog, na besedišče, na sintakso, na to, kako stavek zveni, ne samo, da je smiseln in ustrezen situaciji, ampak da je tudi zvočno lep; že to kaže na mojo težnjo po glamurju. 
Zadnji film, ki sem ga res z užitkom gledala, na primer, je bil Gladiator. 
Že res, da ne izreka velikih resnic, ampak, tako fino je gledati nekaj, kar je nobel narejeno. 
V primerjavi s slovenskimi filmarji imam srečo, da za to, da svoj tekst naredim “nobel”, ne rabim drugega kot sama sebe in računalnik. 
Zanimivo, da ste od iskrivega, intelektualnega postmodernističnega stila prvih kriminalk prešli na izjemno topel, čuten slog, kopičenje besed, ki šuštijo, dražijo vse čute, vid, otip, vonj. 
Po naravi sem hedonist, čeprav je to težko verjeti, ker sem prisiljena živeti v malo bolj skromnih okoliščinah. 
A všeč so mi lepe stvari, telesni užitki ... 
Nekaj časa sem se poskušala celo vpisati na likovno akademijo, ker sem hotela biti restavratorka, a na žalost ne znam tako dobro risati kot pisati. 
Svoje tekste vedno vizualiziram. 
Zato mislim, da tudi ta roman ilustratorjem ne bi smel povzročati težav. 
In niti ne filmarjem? 
Zakaj tako odločno zavračate možnost, da bi vaš roman uporabili kot predlogo za film? 
Kot študentka sem delala v montaži in se tam deloma seznanila s procesom ustvarjanja filma, tako da zame film nima te mistike, kot za večino ljudi. 
Imela sem konkretne predloge, da bi sodelovala pri scenarijih in podobno ... 
Ampak za zdaj me čisto nič ne vleče v to smer, zlasti ne v slovenski film. 
Čeprav je Šterkov Ekspres, ekspres gotovo dokaz, da tudi z nizkim proračunom lahko ustvariš nekaj zelo estetskega.

Moram reči, da sem ga sama brala v obdobju, ko še nisem bila tako občutljiva na slogovna vprašanja in me je zgodba sama po sebi, pa seveda tudi liki, popolnoma prevzela. 
Da smo si na jasnem, bolj kot čista in nežna Irena, me je zanimala cesarica Teodora, bolj kot slovanski očaki, inteligentni, zviti grški trgovec Epafrodit ... 
Res, Slovani se mi niso zdeli preveč zanimivi. 
Najbrž je bil s tem problemom soočen že Finžgar. 
O narodu, ki je miroljubno pasel ovčke, je težko napisati kaj zelo razburljivega. 
Ne samo, da so stari Slovani pasli ovce, pasejo jih tudi Bevkovi pastirci, ki se še vedno berejo kot obvezno čtivo, da o Pestrni ne govorim. 
Na živce mi gre, da smo skozi izobraževalni sistem dobivali predvsem enostransko podobo slovenstva, da je večina literarnih fabul obveznega branja locirana v kmečko okolje, da se kmetstvo povzdiguje kot neka posebna vrlina. 
Lepo prosim, povprečni slovenski kmet je prav tako zarukan, kot vsi drugi kmetje tega sveta. 
Seveda, tako kot povsod, obstajajo tudi svetle izjeme. 
Slovenska literatura je blazno idealistična, predstavlja olepšane like, poštene, klene kmete, hudobnih mater skorajda ni. 
Imaš pa matere, ki smehljaje se režejo črn hlebec kruha. 
Trpljenje je tisto, ki jih osmišlja in jim daje avreolo dobrote, čistosti ... 
Morajo trpeti, ker je trpljenje njihova dolžnost. 
Njihov edini prispevek je ta, da na njihovih solzah potem zraste velik pisatelj kot Cankar, na primer. 
Kako brzdate nagnenje po filigranskem piljenju stila, da ne bi preraslo v obsedenost? 
Po večinoma srečnem obdobju, ko sem doživljala dobesedno erupcije romanov in kratkih zgodb, sem doživela prvo resno pisateljsko blokado. 
Dve leti sem se mrcvarila in trpinčila s hudo željo po tem, da bi prebila blokado, in s strahom, da se mi je morda nikoli ne bo posrečilo prebiti; potem sem spoznala, da dobrega teksta preprosto ni mogoče izsiliti. 
In ne moreš ga popraviti niti s “filigranskim pijenjem”. 
Zdi se mi, da je za mladega pisatelja ali za tistega, ki pride v določena leta in že začenja izgubljati samokritičnost, prav to zelo težko. 
Zavzeti objektivno distanco do svojega dela je mogoče ena najtežjih stvari v tem poklicu. 
Ste zato v Mačji kugi ustvarili lik mladega pisatelja, ki po zgodnjem uspehu, ne zdrži pritiska pričakovanj na eni in ustvarjalne blokade na drugi strani in postane zagrenjen urednik-uradnik ...? 
Predsednica danskega pisateljskega društva je bila zelo presenečena, ko je v moji biografiji prebrala podatek, da sem začela pisati šele pri osemindvajsetih. 
»To ni šele, ampak že«, je rekla. 
Sama je začela po štiridesetem. 
Tudi Bukowski je rekel, da če hočeš napisati resen roman, nimaš kaj početi pred petdesetim letom.

212| VESNA MILEK INTERVJUJI – PISATELJI IN PUBLICISTI

Če si zelo dober in zelo priden se tudi v naših kulturnih okoliščinah da prebiti za kakšen centimeter ali dva naprej, ampak včasih te res razjezi, ko vidiš, da vse življenje delaš zato, da boš prišel do neke točke, iz katere so drugi pred tabo že štartali. 
Prepričana sem, da so avtorji, ki so imeli možnost ustvarjati v tako imenovanih svinčenih časih, imeli blazno prednost pred tistimi avtorji, ki smo začeli šele po enaindevetdesetem. 
In ravno čez te socialistične čase imajo zdaj največ povedati. 
Čeprav smo v obdobju najbolj grobe oblike ekstenzivnega kapitalizma, v katerem je fraza “knjiga je tržno blago, kot vsako drugo” vsakomur na ustnicah, zlasti tistim firmam, ki prodajalne knjig spreminjajo v prodajalne plišastih živali, še vedno trdim, da je socialistična država za kulturo in kulturnike naredila neprimerljivo več. 
Je kakšna slovenska pisateljica, ki bi si jo lahko vzeli za vzor? 
Slovenska? 
Kaj pa vem. 
Mimi Malenšek je v redu, vendar ne vidim nobenih stičnih točk med njo in sabo. 
V literaturi so mi všeč trezno razmišljujoče in pišoče ženske a la Jane Austen ali George Elliot, ki s svojo viktorijansko treznostjo brez sentimentalnosti poroča o socialnih svinjarijah v industrijskih državah. 
Najbolj sentimentalna baba v slovenski literaturi je itak Cankar. 
Na Klancu se mi zdi edina spodobna stvar, ki jo je kdaj napisal in lik Francke se mi zdi res prepričljivo predstavljen. 
Skratka, če me že sprašujete: Cankar je najboljša slovenska pisateljica. 
Konec. 
November, 2000

SONJA PORLE

218| VESNA MILEK INTERVJUJI – PISATELJI IN PUBLICISTI

mobilni telefon. 
Vemo, kaj to pomeni, vsi uporabljamo mobilne telefone, postali so del našega telesa. 
In v Kongu je v zadnjih štirih letih umrlo več kot pet milijonov ljudi. 
To so podatki, ki jih lahko preberemo v vsakem časopisu. 
Povezava s koltanom preprosto ne more biti zgolj slučajna. 
A tako kot pred stotimi leti se tudi zdaj ne zavedamo, kaj se dogaja ali pa se nočemo zavedati. 
Toda to je predolga in kompleksna zgodba. 
Hočem samo reči, da sem v vseh teh dvajsetih letih frfranja po svetu najbrž izgubila svojo domovino. 
Čeprav bom zagotovo ostala cvetka slovenskega travnika, si moram le priznati, da se nikjer več ne počutim zares stopljena z okolico. 
Niti v Afriki ne, čeprav mi življenjski utrip v nekaterih tamkajšnjih državah zelo prija, na primer v Gvineji, Kamerunu, pa v Gani, seveda ... 
Tudi v Mozamibiku mi je bilo prelepo. 
Mislim, da je moja prava domovina postala kongoleška rumba. 
Glasba. 
Tam se počutim se najbolj doma in varna. 
Če bi morali izbrati – Miriam Makebe, Cesaria Evora ali Oumou Sangare? 
Vse tri so kraljice, vsaka po svoje. 
A ker Oumou poznam osebno in zato vem, kakšna neverjetna frajerka je, bi seveda izbrala njo. 
Pa še nekaj je, zaradi česar se mi zdi, da je Oumou Sanagare trenutno največja afriška glasbenica. 
Medtem ko Miriam in Cesaria zvečine prepevata pesmi, ki so jih zanju spesnili drugi, Oumou glasbo komponira sama. 
Pred štirimi leti ste Oxford, bolje vašo četrt Botley, opisovali precej neprivlačno, »Botley ni lep niti ob sončnih dneh« ... 
Kako z distance potem gledate na Slovenijo? 
A to da sem rekla! 
Ko sije sonce, kar je na žalost bolj poredko, je Botley čisto v redu. 
Najbrž sem se pred tem že zaradi česa spričkala z možem. 
(nasmešek) Vsakič, ko pridem v Slovenijo, sicer doživim manjši čustveni šok. 
Najprej sem navdušena nad vsem, še najbolj nad tem, da za vsakim vogalom naletim na koga, ki je vesel, da me je srečal in bi šel z veseljem z mano na pijačo, pa čeprav je ura enajst dopoldne. 
A kaj kmalu v Sloveniji dobim občutek, da je plavati v majhnem ribniku z malimi ribami vendarle precej bolj naporno, kot preživetje v velikem ribniku, kjer se celo velike ribe zavedajo svoje majhnosti. 
Je bila že vaša prva pot v Afriko nekakšen poskus ubežati z malega ribnika? 
Verjetno sem res zbežala, ker mi je postalo malček tesno. 
Ali pa me je na jug povleklo nekakšno hrepenenje, ki je lastno vsem Slovencem, predvsem ženskam. 
Vsaka druga Slovenka je lepa Vida, se mi zdi. 
In najbrž tudi ni naključje, da se za Afriko v zadnjem času zanimajo predvsem dekleta, da v Afriko nasploh potuje več žensk.

SONJA PORLE | 225

ANDREJ SKUBIC | 233

234| VESNA MILEK INTERVJUJI – PISATELJI IN PUBLICISTI

bolj nevarno, poslušali morbidno hard core muziko, se oblačili v usnjene jakne, verige, pasove z neti ... 
V glavnem, verjetno je ta moja občutljiva heavymetalska narava ustvarila te senzibilne ženske like. 
(nasmešek) Nekaj se moram zahvaliti tudi svoji ženi, ki je bila moja prva bralka in mi je včasih jasno rekla, da je tole pa le malo preveč, da ženska ne razmišlja na tak način. 
Takrat sem se ponavadi ustavil in se poskušal na novo vživeti v osebo. 
Je bil eden od vaših ciljev tudi, kako literarni jezik čimbolj približati pogovornemu jeziku oziroma, kako pogovorni jezik čimbolj avtentično uporabiti v literaturi? 
Na nek način že, ampak ne cilj sam po sebi. 
Ni šlo za to, da bi imel karkoli proti knjižnemu jeziku, knjižni jezik pač uporablja vsak civiliziran narod. 
A v slovenski prozi sem pogrešal nek naravni človekov izraz. 
Da prebereš določen odstavek in si rečeš, ej, to ni papir, to je zares, tako razmišljam tudi sam, tako mi tečejo misli, tako govorim. 
Želel sem doseči, da bi govorjeni jezik tudi na papirju izgledal tako, kot v resnici. 
Niti približno mi ni šlo za izumljanje kakšnega novega trendovskega stila. 
Zdi se mi, da v naši literaturi manjka dejanskega občutenja različnih vrst ljudi, o katerih zelo rad berem v kakšni tuji literaturi. 
Od raznih frikov, klošarjev, avtentičnih delavcev, ljudi, ki o sebi mislijo, da so nepismeni, da bi v jeziku, ki ga imajo, poskušali izraziti neko doživetje. 
To bi recimo sam zelo rad bral v slovenščini. 
Mislite torej, da slovenskemu jeziku ne grozi nevarnost, da bi ga preplavil sleng, ali da bi ga razjedli vdori tujih jezikov, sploh angleščine? 
Nikakor ne. 
Katastrofa je, če se jezik zamenja, torej, da jezik izumre. 
To se lahko zgodi takrat, kadar ljudje začutijo, da njihov jezik ne more več izpolnjevati njihovih potreb, kadar se v svojem jeziku slabo počutijo. 
V tem, da se v slengu uporabljajo besede iz tujih jezikov, pa ne vidim nikakršne grozeče nevarnosti. 
Sleng vse tuje besede, ki jih vsrka, popolnoma spremeni, spremeni jim pomen, drugače jih sklanja. 
Samostalnik life, se pri nas uporablja kot glagol lajfati ... 
Angleži, s katerimi sem govoril, so se zelo zabavali, ko so slišali, kako Slovenci uporabljamo ful, ker ga oni nikoli ne uporabljajo na tak način. 
Ful dobro. 
Do fula. 
To več ni angleška beseda, ampak slovenska slengovska beseda in pomeni čisto nekaj drugega, kot v angleščini. 
Kot se je izrazil Blaž Lukan, je Grenki med roman o tujcih, ki so na začasnem delu v Sloveniji, medtem ko naj bi bil Fužinski bluz roman o nas samih kot tujcih. 
(nasmešek) Težke besede, ampak na nek način je res. 
In že se postavlja naslednje vprašanje, če že pišem o tem, kako smo si odtujeni, kaj torej predlagam? 
Kako bi morali živeti? 
Naj gremo vsi na vas, se družimo in pazimo drug na drugega?

Page 236

nobene knjige. 
Fužinski bluz se mi sicer zdi boljša knjiga, a se je prodala v pol manjšem številu izvodov, ker pač ni dobila nagrade. 
Pa čeprav je bila lani nominirana za kresnika? 
To ni isto. 
Se mi pa zdi fino, da se ves čas po malem prodaja, da je nekako v stiku z bralstvom. 
Ponavadi se prvi, najmočnejši val prodaje zgodi v prve pol leta, kolikor jo odkupijo knjižnice, potem pa je počasi konec ... ta tekst pa počasi živi, ko hodim na branja so odzivi zelo dobri in to mi je morda še bolj všeč, kot masovna prodaja po nagradi. 
Definitivno je kresnik pomembna nagrada, že zaradi tega, kar simbolno prinese avtorju, predvsem zato, ker pritegne pozornost javnosti na branje. 
Živimo pač v času, v katerem ljudje ne vidijo stvari, če jim jih ne porineš pred nos. 
V kakšnem odnosu je prevajanje s pisanjem literature? 
Omenili ste, da je prevajanje dobra vaja za literaturo, saj ti omogoča, da se vživiš v že pripravljeno predlogo? 
Matej Bogataj je Grenki med celo označil kot prevajalski roman. 
Deloma zato, ker govori o prevajalcih. 
Na neki način je mogoče bil prevajalski roman v tem smislu, da sem poskušal tujo miselnost, torej način razmišljanja angleških prevajalcev, presaditi v slovenščino. 
Koliko mi je to uspelo, ne vem, ljubljanski Angleži se nekako ne lotevajo branja slovenskega leposlovja, da bi mi povedali. 
Pravo prevajanje je seveda nekaj čisto drugega. 
To je zelo intimna stvar med tabo in avtorjem. 
Je prevajanje podobno »lezenju pod kožo« avtorju, kot kadar lezete pod kožo svojemu junaku in si poskušate prisvojiti njegov jezik? 
V bistvu je globlje, ker je bolj samozavedno. 
Ko prevajaš, se posvečaš vsaki avtorjevi besedi, jo preobračaš, vrtiš ... 
Ko pišeš svoj tekst, se preprosto poskušaš vživeti v možgane človeka, ki mu misli tečejo. 
Takrat nimaš časa, da bi se posebej obešal na besede, morda šele v drugi fazi, ko tekst čistiš, ga piliš. 
A še vedno avtorski tekst pišeš bolj na mah, bolj intuitivno, spontano. 
V romanu ni objektivnega pripovedovalca, nekoga, ki bi vaše junake videl od zgoraj. 
Vam pisanje v prvi osebi daje možnost opisovanja dogajanja v njihovi psihi, se v prvi osebi lažje zapeljete v norost, kot bi rekel vaš kolega Dušan Čater? 
Čater dejansko vse piše v prvi osebi, on je ves čas predvsem on, čeprav se v pisanju seveda popelje do večje norosti kot v življenju, no, včasih tudi obratno. 
(nasmešek) Lažje pišem v prvi osebi, takrat dejansko gledaš skozi oči te osebe, razmišljaš z njenimi možgani. 
Če pišeš v tretji osebi, nimaš možganov, s katerimi

Jezik je takšna zver, da troši organizem

Page 256

Mislite prav na zavestno odločitev – »postati umetnik«? 
Hotel sem postati nekdo, ki bo presegel meje Slovenije, ker me je globoko žalilo dejstvo, da sem moral vedno znova razlagati, kdo smo Slovenci. 
Ko so me starši pošiljali k otrokom prijateljev po svetu, v Pariz, Bruselj, Amsterdam in sem vrstnikom začel govoriti o Prešernu, Plečniku, Kocbeku, je nastala popolna tišina, prazen prostor in sem se počutil kot sirota. 
Narcisoiden kot sem, sem hotel postati nekdo, ki bi prebil to mejo. 
Ki bi ime svojega plemena ponesel v svet. 
(nasmešek) Moje otroštvo je bilo veličastno. 
Moja nona je živela v vili v Opatiji, moji spomini na otroštvo so podobni spominom Nabokova. 
(nasmešek) Vaš prapraded je bil baron in dunajski general, ste povedali v intervjuju za Razglede – očitno ta aristokratski duh gojite še naprej? 
Ne, jaz sem vendar »common guy«. 
Verjetno sem malo snoba in hohštaplerja, doma so mi rekli zagrebški hohštapler, gotovo pa nisem kak maziljeni aristokrat, prav nasprotno. 
Bil sem tabornik, taborovodja, udarnik, vsa štiri leta gimnazije sem dobil največ glasov v razredu, vedno sem imel zelo močan socialni čut. 
Če se vrneva k besedi – iniciacija se je, kot ste večkrat omenili, zgodila s poezijo Daneta Zajca. 
Ja, beseda me je zadela, ko sva takrat bila z Bracom študenta in cimra na filozofski fakulteti, izpostavljena branju Daneta Zajca ... 
Ko je Zajc začel brati svojo poezijo, je bilo to tako močno, tako karizmatično, da se je v meni nekaj pretrgalo. 
To je bil potres, nisem vedel, kaj mi je, čez nekaj časa so moji prvi verzi in besede padli vame kot kamni z neba na pleh. 
Prvega verza se spomnim in se ga bom vedno spomnil. 
»Utrudil sem se podobe svojega plemena ...« 
Za njim je potem padlo vame in iz mene še šest pesmi in mi je odleglo. 
Braco je svoje prve pesmi napisal kak teden prej in bil zato v mojih očeh polbog, šla sva na Perspektive h Kozaku, Tarasu, Zajcu ... 
In tako je šlo potem naprej. 
Po tej točki odkritja, potresa, nisem hotel te izkušnje nikoli več izpustiti. 
Bil sem pri viru, pil sem pri viru. 
Zame je bilo to nekaj tako dragocenega, da se ne da primerjati z ničimer, samo z ljubeznijo. 
Morda je deloma primerljivo z izkušnjo igranja na klavir. 
Zakaj ste potem nehali z igranjem? 
Takrat sem bil še otrok, sicer sem prišel do visokega roba v provincialnem okolju – a potem sem klavir opustil nenadoma in dramatično. 
Zame je bila to prevelika obremenitev, preveliki so bili upi, ki so jih polagali vame, tisto religiozno

čase so me spraševali, če bi kaj napisal o svojih izkušnjah, češ da je čas, da povem določene stvari. 
Vendar me trenutno to, kar delam, najbolj zanima in okupira. 
Politika je nepomembna, če lahko počneš bolj temeljne reči. 
In pisanje politične poezije je lahko kratkoročna past. 
Če bi se na zahodu pustil zmanipulirati kot disident, bi me požgalo. 
Tudi kadar vas na zahodu, sploh v Ameriki, sprašujejo o vaši izkušnji zapora, to vprašanje amortizirate. 
Ker se mi zdi neumestno, da bi govoril o teh mojih petih dnevih zapora, ker vem, kaj se je takrat dogajalo pisateljem na Češkem ali v Romuniji. 
Sicer je bilo takrat zelo ostro, bilo me je strah, do mene so se obnašali kot do zaprtega generala sovražne vojske, a so me po petih dneh spustili ven brez procesa. 
Udba se je takrat prvič opravičila v Delu, da je šla predaleč. 
Naslednjič ste politične vrhove vznemirili s pesmijo Edvardu Kocbeku leta 1975. 
Kocbek je bil tako strašna paranoja za Edvarda Kardelja, da kdorkoli je prišel v to podvodje ... 
Zaradi tega je padel Zagoričnik kot urednik, zaradi tega sem postal persona non grata v Sloveniji. 
Takrat sem pravzaprav naredil dva »prekrška«. 
Prvega, da sem napisal to pesem na dan, ko je bil Solženicin fizično odstranjen iz Sovjetske zveze. 
Drugega, ko me je katoliška univerza v Gradcu povabila na branje, a je Ribičič po Miri Milhelič sporočil, da se tega ne smem udeležiti. 
Oslarija, sem rekel. 
Šel sem k Ribičiču, saj so moji gostitelji podpirali Slovence na Koroškem, a ga nisem prepričal. 
Bil sem tako besen, da sem v Gradec poslal telegram, da mi politika prepoveduje udeležiti se literarnega branja. 
To je bilo seveda preveč. 
Leto in pol sem imel popolno blokado, država mi je ukinila možnost kakršnegakoli zaslužka in dobil sem jasen namig, »naj se grem čimprej spočit k očetu v Koper«. 
Na srečo me je direktor osnovne šole v Marezigah, gospod Mesec, stari partizan, ki sem mu baje pomagal na klavzuri umetnostne zgodovine, česar se res ne spomnim, vzel za osnovnošolskega učitelja angleščine. 
In ko je k njemu prišla Udba, je začel kričati na njih, češ kaj se gredo, da so bili v plenicah, ko se je on boril za to državo ... 
Nato sta Jugoslavijo obiskala izvršna direktorica ameriškega Pena Hortense Calisher in njen mož, direktorja Yadda Curtis Harnack, moj prijatelj (takrat sta obiskala še Madžarsko in Romunijo), in postavila zelo konkretno vprašanje, kaj se dogaja z mano. 
To, da so jim pokazali moje knjige, ki so takrat res izhajale, ju ni zadovoljilo. 
Zahtevala sta, da se z njima pojavim v javnosti. 
Preganjanja je bilo konec.

Page 266

Page 267

Page 270

Oenothera Erythosepala, naslov ene od pesmi v njegovi zadnji zbirki Protuberance, je latinska beseda za svetlin, pravi. 
To je tista rastilna, ki raste ob progah, na smetiščih, v jarkih, na odmaknjenih krajih, a ko pade tema, zaradi fosforja v listih, zasvetli v temi. 
Kot za pesnika zasvetlijo tista redka zrna poezije med vsem, kar je napisano. 
Aleš Šteger (rojen v Destrniku pri Ptuju 1973) je že s svojo prvo pesniško zbirko Šahovnice ur (1995) v trenutku osvojil slovensko kritično javnost in zanjo dobil nagrado Slovenskega knjižnega sejma za najboljši prvenec. 
Dve leti kasneje je za drugo zbirko Kašmir (1997) prejel Veronikino nagrado, se vmes podal na pot v prozo in nastal je literarno potopisni prvenec s poti iz Peruja Včasih je januar sredi poletja (1999). 
Iniciacija v poezijo so bili (»že zelo dolgo tega ...«) verzi Octavia Paza, zdaj se ga dotikajo glasovi poetov kot so Gottfried Benn, Cesar Vallejo, Czesław Miłosz, Ted Hughes in Peter Huchel ... 
Piše, prevaja, ureja, kot član uredništva Beletrine je urednik zbirke Koda, in predvsem veliko potuje: Mehika, Peru, Gvatemala, Argentina, Kolumbija, Indija, Jemen ...; pa spet Mehika, Gvatemala ... 
In tako naprej. 
Vmes London, Berlin, Stuttgart; pesniška branja, prevodi. 
Urnik pesnika kot urnik poslovneža. 
Zato, tudi zato nastanejo Protuberance: Iz potrebe po besedi in hkrati strahu pred njo. 
Iz potrebe po stiku s sočlovekom in strahu pred bolečim vdorom v pesnikovo intimo. 
Kako, kot nekdo, ki poskuša izraziti neubesedljivo, občutite besedo, breme besede, strah pred besedo, morda njeno diktaturo? 
Če me sprašujete v povezavi s pisanjem ... se mi zdi, da je vznik poezije ali verza onkraj jezika. 
Na začetku nikoli nimam besede, ali stavka, ampak bolj nekakšen imaginarni prostor. 
Nekaj zažari in se ti odpre. 
Ne vem, pereš posodo in v pomivalnem koritu zagledaš dva prekrižana noža ... 
V tistem trenutku je to konstelacija, ki ti odpre prostor, in tam se potem nabira nek material, ki ni verbalen. 
Je pa seveda verbalna njegova realizacija.

In zdaj nastopi trk, konflikt, kako to izraziti verbalno? 
Ne bi rekel, da gre za konflikt. 
Je bolj igra s samim samo. 
Konflikt bi nastopil, če bi hotel ta material izsiliti iz sebe za vsako ceno, v tistem trenutku. 
Sam ne čutim artikulacijske krize, čutim pa lastno omejitev – kako to, kar se mi nabira, celovito prenesti na drugo stran. 
Sprožitelj je lahko tudi kaj drugega. 
Znak, kakšna druga beseda, potem pa vedno sledi inkubacijska faza, ki nima veze z artikulacijo in ne z jezikom, morda le z jezikom aminokislin v glavi. 
Šele ko se pesem izlije na drugo stran, na papir, verjetno občutiš to omejenost. 
Radikalno omejenost. 
Treba se je zavedati, da je pesem narejena iz besed. 
To je njen največji dar in prekletstvo hkrati. 
In v tem obstaja vsa ekonomija, narejena iz besed in kot tako jo je treba obravnavati. 
Kot nekaj, kar se da popraviti, obrniti, pregnesti kot material, hladnokrvno in z distanco. 
Kako ob vsej literarni dediščini, številnih referencah in vzorih slediti svojemu glasu? 
Kakor pišeš, pri sebi rušiš merila, ki si jih izbral kot normative. 
Kaj so merila? 
Za nekoga, ki piše vizualno poezijo, so čisto druga, kot za nekoga, ki piše sonet. 
Vsak nosi v sebi ideal, ki ga hoče zrušiti, preseči, gre za bitko s svojo predstavo tega. 
Nobenih utvar nimam, da delam karkoli novega. 
Vas ne frustrira, če opazite, da ste uporabili podobno metaforo, podobno pesniško zvezo, arhetip, kot recimo kateri od vaših pesniških vzorov? 
Moti me, če se tega ne zavedam. 
To se mi zdi bistven razloček. 
Lahko je tudi strategija. 
Elliot je rekel, da je razlika med dobrimi in slabimi pesniki v tem, da dobri pesniki kradejo na tak način, da tega nihče ne opazi. 
Da greš na neki ravni tudi zavestno v celo stvar, ne le, da pustiš, da se material izlije na papir kot nekakšen izbruh nepovezanih asociacij. 
Pri nas se velikokrat pojavlja stereotip, da je pesem izlitje trenutka, nekaj čistega, takoj ko jo začneš spreminjati, obdelovati, porušiš njen »čisti naboj«. 
Gotovo pri nas še vedno obstaja nek stereotip pesnjenja, da je pesem nekaj vzvišenega in težkega, da je dana od muze, torej prihaja od zgoraj in pesnik nima na to nobenega vpliva. 
To je lahko tudi alibi – karkoli jaz kot pesnik rečem, izrazim, je torej nedotakljivo, ker pač prihaja »od zgoraj ...« 
Sam se borim ravno proti temu. 
Ne dopuščate, da nekateri pesniki ustvarjajo tudi na tak način? 
Gotovo. 
Vsak postopek je legitimen, če je produkt v redu. 
Ko sam kot bralec pristopam k pesmi, hočem, da se mi nekaj zgodi. 
Če se ne zgodi nič, potem tako ali tako ni važno, kako je bila izpisana.

Če so vaše pesmi v prvi, dobesedno uspešnici, govorile v jeziku naslade, sonca in krvi, v zadnji zbirki Protuberance govorite v jeziku znanstvenika; ostro, kruto, dokumentarno. 
Vsi pravzaprav preizkušamo različne preobleke istega telesa. 
Možnosti transformacij, ki jih imamo, so neskončne. 
A samo nekatere so nam pisane na kožo. 
Iz knjige v knjigo iskati te transformacije, se mi zdi velik izziv, nenehno potovanje. 
To pomeni, da greš pri vsaki transformaciji do roba, se potopiš, lahko se tudi izgubiš, ampak potem, ko izplavaš, je vse skupaj potrebno podvreči strogi analizi in se zavedati, da je to tudi za druge. 
Če hočeš, da se to dogaja samo zate, potem nimaš kaj objavljati. 
V tem smislu mislim, da sem dialoški. 
Kdaj ste vedeli, da bodo Protuberance, izbruhi sonca, naslovili vašo tretjo zbirko? 
Prvič sem se s tem izrazom srečal že dolgo nazaj, ko sem se za hobi ukvarjal z astronomijo, vmes sem ga pozabil, dokler nisem odprl neke znanstvene knjige in zagledal fotografijo sonca. 
Takoj sem vedel, da gre za protuberance. 
Potem se je vse odprlo, veriga asociacij ... 
Ob tem sem odkril, da izraz označuje tudi kostne bule, izbokline. 
Ta neka dvojnost tega, kar smo. 
Dvojnost fizične, pritlehne čumnate eksistence na eni in astralne razsežnosti na drugi strani. 
Dane Zajc v predgovoru k zbirki govori o pesnikovem zavedanju, da »pohabe so, so bile in bodo trajale. 
In da jih zapisujete, da bi ljudje poznali njihova imena«. /Da bi z beleženjem ran /Celil imena za pohabe tega sveta./ Ja, ta želja, da bi poiskal nevralgične točke, jih obkrožil z vseh strani in imenoval. 
Seveda je naivno upati, da beseda odreši. 
A včasih je treba od jablane zahtevati fig. 
Zakaj? 
Ker te življenje v to postavi. 
In ker si tako narejen. 
In vas pesmi niso reševale? 
Ne. 
Morda ima pisanje kot tako res neko psihoterapevtsko funkcijo, o tem so delali tudi številne poskuse, tudi s povsem medicinske perspektive ... 
Ampak vsaj v primerih, ki jih jaz poznam, to pisanje ni vredno branja. 
Potreben je preskok od tega, kaj osvobaja nas, do tega, kar osvobaja bralca. 
In to se mi zdi zelo velik preskok. 
Kaj po vašem osvobaja bralca? 
Da v pesmi začuti, da je nekdo izrazil tisto, česar sam ne zmore, da nekdo »nosi tudi njegov križ«? 
Ne vem, kaj bralca osvobaja, če ga sploh kaj. 
Vem pa nekaj, da bralca čisto nič ne briga in ne zanima moja lastna oseba.

usmerjenost, je gotovo tudi ta. 
Vendar se mi zdi, da je v zadnjem času aktivizem tako pri gejih kot pri lezbijkah enako zastopan. 
Gotovo ni manj žensk, ki so se javno deklarirale. 
Kakšen pomen ima »coming out«? 
V prvi vrsti je najbolj pomemben za posameznika, ker s tem potrdi sebe in sam pri sebi razčisti s svojo spolno usmeritvijo. 
Kar gotovo ni lahka naloga. 
Seveda pa ima javni coming out širši pomen, da razbija družbeni molk in da se uveljavijo drugačni življenjski stili. 
S tem ne mislim samo na homoseksualnost, ampak na vse, kar se je do nedavnega zdelo nesprejemljivo, pa se je o tem začelo govoriti. 
So ljudje, ki živijo kot narkomani in imajo zato poseben stil življenja. 
Coming out je proces, ki traja vse življenje. 
Če to storiš enkrat, s tem nisi naredil nič. 
Včasih je pomemben, včasih je manj pomemben, stvar lastne presoje. 
»Tradicionalni« homoseksualci naj bi bili, po pisanju Amorja Toplaka, bolj molčeči kot »moderni« geji, ki naj bi, sploh v klubski sceni, bolj »vreščeče« opozarjali nase. 
Vprašanje je, kje so tako »vreščeči«. 
V vsakdanjem življenju najbrž ne, razen če imajo takšno službo, ki to sprejema. 
So določena mesta, sploh pa rave zabave, kjer se lahko oblečeš, kakor ti srce poželi, za eno noč si lahko karkoli in izživiš svoje fantazije. 
Ali bi lahko rekli, da je s pojavom clubbinga in s klubskimi drogami, homoseksualnost ali vsaj biseksualnost postala nekakšna modna muha? 
Na teh prostorih morda, ne pa v življenju. 
Če pomisliš na vse posledice, ki jih takšna odločitev potegne za sabo, tega ne moremo primerjati z modno muho. 
Že v osemdesetih, ko se je začel punk in alternativna kultura, skupaj s tem pa tudi gibanja za pravice homoseksualcev, so se v starem FV disku začeli gej večeri. 
Tam je bilo sprejemljivo marsikaj, vendar predvsem na ravni ekscesa, še vedno pa so med ljudmi, ne glede na njihovo izobrazbo ali odprtost, prevladovale napačne predpostavke o homoseksualnosti, ki naj bi imela “čudne vzroke”. 
Kako je bilo »biti homoseksualec« v socializmu in kako je zdaj, v demokraciji? 
Gotovo je bilo v socializmu manj tolerance, homoseksualnost, je bila v nekaterih republikah celo z zakonom prepovedana. 
In vendar smo prav v socializmu, v sredini osemdesetih, začeli z odpiranjem novih družbenih gibanj, takrat je bilo to zelo močno gibanje, zelo prodorno, ki je imelo pozornost medijev iz cele Jugoslavije. 
Prav v tem je velika razlika med

Page 291

Page 293

Page 295

SUZANA TRATNIK | 295

Page 300

Če ste, kot pravite, v erotičnem razmerju s svojim likom – skozi katere oči vaših likov ste najraje in najdlje gledali? 
Saj ravno v tem pa je lepota in privilegij pisca, da se lahko seli iz lika v lik, da spreminja svoje zorne kote, da lahko gleda z različnimi očmi in različnimi očali. 
Najbrž obstaja lik, ki ga imate najrajši, podobno kot mati, ki najbolj ljubi najbolj problematičnega sina? 
Točno. 
Najraje imam tiste like, ki mi povzročajo največje probleme. 
S temi se tudi najbolj ukvarjaš. 
Zdi se mi, da dobro pišem takrat, ko se likom nekako prepustim, čeprav jih še vedno nekje iz ozadja obvladujem ... ko si upam priznati, da ne vem povsem natančno, kako in kje se bo zgodba končala. 
Razen mogoče v intuiciji, ki pa ji sicer zelo zaupam. 
Torej ko liku vdihneš življenje, da postaja celo malo neodvisen od tebe, da ti postavlja svoje zahteve, ki jim moraš tenko prisluhniti, čeprav morda na začetku niso bili del koncepta. 
Važno je, da nisi suženj koncepta, čeprav brez njega ne gre. 
Stvari ne smejo postati samoumevne, rutinerske. 
Morda bo zvenelo kot fraza, ampak umetnost resnično razumem kot tveganje. 
Zelo resno. 
Imate že pred pisanjem natančno določen načrt, izdelano idejo ali se vam kdaj zgodi, da vas liki odpeljejo po svoje, da nekateri preprosto nočejo umreti? 
Na začetku imaš vedno neki načrt. 
Vsaj minimalen. 
A ta načrt ni nujno samo nekaj logičnega in racionalnega, lahko je bolj zmešnjava vtisov, občutkov, izkušenj ... 
Za vsem tem je predvsem radovednost, nekakšna želja, da skozi pisanje prideš določenim stvarem do konca. 
V bistvu iščeš neko resnico. 
In zgodba pri pisanju ni sprenevedanje, ampak najkrajša pot do te resnice. 
Krajše pač ni. 
Vedno potrebuješ zgodbo. 
Tako kot so jo potrebovali že stari Grki. 
Kaj je bil mit drugega kot zgodba? 
Kako je z zgodbo v moderni dramatiki? 
Drama je mejna oblika literature. 
Gledališki tekst ne sme zgolj nasičiti prostora z besedami, ampak mora ustvariti prostor, v katerem lahko besedo sploh slišimo. 
Pomembno se mi zdi, da drama ne zapisuje samo dialoga, ampak tudi tišino, molk. 
Zato trdim, da je drama – torej dialog – samo vrh ledene gore. 
Njena posebnost je v tem, da posnema in raziskuje temeljno obliko medčloveške komunikacije, namreč dialog. 
Pomen dialoga lepo razloži David Mamet: ko se dva človeka pogovarjata o vremenu, ne govorita samo o vremenu, ampak predvsem sporočata, da sta človeški bitji. 
Če pa je to res, je v vsakem dialogu skrito mnogo več, kot izgleda. 
In to lahko iz dialoga potegne šele igralec. 
To je ta lepota gledališča. 
Medtem ko v romanu to, kar ni napisano, pravzaprav ne obstaja.

V določenem obdobju vas je zanimala Artaudova ideja gledališča krutosti? 
Ja. 
To so bili časi, ko smo skupaj z Artaudom verjeli, da je treba ljudem metafiziko ubiti skozi kožo. 
Zanimivo pri Artaudu je, da pravzaprav ni uspel zrežirati nobene predstave. 
In vendar je postal ena najbolj vplivnih gledaliških osebnosti dvajsetega stoletja. 
Od kod ta ljubezen do žanra, hororja? 
Vas je bilo kot otroka strah, ste uživali v horror zgodbah, filmih? 
Ne samo to. 
Strah me je bilo tudi priprtih omar, kleti ... 
Mogoče je nekaj tega v meni. 
Mogoče imam nekaj talenta in veselja, da iz vsakdanjih stvari naredim nekaj vznemirljivega, napetega. 
Spomnim se, da sem že kot mulc sošolcem s posebnim užitkom govoril obnovo kakšne knjige ali filma, ko pa so si to šli potem pogledat sami, so bili malo razočarani, češ, to pa sploh ni tako zanimivo. 
Sicer pa ne vem, kaj sploh še je žanr danes. 
Stare, rigidne delitve na tako imenovano visoko in žanrsko literaturo ne ustrezajo več pravi resnici v sodobni literaturi. 
Ne obstaja visoka in nizka, ampak dobra in slaba literatura. 
Tukaj je še ogromno predsodkov. 
Ko sem pisal Obiskovalca, se nisem posebej ukvarjal z žanrom. 
Toda če pišeš petsto strani dolg roman, se moraš včasih vprašati, kako obdržati pozornost bralca. 
Ta se mi namreč nikoli ni zdela nekaj samoumevnega. 
Lahko je nekaj dobro, vredno, a je vseeno nezanimivo. 
Ne vem, ali sam to zmorem, vsekakor pa zelo cenim ustvarjalce, ki jim to uspe. 
Ki jim uspe združiti oba nivoja. 
Kritika je najbolj navdušena prav nad vašimi dialogi. 
Mi, ki pišemo za gledališče, velikokrat pozabljamo, da pišemo nekaj, kar bo potem nekdo govoril, še več: kar bo nekdo potem igral. 
Včasih pomaga že to, da sam prebereš, kar si napisal. 
Meni je zelo pomembno, da so igralcem moji dialogi všeč. 
Igralci imajo namreč instinkt, ki mu zelo zaupam. 
Zame je dober dialog zmeraj malo dvoumen. 
Ne maram stvari, ki so napisane preveč enoplastno, enoznačno. 
Kakšne nenavadne, zabavne, dvoumne dialoge lahko mimogrede slišiš na ulici! 
Potem pa režiraš neko dramo in tam se pogovarjajo na tako nemogoč način, da bi bilo enostavno bolje, če bi bili tiho. 
Rekli ste, da kadar pišete, ne morete režirati in narobe. 
Kdaj se počutite najbolj izpolnjeni – ko poučujete, kadar pišete ali takrat, ko že na dano besedilo dodajate svojo imaginacijo? 
Hm, lahko bi rekel, da vse troje. 
Očitno je delček shizofrenije tudi v meni. 
(nasmešek) Počnem stvari, ki jih rad počnem. 
In za katere mislim, da jih do določene

predstavo, ker to nima nobenega smisla. 
Čeprav je res, da je film obdržal nekatere elemente iz gledališke predstave. 
Večkrat ste omenjali, kako pomembni se vam zdijo detajli, sploh pri dramatiki; in prav detajli v teatru niso vidni. 
Detajli v gledališču so vidni. 
Samo treba jih je znati narediti vidne. 
Če banaliziramo: v gledališču ni možnosti za close-up pogleda, razširjene zenice. 
Gre za različna medija, to je jasno. 
Tudi gledališče je precej širok pojem: lahko se dogaja v dnevni sobi ali na nogometnem štadionu. 
Zase lahko rečem, da sem se od filma veliko naučil. 
Zlasti v zvezi z montažo. 
In mislim, da se tudi film še vedno lahko uči od gledališča. 
Hitchcock, recimo, je bil reden obiskovalec v teatru, Bergman pravi, da ga brez teatra ne bi bilo, pa recimo Fellini in tako dalje. 
Film se ne začne s pristankom helikopterja. 
Posebnost teatra je v tem, da je živ dogodek. 
Zato so totalitarni režimi gledališču vedno posvečali posebno pozornost. 
Ko je v Čilu Pinochet sesul Allendeja, je bilo prav gledališče tisto, ki je najprej prišlo pod cenzuro. 
Gledališče se dogaja v živo. 
Film lahko obrežeš s cenzorskimi škarjami, medtem ko igralcem na odru ne moreš odrezati jezika. 
V vsakem trenutku se lahko zgodi nekaj nepredvidljivega. 
Nekaj, česar ne moreš nadzorovati. 
Mislite, da v poplavi elektronskih vizualnih medijev gledališča ne čaka podobna usoda kot opere? 
Mislim, da ne. 
Seveda pa je za spremljanje gledališča potreben določen interes in zakaj ne – tudi določen talent. 
Ne samo za delanje, tudi za gledanje. 
Če ga nimaš, nič hudega; ga imaš pač za kaj drugega. 
Samo ni treba potem gledališča riniti v muzej in delati ne vem kakšne teorije. 
Isto velja tudi za branje in tudi za film – čeprav je to najbolj množična umetnost. 
Sploh pa je Woody Allen nekoč rekel, da bo 21. stoletje stoletje gledališča. 
In jaz mu verjamem. 
(nasmešek) Če vas film tako vznemirja – kako to, da se niste poskusili v njem? 
Ker je gledališče prva ljubezen ali ker si ne upate konkurirati mladim generacijam, ki že od malih nog živijo z digitalnimi kamerami? 
Najbrž je problem v moji osebnosti. 
Ko delam gledališče, v bistvu uživam. 
Se pa bojim, da bi imel težave pri ustvarjanju filma. 
Zdaj ko smo snemali Vladimirja, sem se še enkrat prepričal, da je delanje filma pravzaprav eno samo čakanje. 
V dvanajstih urah deset ur čakaš. 
Saj ne gre za to, da bi zgubljali čas, takšna je pač narava dela, priprave itd. 
Bojim pa se, da to ni v moji naravi, da za to nimam živcev.

Kako se kaj razumeta s Sartrom? 
Tudi v vaših dramah večinoma prevladujejo zaprti prostori, absurd, nelagodje, kompleksni, zadušljivi človeški odnosi, ideja »pekel smo ljudje« ... 
Zlasti med študijem sem precej bral eksistencialiste. 
Ljubši kot Sartre mi je bil Camus. 
Morda je Sartre boljši filozof, zagotovo pa je Camus boljši dramatik. 
V svojem pisanju sem se veliko ukvarjal s problemom absurda, nesmisla. 
Saj se najbrž še vedno, samo da tega zdaj ne rinem več v prvi plan. 
Tega sem se v svojem delu že odvadil. 
Ko začenjaš, si nestrpen, prepričan v svoj prav, rezultat je pa čista deklarativnost. 
Raje ne pomislim na to. 
Zadnje čase prevladuje mnenje, da pri nas ni nove generacije dobrih dramatikov. 
Zdaj ste že tretjič dobili Grumovo nagrado. 
Ste edini ali ste izumili pravo formulo? 
Ne eno ne drugo. 
Morda sem imel to srečo, da sem se v zadnjem času pojavil z dramsko pisavo, ki je bila nekoliko drugačna od prevladujoče. 
In je morda zato delovala sveže. 
V svoje »opravičilo« lahko povem, da se res trudim, da ne bi ponavljal neke uspešne formule. 
To me res ne zanima. 
Vsak ki pozna mojo dramatiko, ve, da so vse tri nagrajene igre precej različne. 
Konec koncev pa so me nagradile tudi tri povsem različne žirije. 
Vladimir je prva slovenska igra, ki je bila uprizorjena v francoščini. 
Občutek, ko avtor prvič prebere svoje besedilo v tujem jeziku, je najbrž posebne vrste zadovoljstvo? 
Najprej sem ga prebral v angleščini – v francoščini ga žal ne morem, ker ne znam francosko. 
Vladimirja so uprizorili v Luxemburgu, v Avignonu so igrali koncertno izvedbo Pianista, luxemburška skupina je potem naslednje leto gostovala v Avignonu tudi z Vladimirjem. 
Tako da sem imel na tem festivalu dva teksta. 
Problem sodobne dramatike ni samo prevajanje in tiskanje, ampak predvsem uprizarjanje v tujih gledališčih. 
Prvič, ker je to dražje, in drugič, ker trenutno po evropskih teatrih kroži ogromno število novih iger. 
Lik Vladimirja nekateri vidijo kot duševno moteno osebo, drugi kot lik skrajnega, zadrtega, rigidnega desničarja ... 
Ta lik zbuja precej hecne interpretacije. 
Po francoski uprizoritvi Vladimirja je levičarski časopis L’ Humanité zapisal, da ta igra govori o skriti naravi stalinizma; neki producent iz Los Angelesa pa je pisal, da ga glavni lik spominja na tipičnega ameriškega patriarhalnega očeta desničarske provenience. 
Zase lahko rečem, da me je zanimalo predvsem to, kako je pot v pekel lahko tlakovana z dobrimi nameni. 
Kako Vladimir pravzaprav ves čas poskuša delati dobro, vzpostavljati red, in ravno to je največji problem, ker sveta okrog sebe ne moreš oblikovati po

310| VESNA MILEK INTERVJUJI – PISATELJI IN PUBLICISTI

Pesmi zoper smrt

»Strašno je biti bog,/ biti večni bog-/ se pravi nositi pekel sebi,/ kajti večnost je pekel.« 
»Dragi Cene, berem in zdi se mi, da bi Ti lahko iz teh jajc sestavil lepo knjigo«, je pisal Cenetu Vipotniku, ko mu je poslal zbirko pesmi Nekaj razmišljanj na novo leto 1968: »Zelo všeč mi je bila npr. knjiga posthumnega priznanja Kosovelu (Integrali) Ali moram biti mrtev in bel ... da se podaš v to plovbo? 
Tvoj Zupan.« 
Očitno je moral umreti, da smo (in še to šele 19 let po njegovi smrti) dobili zbirko sedmih težkih knjig njegove poezije iz zapora, Pesmi zoper smrt, ki so nastajale v obdobju od leta 1948 do leta 1955. 
Poezija, ki je nastajala v represivnih, nečloveških razmerah takratnih socialističnih zaporov, pomeni enega najpretresljivejših dokumentov ustvarjalne kljubovalnosti v totalitarni strukturi. 
Zaradi vztrajnosti in posvečenosti pesnice in lončarke Ifigenije Simonović, »ki je tako izpolnila obljubo, ki mu jo je dala«, z vzpodbudo njene prijateljice Mance Košir (ki je kot partnerica Martela Zupana z Vitomilom prav tako gojila poseben odnos) in ne nazadnje zaradi podpore Matjaža Gantarja in KD Group, smo obsežno zbirko lahko prelistali minulo sredo. 
Zupan se zdi zadovoljen. 
Do zdaj je bil v očeh kritike in bralcev predvsem velik romanopisec, dramatik, šele nato scenarist, esejist, kot pesnika ga skoraj nismo poznali. 
To pa zato, ker je kljub njegovi želji, ki jo je v krogu prijateljev večkrat izrazil, kljub nekaterim zbirkam pesmi, ki jih je poslal urednikom, do zdaj izšla samo ena zbirka poezije Polnočno vino (1973). 
Z Ifigenijo sta se srečala novembra leta 1973, ko je kot študentka potrkala na njegova vrata, ker je potrebovala zaščito. 
On je potreboval nekaj drugega, nežnost, poslušalko, negovalko. 
Študentko, v kateri se je skrivalo »ranjeno, zlorabljano, trpinčeno dekletce«, kot pravi danes, je prebudil v ženskost, ji odpiral nove svetove. 
Vitomil Zupan je njena prva ljubezen, pravi zdaj, po 32 letih, »morda je edini moški v mojem življenju, ki me je imel rad zaradi tega, kakršna sem. 
In ja,« se nasmehne, skoraj otroško, »morda tudi edini moški, ki me ni prizadel«.

Peto zasedo, meni Goran Schmidt, če odmislimo manjše posege v šest TV dram. 
Tudi zato se je pri dveh celovečercih odrekel omembi svojega imena v najavni špici (Dobri stari pianino, Naš avto). 
V uspešnici Nasvidenje v naslednji vojni Živojina Pavlovića je mladega Vitomila odigral Metod Pevec in kasneje, gnan od izkušnje srečanja z njim, poskusil nemogoče – na platno ujeti kompleksen portret človeka, v dokumentarcu Mrki Kondor. 
»Zupana sem doživel v poznih letih, ko je bila med njegovim cinizmom in nežnostjo že zelo tenka meja«, pravi Pevec zdaj. 
»Predstavili so mi ga kot fenomen, spoznal sem človeka, ki je imel v sebi vse romantične skrajnosti, predvsem drzen ponos in neuklonljivost.« 
»Menuet sem prebiral vznemirjen in čudno pretresen,« piše Tone Pavček v Interpretacijah: »Nekaj podobnega sem kasneje doživljal ob branju Madžarevičevega prevoda Celina, moja očala so dobila novo, drugačno dioptrijo. 
Svet se je izrisal, kakršen je in kakršnega sem spoznal v svoji vojni skušnji: grob, surov, krvav in vse prej kot vzvišeno posvečen.« 
Hkrati v istem eseju omenja, kako je iz Menueta izrezal nekaj strani, z Zupanovim privoljenjem seveda; pri Levitanu mu tega ni več dovolil. 
Kakorkoli, nikoli ne bomo vedeli koliko strani romanov so odrezale škarje cenzorjev. 
»Menuet za kitaro je bil prelomnica, na eni strani navdušenje bralcev, na drugi strani očitki Cankarjevi založbi, zakaj tiskajo takšno svinjarijo, se spominja Tone Pavček. 
Za nekaj let so celo ustavili natis v Beogradu, kjer je kasneje Zupan izhajal v visokih nakladah. 
Mimogrede, prav Menuet, ki pri mnogih kritikih velja za njegov temeljni roman, naj bi prevedla CIA kot »učbenik za boj proti gverilcem«, kot je nekoč povedal sinu Dimu. 
Preganjan, kritiziran in ljubljen. 
»Zupan je bil pač zunajserijski, ne čisto po slovensko urezan, a po slovensko na Slovenskem bičan in – poveličan,« je esej zaključil Pavček. 
Leta 1984 je končno prejel Prešernovo nagrado; in Lenart Zajc, ki je takrat kot mulc sedel v Cankarjevem domu z očetom Danetom Zajcem, se spomni, kako je Zupan stisnil roko podeljevalcu, ne da bi ga pogledal, in brez besed odšel iz odra. 
»Pa jim je dal vetra«, je rekel Dane. 
Čeprav se zdi, da je Zupan pri nas končno dobil svoje mesto in je recimo Menuet za kitaro postal maturitetno čtivo, se gonja nadaljuje, pravi Zajc. 
»Na okrogli mizi pred dvema letoma v Murski Soboti, se je pojavilo nekakšno Gibanje za šolo po meri človeka, ki se zavzema, da bi iz šolskih programov poleg Janje Vidmar in Maje Novak črtali tudi Zupanov Menuet za kitaro, ker je preveč liberalen, preveč eksplicitno seksualen, in sploh, dijake spravlja v zadrego ...« 
Prav njegova poudarjena seksualnost, potenca je bila eden od morda nezavednih vzgibov, zakaj so ga odrivali tako komunisti kot klerikalci, je ugibal dr. Svetozar Polič po literarnem večeru pred Unionom. 
To je bila panovska sila, ki je

reven. 
In če imam že privilegij, da sem bogat, to pomeni tudi, da imam več časa, da razmišljam o revnih. 
Revni sloj nima časa, da bi razmišljal o svojem položaju, oni predvsem trpijo. 
Tega ne veste. 
O. K., znam si predstavljati. 
Saj sem občutljiv človek. 
O čem ste pisali v prejšnjih romanih? 
Pisal sem predvsem o svojem seksualnem življenju, o nočnih klubih ... 
In nekega dne sem pomislil, zakaj ne bi namesto svojega nočnega življenja napisal kaj o svojem življenju podnevi. 
Ker ni veliko knjig o oglaševanju, ki bi govorile o tem poslu iz ozadja, se mi je to zdela dobra ideja. 
Mislim, da je oglaševanje center moči novega sistema. 
Vemo, da ekonomija vlada svetu. 
Postala je nova religija. 
Nova vera. 
Verjamemo v Calvina Kleina, verjamemo v Prado ... 
Očitno družba, če ji vzameš boga, potrebuje nove bogove? 
Najbrž je v človeškem bitju, da mora verjeti; in če izgubi vero, potrebuje nove substitute. 
Pa naj bodo to hollywoodske zvezde ali prestižne blagovne znamke. 
Tisto, kar me straši, je, da je manipulacija v rokah peščice ljudi, ki so zelo cinični do sveta in vsi delajo na isti aveniji, Maddison Avenue, New York. 
Strah me je, ker majhna skupina ljudi odloča, kakšen bo postal ta planet. 
Vse bolj in bolj onesnažen in vse bolj uniformiran. 
Poglejte, tu ste oblečeni podobno kot v New Yorku ali Parizu, nosite iste znamke, določene skupine ljudi se prepoznavajo po natančno določenih blagovnih znamkah, ki jih nosijo ... 
V romanu pišete, da se svet vrti samo okrog zapeljevanja, manipulacije. 
In vi kot pisatelj delate isto. 
S svojo knjigo poskušate zapeljati čimveč ljudi. 
Mislim, da je med oglaševanjem in umetnostjo velika razlika. 
Morda moja knjiga v določenih odlomkih poskuša zapeljevati, so pa v njej tudi deli, ki te odbijejo, ob katerih ti gre na bruhanje ... 
So deli, ob katerih začneš razmišljati, so tudi deli, ob katerih morda zaspiš ... 
Ne vem. 
V marketingu je tvoj edini cilj zapeljati ljudi, jih prisiliti, da kupijo nekaj, kar ne potrebujejo. 
Peščica ljudi masi nenehno šepeta, da bodo srečni, če bodo kupili ta in ta produkt. 
Toda vemo, da to ni dovolj. 
Ko kupiš produkt, si spet žalosten in potrebuješ nekaj novega. 
In spet nekaj novega. 
Torej je to začaran krog. 
Nedokončana zgodba. 
Vedno bo imel novo potrebo in tam bo že nov produkt. 
Ves čas poskušaš zapolniti praznino.

bratom hotel pokazati New York in Združene države. 
Hočem reči, da je bilo pisanje te knjige podobno, kot če bi pisal o Titaniku. 
Vsi poznajo osnovno zgodbo in vedo, kako se bo končala, toda ti kot avtor pišeš svojo lastno verzijo te zgodbe. 
Ste govorili s katerim od preživelih? 
Nihče, ki je bil takrat v zgornjih nastropjih dvojčkov ni preživel. 
To ni esej. 
In ni novinarska reportaža. 
Je roman, za katerega sem uporabil vso dokumentacijo, ki sem jo našel, toda nisem govoril z resničnimi ljudmi. 
Sicer bi moral spoštovati njihovo bolečino, njihove emocije, potem bi moral postati novinar in posneti njihova pričevanja. 
Jaz pa sem hotel napisati roman. 
Fikcijo. 
Kaj mislite, kaj je tisto, kar tako privlači ljudi pri katastrofah? 
Arhetip Babilonskega stolpa, ki so ga zgradili ljudje, ki so hoteli više k bogu, ki so hoteli postati bog? 
Na nek način je bil WTC res simbol, kot Babilonski stolp. 
In Babilonski stolp je bil simbol arogance človeštva. 
Med študijem gradiva sem odkril, da se večina zgodovinarjev strinja, da sta bila babilonska stolpa pravzaprav dva. 
Stala sta na ozemlju, kjer je zdaj Irak. 
Kaj privlači ljudi pri katastrofah? 
Hm, lahko govorim zase. 
Privlači me nasilje. 
Sram me je tega, a priznam, da sem fasciniran nad katastrofami, nad apokalipso. 
Sem kot tiste ptice, kaj so že, jastrebi, ki jih privlačijo trupla. 
Ko zavohajo smrt, začnejo krožiti nad truplom. 
Mnogo pisateljev je takih: ko zavohajo kri, privršijo na mesto dogajanja. 
Hočete reči, da je fascinacija z apokalipso edini razlog, da ste se lotili tako kompleksne teme? 
Seveda ne. 
Zrasel sem v deželi, ki ni bila v vojni. 
Kot sem rekel, sem imel dolgočasno otroštvo. 
Moji starši so imeli vedno dovolj denarja, nič mi ni mankalo, nič vznemirljivega se mi ni zgodilo. 
Bil sem razvajen, čuden, celo avtističen otrok. 
Pozneje sem postal sebičen, ekscentričen otrok in tak sem bil do 11. septembra. 
Ko sem videl napade na WTC in na Pentagon, sem tako kot večina ljudi pomislil tudi, da je to konec nekega obdobja, konec otroštva. 
Nenadoma smo se, mi, razvajeni otroci kapitalizma s polno ritjo, ovedli, da nismo več varovani, da smo tudi mi ranljivi. 
Občutek, da se lahko zgodi tudi nam. 
Njim se je. 
Nenadoma sem odkril nasilje. 
In zavedanje, da lahko umrem prav tukaj v tem ljubkem hotelu sredi Ljubljane. 
Lahko umrem kjerkoli. 
Prav tam, na vrhu WTC-ja so bili ljudje, ki do zadnjega niso mogli verjeti, da ne z denarjem, ne s svojim vplivom ne morejo priklicati reševalcev ... 
Prav to. 
To je bila nenadna erupcija nasilja v centru glamuroznega sveta. 
To je bila najbolj glamurozna restavracija z enim najlepših razgledov na

FRÉDÉRIC BEIGBEDER | 339

FRÉDÉRIC BEIGBEDER | 345

354| VESNA MILEK INTERVJUJI – PISATELJI IN PUBLICISTI

Številni teoretiki trdijo prav nasprotno, da je islam religija v vzponu. 
Morda je v vzponu navzven, toda to je globoko ranjena religija. 
Tudi zaradi močnega razkola znotraj islama, med zmernimi muslimani in fanatiki. 
Islam je v krizi, ker se za razliko od krščanstva nikoli ni postavil pod vprašaj. 
Krščanstvo pa ima dolgo tradicijo kritike znotraj njega, od razvetljenstva dalje, ko so libertinci in humanisti začeli kritizirati cerkev, njeno hipokrizijo, odpustke, psalme ... 
V islamu se ni zgodilo nič podobnega. 
Dotaknil se ga je samo zahodni modernizem. 
In zdaj se seveda poskuša deloma prilagoditi temu, toda z veliko težavami. 
Zato ostaja tudi najbolj netolerantna religija danes, česar ne bi mogli reči za katolicizem, ki je bil netoleranten pred stotimi, dvestotimi leti, toda od takrat je dobil toliko rokavic v obraz, da preprosto mora biti toleranten. 
Maja 1968 ste bili med protestniki študentskega gibanja, več kot štirideset let kasneje, ko so pariške ulice napolnili antiglobalizacijski protestniki, ste bili eni redkih, ki je bil na nasprotni strani? 
Najprej naj vas popravim. 
Maja 1968 sem imel devetnajst let in sam sebi ne morem reči revolucionar. 
Bil sem radoveden, šel sem tja, gledal vznesene obraze, opazoval dekleta, hotel sem zgrabiti nekaj od tistega revolucionarnega vzdušja, čutil sem, da se dogaja nekaj velikega, toda ne morem si pripisati zaslug, da sem bil takrat revolucionar. 
Nikoli nisem bil komunist, trockist, nič od tega. 
Toda danes vas uvrščajo med francoske intelektualce na levici, hkrati pa sami trdite, da pripadate neokonzervatizmu. 
Nekatere vaše ideje so prav presenetljivo militantne. 
Za neokonzervativca so me označili drugi. 
Levica je moja politična družina, vsi moji prijatelji so levičarji, pišem za Nouvelle Observateur, ki je levičarska revija, toda nikoli nisem bil preveč radikalen. 
Politika ni ena od mojih strasti. 
Čudna izjava za osebo, ki se je pojavljala kot ključna komentatorska figura v vseh prelomnih političnih dogodkih ... 
Že bežen pogled na spletne strani pokaže, da se vaše ime bolj kot z literaturo, povezuje s politiko. 
Vem, vem. 
A tega ne maram. 
Od nekdaj sem bil socialni demokrat in proameriški. 
Toda to še ne pomeni, da me politika vznemirja. 
Vsaka močna zavezanost ideji, te zelo hitro lahko osmeši. 
Kadar si predan, delaš napake, govoriš stvari, posplošuješ, poenostavljaš. 
Res je, da sem bil zelo angažiran, ko se je začela vojna v Jugoslaviji. 
In to je bilo vznemirljivo, ker sem verjel in še verjamem, da je šlo za dobro stvar.

PAULO COELHO

Page 371

Glavni junak tik pred smrtjo razmišlja o staranju, o staranju svojega očeta, deda, in na koncu sklene, da se morda, kljub strahu pred smrtjo in usihanjem življenjske energije, pravzaprav hočemo postarati ... 
Postarati skupaj z nekom. 
Mene osebno staranje ne moti. 
Vedno sem imel rad stare ljudi, zdeli so se mi zanimivi, z vsemi zgodbami, ki so zapisane v njihovih gubah. 
Od nekdaj se mi je upiral kult mladosti, ki ga producira zahodna kultura. 
Pravzaprav je to tipično ameriška ideja – da bi morali biti vsi videti kot osemnajstletniki. 
To se mi zdi popolnoma degenerirano. 
Kot bi hoteli odrasle spremeniti v otroke. 
Res čudno. 
Včasih me ljudje kličejo, mi pišejo in me sprašujejo – kako ste to vedeli, kdo vam je to povedal? 
Celo nekateri psihiatri na svojih predavanjih uporabljajo primere iz mojih knjig. 
In meni je ob tem strašno nerodno, ker sam pravzaprav o teh stvareh nič ne vem. 
(nasmešek) Kot igralec, ki se zlije z likom, ki ga igra, in ob tem ugotovi mnoge stvari o sebi, ki jih še ne ve ... 
Ja, morda gre za podoben proces, kot ga imajo igralci pri ustvarjanju vloge. 
S tem seveda mislim na zelo dobre igralce. 
Slab igralec se pretvarja, da je nekdo drug, dober igralec pa zapusti samega sebe, svojo osebnost, kot ladja, ki se vsako noč iz varnega pristanišča odpelje na odprto morje, v neznano. 
In pri igralcih res vidiš, da so to pravzaprav zelo zelo čudni ljudje, sploh, ko pridejo v srednja leta. 
Včasih ne vedo, kdo v resnici so. 
Zdaj sva spet na začetku najinega pogovora. 
Imamo res en sam jaz, ali smo samo veriga naših številnih prednikov, ki vsake toliko pridejo na plano? 
Hm. 
Ko pišem, vsakič znova spoznam, da je vse veliko večje, kot sem mislil. 
In tisto, kar pravijo, da je res stresno, je, ko se med pisanjem počutiš pomanjšanega, kot da si izpuhtel, manj, kot si ... 
Zato ljudje ljubijo knjige. 
Ker z njimi opazujejo ljudi in spoznajo, da so večji, kot so mislili, da so. 
In da niso sami. 
Knjige ti dajo občutek, da deliš svoje občutke, misli, strahove z ljudmi po celem svetu. 
Ena od zadnjih Aljaževih misli, ko se, vkleščen med skale, potopljen v reki, sooča s trenutkom smrti, je – Sem res sam? 
Rad imam evropske romane, name so močno vplivali, toda na koncu spoznaš, da to evropsko prepričanje, da smo ves čas sami, pravzaprav izhaja iz popolnega obupa, iz strahu, da bomo tudi umrli sami. 
Ko vodnik spozna, da bo morda umrl, sam in zavržen kot pes, se v njem nekaj prelomi. 
Razmišlja o tem, da je tudi to, da nekoga ljubiš, pravzaprav dejanje, ki izvira iz občutka samote. 
Sam sem zrasel

Sonja, ki je pred tem v Sloveniji delala v tovarni verig, pravi: Nikoli več ne bom nosila verig. 
Kot nekakšna metafora slovenstva, kakršnega ste poznali iz pripovedovanja? 
(nasmešek) Nekaj o Sloveniji seveda vem. 
Tisto, kar sem najprej opazil je ta množična napetost in frustracija. 
Hočete biti zahodni, hočete biti severnoevropski, toda brezupno vas mešajo ali povezujejo z Balkanom. 
Sam ne vem, zakaj bi bilo kaj narobe s tem. 
Balkan ni nič slabši kot Severna Evropa. 
In po svoje je bolj zanimivo biti Balkanec kot Švicar. 
Za vas je značilna želja, da bi bili samo ena čista stvar, ne da bi se sprijaznili s tem, da ste vendar tudi toliko drugih stvari. 
Spomnim se, ko sem slišal zgodbo o Petru Handkeju ... 
Menda je izjavil, da slovenščina ni literarni jezik, zato piše v nemščini. 
Po tem sem takoj sklepal, da je ta človek pravi Slovenec. 
Oprostite, a ta izjava je res tipično slovenska stvar ... 
(smeh) Smejal sem se, ko sem to slišal. 
In vendar imate divjost duha, ki mi je zelo všeč. 
In humor. 
Ljudje tukaj so tako zabavni. 
A ves čas se opravičujete, zmanjšujete svojo vrednost in ste izjemno kritični do sebe. 
(nasmešek) A če pogledate – dva milijona ljudi, ki je narod! 
To je precej nenavaden dosežek. 
Imate cel kup močnih jezikovnih skupin, ki nikoli ne bodo narod. 
Vi ste narod, s svojo kulturo, svojo literaturo. 
In ljudje tukaj so krasni, niso militaristični, niso šovinistični, niso nacionalisti, so odprti, velikodušni, kozmopolitski, o svetu vedo veliko več, kot drugi narodi. 
Če pogledava samo Američane. 
Vemo kakšno je znanje povprečnega Američana, njihova ignoranca je neverjetna, da ne govorim o številnih butastih intervjujih, ki sem jih moral dajati tam ... 
Tukaj je drugače. 
Tu imate poseben, spoštljiv odnos do knjige, do umetnosti sploh. 
Veliko mi je pomenilo, ko sem izvedel, da bodo mojo knjigo izdali tukaj. 
To sem vzel kot njeno vrnitev v prostor, ki jo je deloma navdihnil. 
Katerega od vseh treh romanov ljubite najbolj? 
Večina avtorjev pravi, da so prav prvo knjigo pisali z največjo strastjo, da je prva knjiga kot prvi otrok? 
To pravijo? 
Jaz nobene svoje knjige nimam preveč rad. 
Zame vse knjige obstajajo druga zaradi druge. 
Nimam občutka, da bi mi en roman pomenil več od drugih dveh. 
Zadnja, Gould’s Book of Fish, za katero ste dobili nagrado Commonwealtha, je zelo zanimivo oblikovana. 
Vsako poglavje je drugačne barve. 
Priznam, da rad sodelujem tudi pri procesu oblikovanja knjige. 
Ta knjiga govori o nekdanjem kaznjencu iz zgodnjega devetnajstega stoletja, ki je zaprt v majhni avstralski kolniji na Sarah Islandu, ki ga potem najamejo, da slika lokalno morsko favno. 
Ko je naslikal ducat različnih rib, rakov, hobotnic, je spoznal, da je

Page 382

Page 384

Ste na začetku začeli pisati z namenom, da nekaj poveste »svetu«? 
Kje pa! 
Mislim, da zelo malo pisateljev, vsaj tistih, ki jih poznam, začne s tem, »kaj naj bi povedal svetu …« 
Tako začenjajo politiki. 
Tisto, kar zanima pisatelja je, kako priti do konca knjige. 
Ponavadi niti ne vem, o čem bo govorila. 
Ponavadi ne vem, o čem govori tudi, ko pridem do konca. 
Potem jo urejaš, oblikuješ tisto, o čemer naj bi bila. 
Toda med samim pisanjem si v službi estetike, ne politike. 
Ne pišeš vendar zato, da bi svetu posredoval tvojo izjavo, to bi bilo strašno pretenciozno, pišeš jo, da bi nekaj napravil estetsko zanimivo. 
Seveda elementi politike in morale prehajajo v samo zgodbo, toda pisatelj je v prvi vrsti v službi estetike, ne politike. 
Zanima nas nekaj, kar sugerira vprašanja, nekaj kar ima strukturo, kar je dvoumno, kar je napisano na zanimiv način. 
Lahko bi rekli, da je to politika na zelo individualni ravni. 
Ko v knjižnici vzameš v roke knjigo in jo potem prebereš, je to zelo intimna izkušnja – eden na enega. 
Če pišeš z namenom, “da bi nekaj želel povedati svetu”, je to javna stvar. 
Nekateri pisatelji seveda to počnejo, toda to niso pisatelji, ki bi jih občudovala in uživala v branju. 
Rada imam intimnost estetike, od tam prihajam. 
Mar to pomeni, da vas komercialni uspeh knjige ne zanima? 
To je v prvi vrsti interes založnika, ne moj. 
Seveda malo zanima tudi mene, ker imam tudi sama družino. 
Toda to ni stvar estetike, ampak moje osebne skrbi. 
Ko gre za knjigo, je tvoja prva naloga, da narediš najboljšo knjigo, kot le moreš. 
In kar se potem zgodi z njo, se pač zgodi. 
Po težki depresiji, anksioznosti, samodestruktivnosti se na koncu z razodetjem glavne junakinje Joy Stone, pojavi svetloba na koncu hodnika. 
Olajšanje za bralca. 
Ste videli svetlobo? 
Navdušena sem, da ste videli svetlobo! 
Spadate med tiste pisatelje, ki trdijo, da že v začetku romana vidijo njegov konec? 
Ne, niti slučajno ne vidim konca romana. 
Dokler ga ne napišem. 
Zelo malo pisateljev, ki jih poznam, začne pisati roman že s koncem v mislih, sploh angleški pisatelji, ki niso mainstream. 
Večinoma govoriva o vaši knjigi, ki ste jo napisali pred enajstimi leti ... 
Kakšen odnos imate do nje zdaj, ko med obiskom v Sloveniji ponovno oživljate spomin nanjo. 
Ah, počutim se precej oddaljena od nje. 
Kar veliko stvari se je zgodilo od takrat, ko je izšla. 
Pravzaprav bi bilo čudno, če bi bila sama še vedno ista oseba, kot pred enajstimi leti, se vam ne zdi? 
Do knjige imam podoben občutek kot starši do otrok, ki se odselijo od doma in začnejo živeti samostojno življenje; in potem

JANICE GALLOWAY | 387

JANICE GALLOWAY | 391

Virginia Woolf je veliko govorila o teh stvareh. 
Uporabila je metaforo, da je pisanje podobno ribarjenju. 
Vržeš trnek in poskušaš izvleči ribo. 
Ne moreš vendar razmišljati, kako boš izvlekel ribo. 
Preprosto moraš samo vleči, vleči. 
Če nadaljuješ s tipkanjem, se bo gotovo kaj zgodilo. 
Drugi način je seveda, ko hodiš okrog in opazuješ stvari, ki se dogajajo. 
Slišiš, kaj mati reče otroku, kaj se pogovarja par za sosednjo mizo, kaj govorita dva človeka, ki čakata na avtobus. 
Te stvari se usedajo vate nezavedno in potem pridejo ven med pisanjem. 
Kaj bi rekli, je lažje, kadar pišete o točno določeni resnični osebi, ali kadar pišete v prvi ali tretji osebi lika, ki je nastal iz likov, ki jih nosite nekje v sebi? 
Odvisno. 
Zelo pogosto pridem in grem. 
V romanu Foreign Parts se junakinja premika iz prve do tretje osebe. 
Kadar čuti, da ni v stiku sama s sabo, da je odmaknjena od sama sebe, uporabljam tretjo osebo, in kadar je res ona sama, uporabim prvo. 
Toda tudi to se ni zgodilo namerno. 
Kar zgodi se. 
Najlepše pri vsem je, da lahko naredim, karkoli mi pade na pamet. 
Lahko se selim iz časa v čas, iz prve osebe v tretjo. 
Lahko se selim vanjo in ven iz nje, kadar tako hočem, kadar tako začutim. 
To so sanje “kontrol frikov”. 
Lahko naredim karkoli. 
Moja knjiga je. 
V Dihati moraš ... se zdi, da junakinja svet opazuje kot v akvariju; tako podobe običajnih vsakodnevnih stvari dobivajo bizarne oblike. 
Izjemen občutek za materijo, ki postaja živa. 
Ja, vem, kaj mislite. 
Nekaj, kar je videti navadno, postaja bizarno, čudno. 
To je ena tistih stvari, ki jih zelo rada počnem. 
Vse, kar moraš narediti je, da se upočasniš in pogledaš stvari, ki so ti tako domače in o njih sploh ne razmišljaš drugače. 
In ko jih pogledaš s te perspektive, se zdijo strašno čudne. 
Ta perspektiva je zame najlažja. 
Ne vem zakaj. 
Morda to pomeni, da sem nevrotik, kaj vem. 
Ali lahko talent za opisovanje progresivno oslabi sposobnost, da živiš z vsemi čuti? 
Odvisno, kaj za koga pomeni živeti z vsemi čuti. 
Prepričana sem, da je več kot samo ena raven resničnosti. 
Imam zelo močno razvit fantazijski svet. 
Tudi kadar zaspim, živim svoje življenje. 
Zelo pomemben del življenja je. 
Lahko rečem, da imam v tem smislu zelo polno življenje. 
Ne počnem veliko in tako tudi ne ljudje v mojih knjigah, in mislim, da prav tako ne večina ljudi. 
Za večino ljudi je stik s svetom zelo navaden. 
Za večino žensk je najbolj intimna, najbolj fascinantna izkušnja, ki jo ima, z njenim otrokom. 
Mislim, da je pomembno predvsem, da na nekaj običajnega gledamo kot na neobičajno. 
Gre samo za različen pogled na bivanje.

Page 397

Page 409

Page 414

O težkih temah pisati težko je prelahko

od vas, toda vi ste že utrujeni od potiskanja navzgor, zato se morate potruditi, da vas ne prehiti, in hkrati paziti, da ne zapelje v jarek ... 
V vsakem primeru je roman v drugem delu ustvarjanja hitrejši in močnejši od vas. 
Nemogoče je popolnoma spremeniti njegovo smer. 
On že pozna svojo pot. 
Pisatelj ne postaneš, ko doktoriraš iz primerjalne književnosti. 
Pisatelj postaneš mnogo prej. 
Jaz, na primer, sem pisatelj postal pred dvesto leti, ko je moj prednik v osemnajstem stoletju objavil knjigo pesmi. 
Od takrat dalje so se Pavići ukvarjali z literaturo, tako tudi jaz. 
V svet literature pa ste vstopili s poezijo? 
Najprej sem pisal zgodbe. 
Toda te zgodbe na žalost niso ohranjene. 
Pisal sem jih, ko sem imel kakih petnajst, šestnajst let. 
Ena se je imenovala Dve greške Marije. 
To je žalostna zgodba o malem dečku, ki je zaljubljen v žensko, starejšo od njega. 
A ona tega ne razume. 
Tega ne razume nihče. 
In v tem je njegova tragika. 
V nekaterih vaših kratkih življenjepisih na zavihkih tujih izdaj piše, da ste rojeni v znamenju tehtnice, škorpijon v podznaku. 
Kaj naj bi mi to povedalo o vas? 
Kako vas to označuje? 
Sami ste prej rekli: Treba je biti vse in nič. 
Če ste pisatelj, potem je najbolje, da ste vsi ti znaki hkrati: V moji knjigi Zvezdni plašč, ki je prevedena tudi v slovenščino, je dvanajst zgodb, ki označujejo dvanajst astroloških znakov. 
Vsak lahko vsaj v eni zgodbi najde sebe. 
Lahko se najde v vseh. 
Pri nas se na astrologijo kot tudi na literaturo, ki diši po ezoteriki, gleda z dvignjeno obrvjo. 
Veste kaj. 
Najlaže je izključiti stvari. 
A potem lahko izključimo vse. 
Vključno z elektriko v stanovanju. 
Na zvezdni plašč se odziva vsa voda na našem planetu in to vsak dan. 
Nanj se odzivajo živali. 
Rastlinje. 
Kako se na to ne bi odzival človek? 
Kako, mislite, bi lahko bil človek imun na vse to? 
Morda se tega ne zaveda. 
A česa vse se mi ne zavedamo, mar ne ... 
(nasmešek) Bi se strinjali, da je svet obnovil interes za fantastiko in fantastično? 
V romanu Poslednja ljubezen v Carigradu ste za strukturo romana uporabili različne tehnike metanja tarot kart. 
Po katerem tarotu ste se zgledovali? 
Veste, neki elementi tarota segajo v staro Grčijo, drugi v hebrejsko tradicijo ... 
Moj sin Ivan Pavić, slikar, je karte v romanu oblikoval tako, da so podobne freskam. 
Kar se lepo ujema z vsebino knjige. 
Vanjo potem lahko vstavite katerikoli komplet tarota, marseillski, egipčanski ... 
Važno je, da se za vsako poglavje ve,

Ste mi zdaj odgovorili tudi na vprašanje o tej večni temi, ali je roman v krizi? 
Vsaj roman v klasičnem smislu? 
Treba ga je ustvarjati na drug način. 
To je moja pot. 
Da ponujam nove načine branja romana. 
Kaj mislite o Cortazarjevem Ristancu, ki ima podobno zapleteno strukturo in v uvodu pisatelj, podobno kot vi v Besednjaku, poziva bralca, »naj si izbere eno od možnosti branja« ...? 
Genialna ideja, ki ni realizirana. 
Če ste sami kdaj igrali ristanc, veste, da ima ta igra popolna pravila. 
Točno veš, kdaj moraš skočiti z dvema nogama, kdaj z eno, kdaj se obrneš, kdaj pobereš kamenček ... 
Enkrat širše, potem ožje pa spet širše ... polja so označena s številkami. 
To je lahko genialna struktura romana. 
Toda njemu to ni uspelo. 
Najbrž nikoli ni igral ristanca. 
V vseh vaših romanih nastopajo magična, pravljična števila, sploh število sedem, število tri ...? 
Aha, zdaj sva pri numerični zgodbi. 
Vedno sem se trudil, da imajo števila pri meni malo drugačen pomen. 
Ta pomen je bil zasnovan na črkovnih vrednostih številk, ki v nekih jezikih obstaja. 
Vedno sem si želel razbrati, katero besedo daje število sedem. 
Recimo 777, 732; v neki moji zgodbi so besede spremenjene v enačbo. 
Torej zanimala me je predvsem enaka geneza in evolucija števil. 
Ne mislite samo na kabalo? 
Tudi na kabalo, seveda, a tudi na generičnost števil, kaj pomeni število ena, kaj pomeni trojstvo ... 
Tudi Hazarski besednjak v krščanski knjigi govori skozi besede Cirila in Metoda. 
Ko nekdo spoštuje tvoj duh in tvojo besedo. 
Knjige dihajo. 
In bralec, ki jih bere, diha z njimi. 
So deli, kjer ste vi slepi in gluhi za tisto, kar piše, toda dihate z njo. 
In to je tisto. 
In to je tudi tisto, kar določeno knjigo izloči med dobrimi knjigami in jo naredi prepoznavno za toliko bralcev po vsem svetu? 
Hm. 
Velikokrat sem razmišljal o intelektualni avitaminozi. 
Tako kot koza, ki gre in liže zid, v katerem je snov, ki jo potrebuje njen organizem, ali kot otroci, ki jim manjka kalcija, lomijo zid in ga jedo, tako bralci v določenem obdobju posežejo po knjigi, ki jim ponuja tisto, kar jim manjka. 
Ko greste v knjigarno, da bi si kupili knjigo, jo iščete po naslovu, po naslovnici, po imenu avtorja, ki vam je všeč, ali čisto po intuiciji ... 
In če naletite na ta vitamin, ki vam je potreben, jo boste kupili. 
Če je ta vitamin C potreben večjemu številu ljudi in neka knjiga

Page 436

BERNHARD SCHLINK | 441

Page 455

Zakaj prav Cankar? 
Ker je nekakšen arhetip slovenstva? 
Na eni strani njegov odnos do “požrtvovalne idealizirane” matere, na drugi strani “nezmožnost doživljanja prave spolne ljubezni” ... 
Cankarja sem vzljubil že, ko sem bil študent. 
Ko sem ga prvič bral, takrat še v hrvaščini, sta me najbolj pretresli dve njegovi noveli Skodelica kave in Šivilja. 
Milo rečeno, bil sem navdušen. 
Ko sem prišel v Slovenijo, se naučil slovenščine, sem kupil njegovo celotno delo, trideset knjig, in se lotil podrobnega študija. 
Cankar je fantastičen psiholog in ima pretanjen občutek za globoko razumevanje človeške psihe. 
Če bi na fakulteti učil medicinsko psihologijo, bi od svojih študentov zahteval, da natančno preštudirajo vsa Cankarjeva dela. 
Noben znanstvenik, noben psiholog se ni tako poglobil v človekovo psiho in ni tako globoko razumel pojava, ki je zelo pogost v praktičnem življenju. 
Erotofobija. 
Vsi Cankarjevi junaki so deloma podobni njemu, njegove zrcalne podobe, seveda v različnih življenjskih situacijah, različnih starosti. 
Njegova veličina je v tem, da v različnih verzijah opisuje isti problem. 
Za psihoterapevta, ki se ukvarja s težavami ljudi, ki ne sodijo v psihiatrično bolnišnico, ampak imajo težave v svoji čustvenosti, predvsem v odnosu do drugega spola, so Cankarjeva dela idealni učbenik. 
Cankar ni noben idealist, noben mamin sinček, kot mislijo ljudje. 
Cankar je vse življenje opazoval sebe, ker je zelo trpel. 
Trpel pa je zaradi svoje nesposobnosti za ljubezen do ženske. 
Takšen je pač bil. 
To z njegovo mamo nima nobene zveze. 
Torej ni nujno, da sta za določene motnje v čustvovanju kriva prav družina in okolje? 
On je bil takšen že po svoji naravi. 
Bil je shizotimik. 
Človek, ki ima težave z drugim človekom. 
Ni imel težav samo z ženskami, tudi z ljudmi nasploh. 
Njegova veličina je v tem, da je bil do sebe zelo iskren, neizprosen, celo napadalen in je zato zelo transparentno prikazal paleto moških likov, ki so se vsi na različne načine ubadali z istim problemom. 
Nesposobnost za ljubezen do ženske je pri moških zelo vsakdanji pojav. 
Bežanje od prave ljubezni ... ... in hkrati nenehno hrepenenje po njej? 
Hrepenenenje, seveda. 
Bil je zelo čustven človek, ljubezen mu je pomenila duševno hrano. 
Le da vseh svojih močnih čustev, ki so vrela v njem, ni bil sposoben usmeriti v drugega človeka, za to gre. 
Ni jih bil sposoben usmerjati za dlje časa, mislite? 
Saj je imel ženske. 
Imel je predvsem ljubice. 
Cankar je kot vsak normalen človek hrepenel po ljubezni do ženske, a ni bil sposoben za daljše razmerje z njo, v tem je njegova tragedija. 
Zato je bil tako jezen nase in je včasih prav grdo pisal o sebi. 
Vedno, ko

510| VESNA MILEK INTERVJUJI – PISATELJI IN PUBLICISTI

DANAH ZOHAR | 511

prav zato, ker se je duhovno iztrošilo. 
Poglejte, Nietzsche je že leta 1890 rekel: Bog je mrtev. 
In s tem seveda ni mislil na starega gospoda na nebu, ampak na smrt vseh vrednot, na odsotnost moralnih kompasov. 
Bog je utihnil. 
In mi smo se izgubili. 
Ne pravim, da je naša civilizacija v kaosu, smo pa na skrajnem robu kaosa. 
In biti na robu kaosa je po mojem najbolj kreativna točka sploh. 
Zato ker se morajo roditi nova pravila, nove informacije, nov red. 
Je srhljivo, moraš biti močan, moraš se bolj ravnati po svojem notranjem kompasu, da ostaneš vsaj približno v ravnovesju, ker ni zunanjih struktur, ni splošnega moralnega zakona … 
Moraš vse izumiti na novo. 
Svoj sistem vrednot, ljubezni. 
Kako čudovito kreativno je vse to! 
September, 2006

Page 519

