V trenutku ko postaja Drogi očitno, da je solinarstvo ključni pogoj za ohranitev izjemnega krajinskega parka, logično začenja postavljati pogoje državi. 
V Droginih Solinah so prepričani, da bi lahko prav to podjetje prevzelo funkcijo upravljavca. 
Predvsem pa bi radi solinarstvo dopolnili z marikulturo in načrti s področja turizma. 
Državo prepričujejo, da samo solinarstvo ne more več dolgo vzdrževati krajinskega parka.

Soline kot živeči muzej

Nasploh je dostop do muzeja eno ključnih vprašanj, ki jih bo moral rešiti upravljavec. 
Poleg pomorske poti se dr. Lovrenc Lipej zavzema za to, da bi morali v soline speljati dostopno cesto pred mejnim prehodom. 
Zdaj je namreč tako, da mora obiskovalec prečkati slovenski del mejnega prehoda Sečovlje. 
Poleg novega vhoda v soline bi morali urediti parkirišče za omejeno število avtomobilov in avtobusov, od koder bi se obiskovalci napotili v park peš, s kolesi, morda z vozili na električni pogon. 
V vsakem primeru pa bi po Lipejevih besedah bilo območje Fontanigge razdeljeno na tri dele. 
Območje, ki bi bilo za javnost zaprto in dostopno le strokovnjakom (biologom, ornitologom, botanikom, geologom, arhitektom itd...), območje, ki bi ga smeli obiskati le v manjših skupinah in pod strokovnim vodstvom, ter območje, kjer bi bilo dovoljeno prosto gibanje. 
Seveda bi morale biti poti označene, za režim pa bi skrbelo več nadzornikov ali »rangerjev«. 
Prebivalci Sečovelj vse glasneje zahtevajo, da bi ponovno odprli vsaj enega od dveh zaprtih kanalov in s tem omogočili še eno dostopno pot v soline, po drugi strani pa prostor spet vrnili naravnemu okolju. 
Solinski kanali so namreč idealna naravna ribogojnica za več vrst rib.

Darja Verbič

Franci Križan si jo predstavlja kot krovno organizacijo, ki jo po eni strani potrebujemo zaradi strateškega usmerjanja razvoja turizma v naslednjem obdobju, po drugi strani pa za usklajeno operativno ravnanje na promocijski ravni, na ravni razvoja produkta in na ravni raziskovalnega dela. 
»Vsekakor je želja CPTS, da nadaljuje svoje osnovno poslanstvo, to pa je skrb za večjo prepoznavnost slovenske turistične ponudbe na trgu s konkretnimi aktivnostmi tržnega komuniciranja in povezovanje slovenskega turističnega gospodarstva na promocijski, informacijski in produktni ravni. 
Ali bo to poslanstvo center opravljal znotraj Nacionalne turistične organizacije ali kot NTO sam, v tem trenutku za nas ni toliko pomembno. 
Za nas je pomembno, da ima slovensko turistično gospodarstvo tovrstno podporo, saj se je v zadnjih treh letih prek konkretnih projektov, ki smo jih izvajali z njim, pokazalo, da je CPTS podaljšana roka gospodarstva in da združuje njegove interese.«

Bistvene razlike med izjavami ni. 
Je pravzaprav ne more biti, saj tako Križan kot Sirše, pa tudi vsi turistični delavci, ki od NTO (pre)veliko pričakujejo, vedo, kaj naj bi dajala. 
Treba je opredeliti njeno formo. 
Minister Razgoršek, ki bo ob vseh »pomočnikih« imel zadnjo besedo, si jo predstavlja kot organizacijo s predsednikom (po funkciji je to minister), generalnim sekretarjem in oddelki za promocijo,za finance in za raziskave. 
S financami naj bi se po njegovem mnenju ukvarjal strokovnjak, ki ni turistični delavec, oddelek za promocijo naj bi predstavljal zdajšnji Center za promocijo turizma Slovenije, oddelek za raziskave pa zdajšnji mednarodni inštitut za turizem, ki deluje pri Nacionalnem turističnem združenju (zdaj je to samostojna pravna oseba, ki jo je po zakonu o zavodih ustanovilo 15 podjetij in NTZ). 
Janez Sirše pravi, da bi bil pripravljen sprejeti le najvišje mesto v novonastali organizaciji: »Ker sem najstarejši, vidim kvečjemu to mesto, ne pa mesta uslužbenca. 
To bi pomenilo priznanje mojemu delu in NTZ.« 
Franci Križan je prepričan, da so na CPTS vzgojili novo, mlado generacijo strokovnjakov na področju turističnega trženja, ki je »obremenjena« samo s prihodnostjo, ki želi razvijati sebe in stroko. 
Meni tudi, da so nekateri že pokazali, kaj znajo; »merilo naj bo rezultat dela v prid slovenskemu turističnemu gospodarstvu«. 
Brez lažne skromnosti pa pravi, da bi ga mesto povsem na vrhu nove Nacionalne turistične organizacije zanimalo.

Ministra Razgorška bo, ko bo postavljal imena, tiščal koalicijski oklep. 
Pa apetiti vseh, ki so jih vedno polna usta besede turizem v povezavi z našo najbolj perspektivno panogo, ki ji je treba pomagati itd. 
Njegova naloga ni lahka, a ne neobičajna. 
Kadrovskih bojev je v tej državi veliko. 
In škode, ki se dogaja zaradi tega, tudi. 
Ponekod prej udari na plano, ponekod se na tak ali drugačen način prekrije.

In predvsem: kdo bo strojevodja v lokomotivi in kdo potnik v vagonu tega našega turističnega vlakca?

