Po podatkih Turističnega združenja Portorož je v prvih dveh julijskih tednih v hotelih skoraj enako število gostov, kot jih je bilo lani. 
V posameznih hotelskih podjetjih (Metropol Group in Hoteli Bernardin) so zabeležili celo za petino večji obisk. 
Toda hotelskih gostov je navkljub napovedim, da jih bo letos za petino več, v resnici le toliko kot lani. 
Seveda pa celo hotelirje (in vse ostale gostince) moti, ker so skoraj prazne zasebne sobe in slabše zasedeni kampi.

Zato seveda ne držijo trditve kmetijskega ministra, ki naj bi mu prav ogled posledic suše na hmeljiščih v Savinjski dolini potrdil, da v takšnih vremenskih razmerah, kakršne so letos, tudi namakalni sistemi niso učinkoviti. 
Seveda je zgodba zase, če sistemi namakanja ne delujejo pravočasno in tako, kot bi morali.

V zadnjih štirih letih se je sicer pokazalo, da je Centrom za preprečevanje in zdravljenje zasvojenosti z zanimivimi programi pomoči uspevalo privabiti čedalje več ljudi, ki so iskali pomoč zaradi drog (leta 1996 so evidentirali 434 pacientov, 1999 pa že 1074), pa vendar bi bilo mogoče narediti še več.

Podatki, zbrani med pacienti, so pokazali, da je bila lani brezposelna dobra polovica izmed njih. 
Skrb zbujajo ocene, da so socialne težave, s katerimi se srečujejo zasvojenci s heroinom, še posebej hude na Štajerskem, kjer je že sicer večja brezposelnost in ekonomska nerazvitost. 
Čeprav so pacienti motivirani za spremembo načina življenja in za opuščanje poseganja po drogah, to ni dovolj, saj bi morali biti v stalne terapevtske skupine centrov za preprečevanje in zdravljenje zasvojenosti vključeni tudi socialni delavci. 
Brez teh si skorajda ne moremo predstavljati uspešne terapije, pa vendar zdaj financiranje stalnih dejavnosti socialnih delavcev v centrih ni zagotovljeno, opozarja Dušan Nolimal. 
Socialna izključenost, brezposelnost in revščina vplivata na naraščanje preprodaje drog in prostitucijo ter obenem zmanjšujeta možnost uspešnega zdravljenja. 
Kot poudarja, je brez sistematičnega izkoreninjanja socialnih težav pacientov terapija nezadostna, denar pa nesmotrno porabljen.

Poleg tega, opozarja Nolimal, se je v nekaterih mestih zaradi pomanjkanja programov, s katerimi bi preprečevali tvegano vedenje uživalcev drog, povečala nevarnost širjenja okužb z virusi hepatitisa C in aidsa. 
Tvegano vedenje med zasvojenci se je sicer v povprečju bistveno popravilo, toda v Kranju, Logatcu in Ilirski Bistrici je veliko večji del vprašanih kot drugje odgovoril, da še vedno uporablja skupen pribor za vbrizgavanje. 
Na oblikovanje programov oziroma povečevanje njihove dostopnosti bi morali vplivati izsledki o času, ki preteče od prve rabe drog do prvega iskanja pomoči. 
V povprečju so to tri leta, medtem ko je v Novem mestu ta čas bistveno daljši - sedem let, kar pomeni, da so imeli novomeški uporabniki drog do ustanovitve centra za preprečevanje in zdravljenje zasvojenosti zelo malo možnosti za iskanje pomoči in zdravljenje. 
Podobno je bilo v Brežicah in Ilirski Bistrici, kjer so šele z otvoritvijo centrov odkrili žarišča uživanja drog.

In še nekaj je, za kar bi človek težko našel opravičilo. 
To so javno argumentirani zadržki cerkvenih krogov glede zdravljenja neplodnosti - pri oploditvi s spolnimi celicami, ki niso od para, vsaj z ene strani ne. 
Je v tem moralnost gibanja za življenje? 
Menim, da se krščanskost posameznikovega prepričanja skriva v precej bolj globalnem razumevanju življenja. 
Tudi ali zlasti tistega, ki šele prihaja ali ki šele nastaja. 
In navsezadnje, ali ni bila tudi devica Marija mati samohranilka? 
In bila je dobra mati.

