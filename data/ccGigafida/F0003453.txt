Nemka Alexandra Hai je med beneškimi gondoljerji povzročila velik vihar. 
Hoče postati gondoljerka. 
Že več let krmari eleganten črni čoln po labirintu beneških kanalov. 
Pred kratkim je opravila praktični izpit, stroga merila za sprejem med gondoljerje pa zahtevajo še vedenjski test. 
Odbor gondoljerjev, ki ga sestavljajo izključno moški, ni bil nič kaj naklonjen misli, da bi medse sprejeli žensko, pa jih je tožila in dosegla, da sme opravljati preizkus. 
Odvetnik Haiove se je skliceval na zakon iz leta 1993, po katerem mora odbor gondoljerjev upoštevati, da imajo pri odločanju, kdo se sme prijaviti za to delo, besedo tudi ženske. 
Člani odbora so nato priznali, da so bili do Haiove pretirano togi, in so jo povabili, naj pride na izpit septembra.

Kot je povedala v intervjuju za Newseek, imajo premnogi Američani klasično glasbo za nekaj zastarelega in menijo, da so vsi skladatelji že mrtvi. 
Drugod pa ni tako. 
Poslušalstvo v Aziji je v povprečju veliko mlajše.

Napoved za sosednje pokrajine

Vremenski vpliv bo zmerno obremenilen, obremenitev se bo okrepila v noči na petek. 
Pri najbolj občutljivih ljudeh se bodo pojavljale večinoma blage vremensko pogojene težave, moteno bo tudi njihovo spanje v noči na petek.

Na kratko

Lizbona - V 66. letu starosti je po dolgotrajni bolezni umrl portugalski podpolkovnik Ernesto Melo Antunes, najpomembnejši ideolog vojaškega državnega udara, ki je leta 1974 zrušil salazaristični režim na Portugalskem. 
Antunes je bil glavni urednik programa »gibanje stotnikov«, ki je največ pripomoglo h koncu skoraj pol stoletja trajajočega diktatorskega režima premiera Antonia Salazarja in k vzpostavitvi demokracije v državi. 
V letih po revoluciji je bil Antunes minister brez listnice in zunanji minister, bil pa je tudi eden glavnih pobudnikov portugalske dekolonalizacije v Afriki. 
AFP

Kritična javnost - tudi tisti, ki jim ni prav nič mar, kdo je katolik in kdo laik - se je začela spraševati, kako je mogoče trditi, da ni nihče kriv za smrt treh deklic, ko pa jih je voda odnesla s kolišč nad hudournikom, s prostora torej, kjer po nobeni logiki ne bi smeli biti postavljeni šotori. 
Nemogoče je trditi, da ni kriv nihče, so opozorile oblasti, trojnega umora iz malomarnosti pa so obtožili šest skavtskih vodij, odgovornih za tabor v dolini Chiavenna. 
Tudi kardinal Pio Laghi, v Vatikanu pristojen za izobraževanje, se sprašuje, ali je bilo res storjeno vse za varnost skavtinj in za to, da se nesreča ne bi pripetila.

Foto Reuters

Narodna banka je skoraj čez noč umaknila iz obtoka stare bankovce za pet tisoč forintov Ponarejevalci ob dobiček - Novi bankovci imajo osemnajst zaščitnih znakov

Budimpešta - Že nekaj časa se je šušljalo, da se bo nekaj zgodilo s starimi madžarskimi bankovci za pet tisoč forintov. 
Iz obtoka naj bi jih vzeli konec letošnjega avgusta, toda zgodilo se je nekaj nepričakovanega. 
Narodna banka Madžarske (MNB) se je čez noč odločila pospešiti postopek in je stare bankovce na hitro vzela iz obtoka mesec dni prej, kot je bilo načrtovano. 
Zamenjava starega papirnatega denarja, oblikovanega še v prejšnjem režimu, se je začela pred dvema letoma.

Vroča hrvaška poletna tema

Od našega dopisnika

