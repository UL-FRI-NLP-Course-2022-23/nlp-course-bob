Najemniški sobici, na kateri so naju obsodili za naslednjih deset tednov njun lastnik Luigi, ki je svoje brke verjetno ukradel kakšnemu mrožu, je tudi lastnik edine gostilne, najbolj živahnega kraja v kraju sta majhni, s ploščicami tlakovani kamrici, v katerih zelo odmeva in sta natanko nad točilnico, v kateri se skrbni krajani zadržujejo natanko do pol enajstih zvečer. 
Najini postelji sta izdelani iz čudne viseče jeklene mreže, ki se pod žimnico zelo poda in ob vsakem najmanjšem premiku cvili in ječi. 
Postelji sta le nekaj metrov oddaljeni od vaškega zvonika, katerega žvižgajoči zvonovi zvonijo natanko ob vsaki polni uri in natanko ob vsaki polovici ure, pri čemer se celotna stavba trese do temeljev. 
Samo mazohist ali nekdo, ki je bil tukaj rojen, ki je tukaj zrasel in ki že navsezgodaj prenaša polne vreče oljk, bi poskušal zaspati, preden se pol ure po polnoči burleska konča. 
Dvanajst dolgih udarcev, ki zavibrirajo v najglobljem delu trebuha, po kratkem premoru pa še zarjaveli, zasopli bing. 
Ena zjutraj je najlepša melodija na svetu.

Ljudje iz Diano Marina ob obali se odprto družijo s turisti že od tistih elegantnih časov zimovanja na Rivieri. 
Ni videti, da bi jih zaradi tega zadelo kaj hudega; še več, skoraj stoletje tega objestnega obnašanja jim je vtisnilo pečat uglajenosti in uspešnosti. 
Na hribu pa čemerno privlačni ljudje iz Diana San Pietra ekscentrične tujce raje srečujejo na enotni fronti osuplega nerazumevanja. 
V San Pietru ženske ne nosijo kratkih hlač in majic s kratkimi rokavi. 
Razen če želijo med pitjem svojega kapučina pritegniti polno gostilno resno vznemirjenih pogledov. 
Ne: oblečene so v predpasnik, obleko do tal, nogavice in copate. 
Njihovi moški nosijo obledele modre hlače, prepasane z vrvico, obledelo spodnjo majico brez rokavov, ki je ne slečejo niti opoldne seveda ne, saj nismo v Diano Marinu ampak jo zvijejo v svaljek, tako da iz njega naredijo stiliziran pivnik za znoj iz podpazduh. 
Svaljek sramežljivo pokriva predel s prsnimi bradavicami, čvrsti, testenin polni trebuh pa je izpostavljen blagodejnemu hladilnemu učinku arie, ki se morda le premakne za ped ali dve. 
Seveda glavo pred soncem ves dan ščiti ponošen robec; moški ga zavezujejo na vseh štirih vogalih, ženske pa na tilniku. 
Najina ljubka počitniška oprema pa nedotaknjena počiva v najinih popotnih torbah.

Po dolgi mračni zimi, polni tesnobe in izpolnjevanja obrazcev, sem se prepričala, da ni prav nobene možnosti, da bi kupila hiško, o kateri sem že dolgo sanjala. 
Izvedela sem, da sem Veliko Tveganje. 
Moja sestra si je zelo želela, da bi me izvlekla iz mračnega obupa. 
Dovolj je skrivanja v mračnem Londonu, izmučenega počasnega drsanja proti domu skozi mastno mestno temo in večno pršenje. 
Kaj me briga kariera? 
In kaj me brigajo nepremičnine, ko smo že pri tem? 
Svobodnjaško vrtnarstvo bo ravno prava stvar zame. 
In tako sem zdaj, sredi februarja, tukaj v Italiji, pripravljena za cepljenje. 
San Pietro sicer ne ustreza mojim nekdanjim predstavam o italijanski Riveri, je pa vsekakor velik napredek v primerjavi z Londonom. 
Tukaj ni skopih vlažnih horizontov, ki se končajo samo par deset metrov proč, pri najbližjih blokih. 
Tukaj se na eni strani raztezajo do vznožja morske strani Alp, zavitega v meglice, in na drugi strani do Sredozemskega morja. 
Sonce toplo greje tudi v tem neobičajnem letnem času; nebo je modro; in jaz vidim veliko obojega.

Maria hodi gor in dol iz kuhinje, streže jed za jedjo, pospravlja in čisti, spodbuja in razvaja naju in ducat moških, ki jih nahrani vsak večer, resne ljudi z robci na glavah, ki so se, tako kot midve, v življenju na tak ali drugačen način znašli brez žensk, ki jih potrebuješ za to, da ti zvečer pripravijo spodobno večerjo, sestavljeno iz dvajsetih jedi. 
Najini tovariši pri jedi sotto voce sočustvujejo drug z drugim in oživijo le, ko se naokoli potika kakšen straniero in naredi kaj posebno nenavadnega.

Najprej si ogledamo pisarno če smo odkriti, je to recikliran rastlinjak, ki plava v morju blata da naju predstavi Caterini, ki dela tukaj. 
Presenetljivo! 
Ne samo, da je ženska, tudi mlada je: približno toliko je stara kot midve. 
Na njej ni niti enega zavozlanega robca in niti koščka vrvice; samo kavbojke in majica s kratkimi rokavi. 
Končno prepoznaven tip človeka. 
Caterina, pravi, je iz Diano Marina. 
In to pojasni vse. 
Poljubi naju na obe lici, se nasmehne in veselo čeblja, in ves čas se za šefovim hrbtom spakuje. 
Ne samo, da je mestno dekle, očitno je tudi sorodna duša.

Celotno plažo imava samo zase: kimave palme, nežno prelivajoče se valove, toplo sonce, mehak pesek in piknik, zaradi katerega se nama že cedijo sline. 
Idila. 
A ljudje iz Diano Marina, ki bi lahko svojim sosedom iz San Pietra bili zgled zmernosti, imajo pogubno napako: prepričani so, da se spogleduješ s smrtjo, če se v Mediteransko morje namočiš pred poletjem ali po njem. 
Kopanje je dovoljeno samo julija in avgusta. 
Morska voda je ob nepravem letnem času za zdravje še slabša od kave ob napačnem času dneva, in plaža je prazna samo zato, ker po prepričanju prebivalcev Diano Marina lahko umreš zaradi podhladitve ali pljučnice ali obeh v manj kakor tednu dni, če se kopaš pred junijem. 
Tik ob plaži se skoraj po vsej njeni dolžini razprostira široka, s palmami obrobljena promenada, ki je priljubljeno mesto za popoldanski za sprehajanje in spodbujanje prebave, tako da je najin samomor vsem na očeh. 
Ljudje iz Diano Marina naju sicer ne poznajo osebno, a da bi se čutil dolžnega nekoga rešiti gotove smrti menda ni treba, da ga poznaš, ne?

Tako steklenic ni treba zamašiti s plutovinastimi zamaški, doda. 
Namesto tega jih preprosto zaliješ z nekaj kapljicami olja.

Se v kavarni moški ne sme družiti z ženskami? 
To ne more biti res, saj je tu vedno v delovne pajace oblečen par žensk, ki kričita v narečju, se hihitata in igrata karte z najboljšimi od moških. 
Zdaj sedita pri mizi, ki je poleg Giacòjeve. 
Kmalu nama jo Domenico ucvre na enak način. 
Najinega drobnega prijatelja zagledava, medtem ko pije digestivo po večerji, odskakljava do njega in sedeva za njegovo mizo, nestrpno pričakujoč pogovora o tehnologiji odvažanja smeti, ceni vrtnic in ženi in detetu in možnosti, da se njegov odnos do oljk spreminja in podobnem. 
Iz metuzalemskega kota z drobnimi očmi naše srečanje opazuje par sivolasih vaških botrov: Domenico skrivaj pogleda k njima, nekajkrat odpre in zapre usta, stisne rep med noge in jo ucvre proti stranišču, od koder se nekaj zatem sramežljivo odpravi naravnost skozi glavna vrata točilnice v zvezdnato noč.

Njegov nečak je lani pripeljal domov angleško prijateljico, nama pove. 
Njeni lasje so bili tako neurejeni kot najini in nosila je kratke majičke z luknjami. 
Franca to ne moti preveč. 
V nasprotju z drugimi tukajšnjimi ljudmi, izjavi in bežno pogleda čez ramo, nima težav s stranieri. 
K najini mizi potegne stol, nonšalantno sede in z užitkom, con gusto, izprazni svoj kozarec vina. 
Ko je kozarec prazen, se na stolu nagne, tako da ga lahko vrne na barski pult, klobuk si popravi na tilnik, odveže robec okoli vratu, si z njim obriše čelo in se s srečnim vzdihom nagne naprej ter nasloni komolce na kolena, pripravljen na pogovor.

Ne, zanikava, mislili sva turiste, ki se vsake toliko pojavijo tukaj in želijo kaj pojesti.

Skozi okno si šla notri, pravi Franco in videti je, da neznansko uživa v mojem nelagodju. 
Šla si v prvo nadstropje in odprla si oknice. 
In tebi, škodoželjno doda in se spet potrka pod očesom tokrat se, hvala bogu, obrne k Lucy tebi so bile češnje tako všeč, da si drevo praktično do golega obrala!

Kako naporna je ta dežela! 
Vsi so tako odločeni, da ti bodo rešili življenje in v vseh glavah je toliko fiksnih idej. 
Brez pomena je, na primer, da poveva, da morda po kosilu ne bova želeli spiti še ene kave. 
Kar se tiče vseh v radiju nekaj sto kilometrov, je kava po kosilu obvezna: civilizacije bo konec in kaos bo izbruhnil, če jo boš zavrnil. 
Kako pa mislijo, da smo Otočani preživeli stoletja brez njihovih nasvetov?

In ne, nikakor ne želiva, da kdorkoli »popravi« najini kavi. 
Pred nekaj časa so nama že pokazali to nenavadno rešitev večnega italijanskega problema s kavo: ne bova jim še enkrat nasedli. 
Zagotovo pa ne pred poldnem. 
Caffč corretto pomeni samo to, da spiješ kavo, ki si jo itak nameraval popiti, »razredčeno« z majhno količino močne alkoholne pijače. 
Alkohol bo nevtraliziral vse negativne učinke kofeina. 
Zadovoljni, tako kot vedno, da lahko ustreževa lokalnim običajem, ko nama kdo pove, kakšni so, sva enkrat pred kosilom dovolili, da v najini kavi dodajo spodoben požirek vinjaka. 
(Seveda se kava običajno popravi z grappo, vendar obstajajo trenutki, ko britanska jetra trepetajo že ob sami misli na to grozno pijačo.) »Popravljanje« je Luigija zelo razveselilo, na preostanek najinega popoldneva pa je vplivalo tako, da so se naslednje štiri ure, ki sva jih preživeli pod vročim soncem, sklonjeni nad grme vrtnic, vosek in koščke vrvic, spremenile v neskončno mučenje.

Aposto! 
Dogovorjeno! pravi Franco odločno, kakor je odločen lahko samo nekdo, ki ima dolgoletne izkušnje s konjskim mešetarjenjem. 
V nedeljo se s Pompejem dobimo gori ob hišici in pripravili bomo izvrstno večerjo alla brace. 
Ni nama treba skrbeti za hrano Franco bo poskrbel za vse.

Ko čakava, da naju pokliče v drugo sobo, prideta novi stranki; par vikendašev, ki se je oddaljil od obale, če sodiva po tem, da nista opremljena z vrvicami in zavozlanimi robci. 
Natanko tako: izda ju jezikovna slabost. 
Luigija naslovita v italijanščini. 
Naročita belo penino in skledico oljk: klasični aperitivo pred večerjo. 
Se bosta poskusila vriniti v Mariino obednico? 
Morda ne vesta, tako kot midve pred nekaj tedni nisva vedeli, da najini gostitelji nočejo imeti nič skupnega z modernim delovanjem restavracije, ki ima za svoje poslanstvo nahraniti naključne mimoidoče? 
Upava, da je res tako; in če sodiva po pričakujoči tišini, ki je nastala med zbranimi kvartopirci, tako upa tudi preostanek družbe.

Tujci? vpraša eden od najinih z robci pokritih tovarišev in se privoščljivo nasmiha, ko se Maria vrne in prevzame razdeljevanje desettisočev predjedi.

Pridejo jutri na kosilo, Maria živahno odgovori.

Francov preskok v miselnosti, to nama bo nekega dne zaupal na eni od hribovskih terapevtskih seans, izvira od nove vrste turistov: nemških hribolazcev z nahrbtniki. 
Verjetno ni dovolj skromnih terroni, da bi popravili vso zanikrnost zapuščenih hribov nad San Pietrom. 
Ker pa so ti isti terroni zgradili novo avtocesto, so prišli znanilci prihodnosti: mladi turisti z golimi nogami v sandalih, z glavami, spraznjenimi zaradi prenašanja težkih nahrbtnikov pod vročim soncem. 
Franco je s svojega strateškega mesta ob dvoriščnih vratih gledal plavolase modele, ki so se vztrajno pomikali skozi oljčne nasade proti njemu, na visoke pašnike in končno na njegovo dvorišče, mahali z zemljevidi in spraševali za pot, navdušeni nad življenjem in nad tovarištvom, ki jih je obdajalo. 
Blaženo neobremenjeni z deprimirajočo lokalno ekonomijo, so se navduševali nad lepoto njegovega zanemarjenega pejsaža.

Da res ne bi zamudili srečanja s Pompeom in njegovim nečakom, naju je Franco takoj po službi pobral pri Patruccu. 
Hvalisavo se je pripeljal z apejem, modernim kmečkim tovornim živinčetom, čudno napravo na treh kolesih, ki je v bistvu nekakšna izvedba vespe. 
Vespa pomeni osa; tako da je logično, da je ta večja, glasnejša in bolj delovna izvedba, opremljena s kesonom in majhnim oklepom za zaščito voznika, ape, čebela.

Franco požene motor. 
Ko se premaknemo, zavpije 'Te! 
Pridi, ti! in doslej še neopaženi gromozanski kosmati pes skoči s terase in ves slinast pristane med nama, ki takoj zaženeva paniko. 
Iole naju gleda skozi zadnjo lino in se hihita. 
Ko se s psom nekako zloživa po kesonu, na hitro pokukam v torbo. 
Nekaj metrov klobase v enem samem mesnato-česnastem svitku, cel hlebec sira, štiri velike rdeče paprike in ogromen nizek hlebec kruha. 
Tako kot vedno v tej deželi se nama ni treba bati, da bova lačni.

Bacalč in stric Pompeo, potnika turbo-apeja, nas pričakujeta na s travo preraslem tlakovanem dvorišču pred hišo, okoli njiju pa se razprostira histerično roza in oranžen sončni zahod. 
Nobenih mehkužnih klopc za njiju; na dvorišče sta pod nevarno češnjo prenesla nekaj velikih kamnov, na katerih sedita, obkrožena s srpi, mačetami in obveznimi starimi vrečami. 
Vrata in okna sta na široko odprla, da bi v hišo spustila topel večerni zrak, na vrečah je kup nabranih zrelih limon; poleg njih pa s strašanskim občutkom krivde opaziva majhen kupček amaren na majhni pomečkani papirnati vrečici. 

Priložnost sta izrabila za izboljševanje posesti; terase niso več tako divje, kot so bile zadnjič, ko sva bili tukaj, ampak so skoraj podobne pravi trati; poleg njiju je na nepravilnih tlakovcih velik kup pokošene trave in porezanega plevela, zraven pa je še kup obrezanih oljčnih vej za kres. 
Vsake toliko eden od njih na ogenj vrže naročaj zelenja, tako da se naokoli ves čas dviga gost bel dim. 
Bacalč, ki je komaj kaj bolj zgovoren kot prvič, ko sva ga srečali v Čemerni točilnici, vstane in privleče za naju klopco, medtem pa naju Franco predstavi njegovemu stricu; možak je skoraj tako majhen kot Domenico, a precej bolj čokat, glavo mu pokriva šop gostih belih las, njegove obrvi so nenavadno črne in brado mu krasi moderno sivo strnišče. 
Čeprav je že hudo zguban, je Pompeo še vedno mladosten in se ne bi mogel bolj razlikovati od svojega počasnega nečaka, ki okorno razstavlja našo večerjo na posebej mastno in odvratno vrečo. 
Iole mu jo spodmakne in jo zamenja s svojo snežno belo krpo. 
Radi bi pomagali, a je okolje za naju taka neznanka, da ne veva, kako bi lahko bili koristni.

Rad bi prodal tale košček zemlje; cena, ki jo je navedel Franco, je nepričakovano dobra. 
Ne bi pa rad, da bi iz njega naredili bebca. 
Strmi nama globoko v oči; res je, da kar žarčiva nedolžno nesposobnost. 
A kar se njega tiče, se lepota oljke meri po tem, kako dobro je obrezana in kako dobro lastnik skrbi zanjo, saj je to dejstvo tesno povezano s tem, koliko kil oljk bo dala naslednje leto. 
Zadnja štiri leta jih ni obrezal; ni bilo vredno njegovega časa. 
Zakaj sva rekli, da so njegova drevesa čudovita?

Jih ne bosta nadomestili s čim drugim? vpraša.

Torej ni contadino, kmet?

Bacalč je nemo obsedel na svojem kamnu; Franco beza v ogenj. 
Kmalu bo nared, pravi in z olajšanjem spremeni temo. 
Pripravite klobase!

Ne še! 
Ne, dokler je še kaj plamenov! zavpije Iole, prime paličice in hitro sname klobase. 
Počakati je treba, da ostane samo la brace, žerjavica. 
Zdi se ji strašno smešno, a nama je čisto jasno, da je ta dogodek potrdil Bacalčjevo diagnozo najinega samskega življenja.

Vilice! 
Kuhinjske! 
Da je jasno, da cerkev zanima samo oblaganje lastnih želodcev, ne pa dobrobit njene črede! nama razburjeno dopoveduje Pompeo. 
On in še nekaj partizanov so jih narisali med vojno. 
Nisva razumeli?

Vse razkuži, zapolni špranje, pobije mrčes, pove Franco, ki se je medtem vrnil. 
Iz njega narediš barvo, treba ga je samo v vedru zmešati z vodo.

Smešno velika luna sveti nad našimi glavami, ko se napotimo nazaj k hiši in klobasam. 
Olajšani, da tukaj le niso vsi tako ozkosrčni, ji podariva vse najine perunike.

Pompeo poda kruh: vsak od nas si s Francovim zaskočnim nožem odreže debel kos s hlebca, nato nam na kose naloži dehteče klobase, kot da bi bili krožniki. 
Vilic ni, a jih lepo nadomestijo vejičasta nabodala. 
Ne samo, da dodajo klobasam posebno aromo, lahko jih držiš, da si na cvrčeče vročih klobasah ne opečeš prstov. 
Kako so kmetje pametni!

Je pozimi tu zelo hladno ali kaj podobnega? vprašava. 
Ker je vreme za vsakega Ligurijca ravno tako priljubljena tema pogovorov kot za Angleža, se sproži plaz narečja. 
Pompeo, dojameva, je nekoč tu gori videl celo sneg, kakšne tri centimetre ga je bilo, nekega januarja, ko je bil on približno tako velik (in pokaže kakšen meter od tal). 
Nič takega, kar bi dve Severnjakinji resnično skrbelo.

Ali to kaj pomeni? 
Seveda ne. 
Samo izgovarjava narobe. 
Beseda je narečna, čeprav nima pomena in 's' je treba izgovoriti zelo mehko, kot bi bil rahlo okajen. 
(Sem že omenila, da Ah, sì, sì, najbolj priljubljeni lokalni vzklik za Euh!, v resnici izgovarjamo Ah, shi, shi?)

Maria pregleduje najina blatna pajaca, pomečkano potovalno obleko in splošno neurejenost in nenadoma jo popade nostalgija za lepo urejenimi Angleži iz njenega otroštva. 
Ko ima končno priložnost, da se nagleda dveh pravih angleških deklet, le poglej, v kakšnem stanju sta!

Uboga Maria! 
Strašno se sramujeva najinih nizkotnih prednikov. 
Kako ostudni ljudje.

Kako osvežilen je zajtrk daleč proč od zvedavih italijanskih oči! 
Po kratkem boju z odprtim ognjem in Pompeovo ploščo s štedilnika na štirih kamnih nima smisla, da bi prižigali peč v hiši, predolgo bi trajalo, da bi se segrela in nato bi še ure in ure neprijetno grela notranje prostore sva uspeli skuhati in popiti tri ročke espresa, eno za drugo, v popolnem miru. 
Čeprav lahko že slišiva vzklike kmetov, ki kmetujejo nekje v bližini, v najinem gorskem gnezdu nimajo moči nad nama. 
Mogoče bova skuhali še četrto ročko, samo da to dokaževa. 
Tako zgodaj je zunaj še precej sveže, zato sediva tik ob ognju in čakava, da se bo sonce prikazalo nad grebenom za nama in ogrelo hišo. 
Prikaže se točno ob desetih: nenadoma je smešno toplo in ogenj ni več niti malo prijeten. 
Čas je, da se premakneva.

Ja, tako je. 
Pozneje dodaš še olje.

Zemlja je nizko? 
Počasi se ozrem proti tlom in poskušam razumeti, kaj mi želi povedati, saj je govorne figure v tujem jeziku vedno teže razumeti. 
Domenico uduši nasmeh. 
Kmečko življenje je težko, doda v pomoč in se skloni, da pokaže okopavanje z motiko in boleči hrbet. 
Ko bova začeli urejati najino zemljišče, ga bova še kako dobro razumeli.

Domenico in njegova žena pravita, da morava oljke čimprej obrezati, če hočeva, da bodo naslednje leto dobro obrodile. 
Kar je laže reči kot narediti. 
Če sva prav razumeli Pompeove šifrirane opazke tipa »odpreti na sredini«, mora biti podobno obrezovanju jablan v Angliji: a zaradi njegove nenavadne tehnike kazanja, katere veje je treba obrezati, saj je vanje metal majhne kamenčke, sva preslišali precej tistega, kar je dejansko povedal. 
Razumeli pa sva, da je najpomembnejše, da porežeš vse stranske poganjke. 

Res je, potrdi Domenico. 
In idiot, ki je vinograd kupil za tako ceno, je Južnjak, kot si ti. 
Cretino od Sicilijanca.

Kaj si bo pa Annina mati mislila, ko bo slišala za tole? vpraša ona in odide, prizadeta in razburjena.

Po nekaj požirkih Sergio svojo pravično jezo spreobrne v majhen triumf. 
Francu je še vedno dolžan za tri mesece najemnine, pravi, in jih sploh ne namerava plačati. 
Zakaj pa naj bi jih? 
Komu se bo Franco lahko pritožil, ne da bi razkril svoje lastne nepoštene posle? 
Tudi poslal ga je nel culo v rit!, pove, dvignil glas v zmagoslavni crescendo in končal s Francovo priljubljeno kretnjo s prstom pod očesom. 
Nič ni boljšega kot prelisičiti prebrisanega kmeta. 
Razleže se dolg, glasen smeh, pospremljen z veselim ploskanjem ob koleno. 
Lilli se mu ne pridruži: videti je precej zaskrbljena. 
Kot bova odkrili pozneje, po pravici.

Bova zmešali zgodovino, če bova nenadoma preskočili v mehanizirano dobo in si omislili bencinsko črpalko in rezervoar za vodo? 
Si bova omislili samo vitel? 
Ne moreva se odločiti. 
Priča sva bili že nekaj groznim bitkam z bencinskimi črpalkami, ki jih uporabljajo tod naokoli to so zadevice, okoli katerih naviješ vrvico in jo potegneš, kot na izvenkrmnem motorju na čolnu. 
Pompeova motorna kosa je več časa v obliki majhnih naoljenih delčkov na dvorišču kot v sestavljenem stanju, Domenicova tedenska vodna črpalka se tudi periodično kvari, kar je vedno pospremljeno z veliko glasnimi in razburjenimi Porca Madonnami. 
Ne zdi se nama preveč pametno biti odvisen od ene teh stvari, razen če se ne nameravava poglobiti v skrivnosti motorja z notranjim izgorevanjem, tako da ga bova sami popravljali.

V tem idiličnem trenutku seveda zaslišiva zavijanje motorja in hupanje s parkirišča na koncu najine poti, ki jima sledita grozljivo bližnji vzkliki Salve!

Ni psovka. 
Pomeni ljudi iz Germanie, razloži Franco. 
Nemci. 
Aha.

To, reče Pompeo in se zravna do svoje polne višine, da bi zbrisal nasmešek z najinih obrazov, samo dokazuje, kako prebrisani so Nazifascisti. 
Ker dežele niso mogli zavzeti s silo, nas bodo potolkli z nemško marko. 
Pieni di soldi!

Njegova pisarna je v prvem nadstropju rokokojske hiše, polne umetniških predmetov, v kateri živi z očetom in materjo povsem običajno vedenje za Italijo, kjer nihče ne zapusti doma, če se ne poroči, ali če mu ni treba nujno iskati boljše zaposlitve kje drugje. 
Če dom zapustiš iz kateregakoli drugega razloga, to pomeni, da staršev ne maraš in da si srečen, ko jih osramotiš v javnosti, pred preostankom družine in pred someščani. 
Vendar vsega tega še ne veva, zato se nama zdi Alberti še bolj čuden.

Zakaj, imata mogoče čuden naglas? 
Ni mogoče, saj sta se tukaj rodila in tukaj odrasla. 
(Njuna italijanščina je zagotovo bolj razločna od Francove in stokrat boljša od Pompeove, a se nama nekako ne zdi pametno, da bi jima to povedali.)

Ne, potrpežljivo pove Franco, ne v italijanščini, ko govorita ligurščino slišiš lahko, da sta se je naučila in giro to ni jezik, ki ga govorita doma.

Zgodbico o Janc glavi nama brat zdaj z užitkom pove, Franco pa simultano prevaja najtežje dele, ki so preveč razburljivi, da bi jih pripovedoval v prefinjeni uradni italijanščini. 
Čudovito ilustrira ogromno kulturno razliko med civiliziranimi Ligurci in divjimi Kalabrijci.

Luigi, tako hladnokrven kot vedno, lagodno stopi in točilnice med svoje penaste goste, in glede na to, da nima smisla govoriti, saj zvon še doni in sirena še zavija, položi na najini rameni svoji veliki mesnati roki, da bi naju pomiril. 
Ko se trušč neha, nama je že jasno, da res ni razloga za paniko; večina njegovih strank, ki so že iz največjega šoka, si zdaj skuša nadeti brezskrben videz, porogljivo se nasmihajo, pljuvajo po tleh, zmajujejo z glavami in eden drugemu govorijo Euh! in Mah!, da bi dokazali, da jih sploh ne skrbi, kakšno norost se je odločil Castello vreči s svoje višine na njihove glave.

Nevarnost je minila in v narečju se razvije razburjena debata. 
Nekaj bolj bojevitih duš ostane zunaj in preteče maha proti Castellu, kot bi ga hotel izzvati, naj to naredi še enkrat. 
Mirnejši se vrnejo v točilnico, da bi se podprli s preostankom pijače, medtem ko se bodo pogovorili o političnih zapletih, ki jih bo prinesel ta zvočni napad z višav. 
A ne moreva ugotoviti, kaj se dogaja; kdorkoli nama začne pripovedovati, v čem je stvar, je tako razburjen, da se ne more držati italijansko podnaslovljene različice in ga potegne nazaj v narečje, začne kričati in stavka ne uspe povedati do konca tako, da bi ga razumeli. 
Položaj oceniva kot resen, saj Luigi brezplačno polni kozarce s svojim lastnim vino d'uva.

Antonietta se težko nasloni na mojo roko, ko odpešačiva po hribu navzgor in iščeva grm, ki bi bil primeren, da naju zakrije; na meni visi, ko s težavo počepne v položaj za lulanje in se pri tem bori s svojimi spodobnimi spodnjicami, pri tem pa glasno klepeta o tem, kako smo tam spodaj tako ali tako vsi enaki in naj mi ne bo nerodno. 
Ko se spet obleče in vstane, oznani, da morava nabrati šop narcis, preden se vrneva v tabor. 
Še dobro, da je tukaj, da me lahko opozori, saj je civilna straža verjetno kje tod naokoli, in pri tem ne misli Pompea. 
Narcise so namreč zaščiteno cvetje in če jih nabiraš, te lahko oglobijo. 
A za prvi maj jih vsi nabirajo, za srečo: raje tvegajo, da bi jih aretirali, kot da bi si upali domov brez njih.

Verjetno ste pojedli veliko krompirja, rečem in se pripravim na litanijo o grozovitem življenju brez paste asciutte. 
Ampak ne. 
Imel je veliko srečo, pravi. 
V tistih časih je v Italiji vladala taka lakota, da so bili redni in dovolj obilni obroki vse, kar bi si nekdo želel. 
Zelo mu je bilo všeč. 
In ponosen je bil, da so ga prosili, da opravlja pomembno delo, ko je Italija prestopila k zaveznikom.

Pompeo žalostno odkima. 
V petnajstih letih, odkar obstaja, ni še nobena ekipa iz doline kretenskih krščanskih demokratov dobila nogometnega pokala Diano San Pietra.

Margaret Mead bi to zelo zanimalo: mladi iz dveh plemen se spoznavajo, s pogledom (kot bi to verjetno videla ona) na genetsko raznolikost in da bi ustvarili nove koristne družbene povezave med obema skupnostma. 
Čeprav ni videti, da bi se Pompeo strinjal, da bi lahko bila kakršnakoli povezava, najsi bo zakonska ali drugačna, z neumnimi krščansko-demokratskimi sosedi kakorkoli koristna.

Kaj so naredili? 
Ni očitno? 
Noben Italijan ne bi prišel v restavracijo ob pol treh. 
Do te ure je kosila konec in osebje sede za svojo mizo, da lahko pokosi. 
Samo Nemci lahko pridejo ob taki nemogoči uri in se pri tem niti ne opravičijo!

Kako grozovito podobno je vedenje Nemcev, ki ga podrobno razčlenjujejo naši italijanski prijatelji, vedenju Angležev. 
Angležev, ki jih ni nihče opozoril na to, seveda. 
Najprej, nikoli ne pojedo spodobnega obroka. 
Ne marajo zapravljati denarja? 
Ali ne marajo jesti? 
Mnenja so deljena. 
Poglejte, kako so vsi suhi! 
Verjetno oboje, pravi Ciccio, ki ima kar lepo postavo. 
Tile prihajajo sem za vsaj en obrok dnevno, včasih za dva, že ves teden in prav tako so skopuški kot kakšen Ligurijec. 
Ali pojedo samo testenine ali pa samo secondo. 
Ko jedo testenine, pojedo na njih toliko parmezana, da stane to restavracijo toliko, kot če bi pojedli tudi glavno jed. 
Dvakrat so jedli samo predjedi, ki jih je najteže pripraviti in jih ne bi zahteval noben Italijan, če ne bi nameraval pojesti celotne večerje nato pa so rekli, da niso več lačni!

Ko nehaš jesti, bi moral hkrati s kavo piti pogubno alkoholen digestivo, običajno amaro, destiliran iz grenkih trav in eksotičnih zdravilnih rastlin, na primer rabarbare, ki so jo, to je najbolje, zvarili kakšni neznani menihi visoko v nedostopnih gorah. 
Imaš še vedno občutek, da nisi vsega prebavil? 
Nič hudega spij grappo. 
V podeželskih restavracijah bodo pustili steklenico z grappo kar na mizi, tako da si jo lahko natočiš kolikorkrat želiš, da bi črevesje enakomerno delalo, medtem ko čakaš na račun. 
(Ne bo dolgo trajalo, pa bo grappa na naši mizi tudi enega najinih gostov zapeljala v zmoto: Kaj, vse lahko spijemo, če hočemo? 
Ja, verjetno bi res lahko. 
Martin se zelo potrudi, a mu ne uspe, da bi vso pospravil. 
Zato naredi nekaj, kar je še bolj nevljudno od praznjenja vinske steklenice: ko odhajamo iz restavracije, vidimo, da nekaj stiska pod pazduho. 
Steklenico grappe. 
Izvijeva jo iz primeža njegovega prijema in jo postaviva nazaj na mizo. 
Zgrožen je. 
Zakaj je ne sme vzeti? 
Saj so nam jo dali, ne?)

Heroin, reče Mariuccia in zarotniško utiša glas. 
Zgodba gre takole:

Doslej je bilo vse mirno in tiho, obdajali so naju le nežni življenjski zvoki divjine žabe, ki so regljale na dnu doline, škržati s svojim krk, krk v travi, drevesni črički s čri, čri na oljkah, odvisno od dela dneva. 
A vsa ta bitja se oglašajo ritmično in enakomerno in se kmalu zlijejo z ozadjem. 
Ta silen napad čistilne tehnologije ni tak, njegovo tuljenje se ustavlja in spet začenja, prihaja in odhaja in vsake toliko ga prekine glasno veselo kričanje ali kakšna pesem delavcev, ko je vse v redu, ali pa umazanih bogov, prašičjih madon in gnusnih krav, ko se naprave pokvarijo, in to se dogaja kar pogosto. 
V tej skodelasti dolini se glasovi odlično prenašajo; že tri jutra zaporedoma poslušava nevidnega kmeta, ki dela nekje niže doli po hribu na morsko stran, peti istih nekaj vrstic tragične balade o veliki samoti in globoki, neumrljivi navezanosti na konja, njegovega edinega prijatelja.

Napovedi strokovnjakov iz Marabotta so se potrdile in uro pozneje nas nebo še vedno, kadarkoli pomoliva nos skozi vrata, obmetava s pomarančami. 
Še vedno lije kot iz škafa, velike strele prasketajo in tolčejo v morje. 
Na motorjih v takem že ne moreva domov; strmejši deli so se verjetno spremenili v hudournike blata in kamenčkov. 
Nihče, ki bi ga poznali tako dobro, da bi ga prisilili, da tvega svoje življenje, ude in vzmetenje na najini grozni cesti, se ni prikazal in počasi začenjava obupavati. 
Se bo sploh kdaj končalo? 
Koliko kapučinov še preneseta najini telesi?

Zakaj plin? 
Doslej sva menili, da razen na prostem, na najinem oddaljenem domku ni druge možnosti za kuhanje kako pa naj bi nam tu gori priključili plin? in sva pridno za vsako večerjo prižigali štedilnik na drva ter se prerekali, katera je na vrsti, da se spoti ob njem. 
Najina najnaprednejša tehnološka pridobitev je bil taborniški plinski gorilnik za kuhanje kave in čaja. 
Zdaj sva, hvala, Giacò, odkrili, da tukaj tako ali tako ni plinske napeljave. 
Vsi imajo plinske jeklenke, celo spodaj v Dianu. 
Tako da nisva nobeni pionirki v divjini, samo neumni in nevedni. 
Giacò nama je prinesel čudno novo italijansko pripravo za kuhanje, majhen nastavek na štiri plinske gorilnike brez pečice spodaj, ki dela na plin iz teh velikanskih jeklenk. 
Ne moreva prehvaliti čudovitega izuma, Giacò pa naju le zmedeno gleda. 
Tod naokoli je plinski štedilnik brez pečice menda nekaj čisto običajnega. 
Ljudje niti ne pričakujejo, da bodo imeli delujočo pečico, razen pozimi, ko zaradi ogrevanja prižgejo peč na drva, ob katero je vdelana pečica; pečica je v bistvu priročen dodatek, ne pa bistvena sestavina kuhinje. 
Pečenke, lazanje, zelenjava al forno so zimska hrana, jedi, ki jih kuhaš, ko je peč tako ali tako prižgana: sicer pa imaš tisto zunanjo pečico v obliki panja, ki ima en sam prostor za ogenj in za hrano in si jo včasih prižgal enkrat na teden, da si lahko spekel kruh, zraven pa za tisti večer še kakšno pico; tako vsaj nisi domače hiše spremenil v turško kopel zaradi peke.

Zato se raje umakneva na zadnjo stran hiše, kjer je razpeta viseča mreža, proč od glasnega radia in izmenjujočih se vzklikov veselja in žalosti najine delovne sile, kjer lahko skrijeva najino krivdo in vsaka svoj roman. 
Zelo pomirjujoče. 
Celo najin brat, ki bi se v normalnih razmerah pritoževal nad najino lenobo in nad ženskami, ki hočejo biti v vsaki situaciji na boljšem, je dobil napad italijanizma, odložil je svojo feministično (ali antifeministično?) vzgojo in usta drži čvrsto zaprta.

Lucy kar zaškili od groze.

Meščani Diana hodijo redno v Imperio v službo, po nakupih, k zdravnikom in zaradi urejanja administrativnih zadev. 
To je glavno mesto dežele, pravo majhno mesto s trgovskim pristaniščem in tovarnami oljčnega olja in testenin, pa tudi deželno bolnišnico, uradnimi stavbami, zemljiškim uradom in podobnimi ustanovami. 
Poleg tega je v Imperii tržnica odprta dvakrat, namesto samo enkrat na teden in v njej je tudi čisto pravi supermarket doslej edini v deželi s klima napravo in svetlečimi kovinskimi vozički. 
A edina cesta, po kateri se je v Imperio mogoče peljati, je strma in na njej je polno ostrih ovinkov, na katerih se vedno zaustavi kakšno počasno vozilo; ape, ki je namenjen na tržnico, drdrajoč avtobus, poln turistov; prav strašljiva je, ko skušajo vozniki, ki se jim mudi, prehiteti te ovire v popolnoma nepreglednih ovinkih. 
Pet kilometrov prometnega zastoja, ki para živce in je nevaren, medtem ko je spodaj ravna, široka, varna, dva kilometra dolga Nedokončana.

Po krajšem razmisleku se odločiva, da Domenicu ne bova omenjali novega prijateljstva, saj ima že tako težave z najino objestno predelavo spodnjega prostora, ki bi ga vsak normalno razmišljajoči Ligurijec uporabljal kot cantino, ne pa za dve spalnici in kopalnico. 
Najino stalno odlašanje preurejanja hiše, namesto da bi začeli, kot se spodobi, postaja smešno: ta zadnji del zapravljanja časa ni samo neumen, ampak je tudi škodljiv. 
Kje bova pa shranili celoletno zalogo česarkoli? 
Če že nameravava živeti potratno in vse kupovati v trgovini, kot toliko nepremišljene mladine dandanes, bova še vedno morali nekje shraniti najino vino in olje, ne? 
Se sploh ne nameravava nikoli organizirati? 
Kaj pa mreže za olje, motorna kosa, stiskalnica za vino, motorna žaga za obrezovanje in drva za kurjavo? 
Sva na to sploh mislili? naju vpraša. 
Ne, nisva! odgovori v namesto naju.

In zaradi te nenehno dozorevajoče zelenjave, ki grozi, da bo začela gniti, če je ne boš pojedel, sva končno razumeli, zakaj je oljka simbol miru in obilja v zadnjih nekaj tisočletjih. 
Oljka je čarobna: če imaš oljčno olje, ki ga midve imava čeprav imava trenutno še tisto, ki sva ga kupili pri Ugu in je verjetno polno bog ve česa lahko skoraj nekalorično zelenjavo spremeniš v hranljivo substanco. 
Ne da v tem trenutku slučajno potrebujeva kaj več kalorij. 
Pravzaprav se zelo trudiva, da bi začeli trošiti manj oljčnega olja. 
Povsem jasno pa nama je, kako uporabna je stvar v principu, ko ti tako kot večini ljudi na svetu, danes in skozi zgodovino, kalorij za preživetje prej manjka kot ne.

Rezervoar je prišel naslednje jutro, počasi se je pomikal po najini potki pod nečim, kar je bilo videti kot njegova lastna grozljiva modra para: privezan je na hrbet enega od malih Francovih služabnikov, ki pod njim komaj sklonjeno hodi, deloma zato, da se izogiba oljčnim vejam, pretežno pa zato, ker je breme tako težko. 
Deček, kot vidiva, ko se rezervoar približa, ne more imeti več kot štirinajst let in (to hitro ugotoviva) komaj zna kakšno italijansko besedo. 
Franco se lahkotno sprehaja za njim, vihti dolgo, lepo izrezljano palico, nosaču daje glasna navodila v pidžinski ligurščini in s palico odmika dolge oljčne veje s svoje poti.

Popolnoma upehanemu fantu pomagava, da težo spravi s sebe nekaj teras nad hišo, saj je Franco izginil nazaj k svojemu apeju, ker je nekaj pozabil v njem. 
Vsaj rekel je tako.

Ko stokamo pod bremenom in težko dvigujemo sod po hribu navzgor pod žgočim soncem, ugotoviva, da Francov pomočnik ni Ligurijec, ki bi govoril katero od bolj zakotnih narečij, ampak, kdo bi si mislil, Maročan. 
Med splošnimi kritikami Franca v San Peottu sva slišali tudi, da dobiva svojo trpinčeno delovno silo tudi iz oddaljenih krajev, v katerih so ljudje manj izobraženi, ampak Maroko! 
Kako dobi nepismen ligurski kmet in konjski mešetar najstnika iz Maroka? 
Vprašava Franca, ki se je spet pojavil na potki in ima v vreči pod pazduho nekaj majhnega in precej težkega: njegov odgovor je kazalec na nosu in pomežik. 
Izkaže se, da je v apeju pozabil črpalko za vodo, ki je ne potrebuje več in nama jo radodarno skuša prodati. 
Za pošteno ceno, seveda. 
Nič čudnega, da se je tako potrudil, da je pripeljal rezervoar. 
Nekaj časa momljava in se obotavljava. 
Zakaj ne bi šli do vodnjaka, pravi prodajalec visokega tlaka, tako da nama lahko pokaže, kako zadeva deluje? 
Ne. 
Vodnjak ni niti približno tako poln, kot bi moral biti, saj že dva meseca ni pošteno deževalo; in še vedno potrebujeva kakšnih trideset metrov cevi od črpalke do rezervoarja. 
Nočeva izgubiti nekaj dragocenih litrov vode, ki bi jih razlili okoli vodnjaka, samo da bi preizkusili črpalko, ki bo prvič zagotovo delovala, razen če je Franco popolnoma izgubil občutek za posle. 
Saj veva, kje ga bova našli, če bova imeli težave z njo, pravi Franco in naju nedolžno gleda s svojimi sinjemodrimi očkami.

Franco je naš prihod načrtoval za čas večerje, ker je bil tako prepričan, da bo družino našel doma, v slogu finančne policije. 
Pri mizi sedijo in jejo testenine brez omake, le z nekaj kapljicami oljčnega olja in (če sodim po vonju) veliko česna. 
Na pol posušen košček sira leži na strgalniku med krožniki. 
V majhni utesnjeni kuhinji smo, v kotu je sajast štedilnik na drva, na katerem ni videti, da bi se kuhal kakšen secondo piatto. 
Mogoče je v ta namen tam tistih pet neumitih jajc in šopek peteršilja. 
V drugem kotu je vedro vode, v katerem je zajemalka; kuhinjskega korita ni. 
Pred vrati je umivalnik, obkrožen z blatno steptano zemljo, ki verjetno rabi tudi namesto tega.

Ni zelo verjetno, da bo prišel sem gor v tem letnem času, pravijo fantje, z oljkami v avgustu ni nobenega dela. 
Midve pa nisva tako prepričani. 
Nino je deloholik. 
Ninova drevesa in fascie pod njimi so take kot risbe v priročnikih. 
Nikoli se ne neha ukvarjati z njimi; več časa je tu gor kot kdorkoli drug.

Dlje časa kot sta Sergio in Lilli visoko na hribu, bolj čuden je njun smisel za oblačenje. 
Lilli ima trenutno na sebi copate in strgano izvezeno domačo haljo s čipkami na ramenih. 
Zelo slabo je naličena in lasje ji stojijo čudno postrani, približno speti z diamantnim glavničkom. 
Sergio nosi črno majico s kratkimi rokavi, na kateri je natisnjen logotip neke težkometalne skupine, spodaj pa ima nataknjene z rožami potiskane kratke hlače, ki bi lahko bile tudi ženske, bež dokolenke in rjave plastične natikače. 
Za nobenega ne bi mogel človek reči, da je popolnoma trezen. 
Mladci iz Diano Marina, ki najinih čudnih prijateljev še niso srečali, so prepadeni. 
To je verjetno natanko tisto, kar so si predstavljali, da zadene ljudi, ki ne živijo na vasi in ki ne spoštujejo pravil, ki so jih zgodovinska dejstva postavila kot življenjsko vodilo.

Ko izpijejo zadnje kaplje piva, je Lilli strašansko dobre volje, saj je spila že nekaj velikih požirkov vina, zato skoči na noge, podivjani kodri bežijo z njene glave, pandaste oči se ji noro svetijo od ognja, ki jo podžiga, da bi premagala moža.

Že četrto ali peto leto preživljava v Liguriji in Domenico je prišel pogledat, ali sva opazili dim više v hribih. 
Preživeli sva kar nekaj poznopoletnih gozdnih požarov, ne da bi se kakšen približal bolj kot do doline Imperia; zdaj pa se je eden večjih začel nekje više v naši dolini. 
Na tej strani doline. 
Z dvorišča, kjer sedimo, lahko vidimo dim, če pogledamo ob strani hiše navzgor po terasah. 
Vsi možje iz San Pietra in iz Molteda so že gor, pravi Domenico, med neobdelanim pasom, na katerem je (kot ponavadi) izbruhnil požar in z oljkami zasajenimi terasami poskušajo narediti čistino, čez katero ogenj ne bo mogel. 
Domenica zaradi srca ne pustijo med gasilce, zato se je ustavil pri nama, da nama razloži, kar ve o ognju in da skupaj popijemo kozarec vina. 
Zato smo tudi zatavali v tiste daljne partizanske čase, ko je bil še močan in zdrav. 
Oziroma ko še ni vedel, da ni.

Ne, nismo, odgovorimo, pripravljeni na akcijo. 
Prihajamo iz dežele, kjer venomer dežuje, kjer ni oljk, ni vinogradov, ni gozdnih požarov. 
Iz take, kot je Holandija.

Naj torej naredimo to? vprašamo, ker si želimo narediti nekaj, karkoli. 
Zanima nas, ali bi ga lahko prepričali, da bi nam posodil svojo motorno koso glede na to, da gre za nujen primer in da imava pri roki velikega, močnega brata. 
Vendar sva se tega lotili pri repu. 
Bistveno je, da ognju preprečiš, da po tleh pride do tebe. 
Želiš si, da bi hitro in nizko pobegnil mimo tebe, da ne bi bil tako vroč ali tako visok, da bi dosegel drevo. 
Posekana drevesa, ki ležijo na tleh, bodo ogenj hranila, ali ne?

Nato mu naroči, naj odgovori na vse, kar bo rekel, na en ali drug način, lahko pa tudi na oba, ni pomembno v kakšnem vrstnem redu. 
Odpelje ga do Pompejeve mize in se začne z njim na dolgo pogovarjati o možni identiteti in motivih požigalca, ki je zakrivil požar. 
Jim na vsako pripombo odgovori z modrim Ah, sì, sì! ali z Euh! v različnih tonih, pri čemer upošteva Domenicov izraz in barvo glasu. 
Pompeo je popolnoma presenečen. 
Od mize do mize na festi se hitro razširi zgodbica, da se je najin brat, ki je do včeraj govoril le neko čudno beneško narečje, v enem dnevu popolnoma naučil ligurščine. 
Jim in Domenico izvajata predstavo še ves večer: veliko že nekoliko vinjenih ljudi, ki so slišali zgodbico, pride in preizkusi izjemnega Angleža. 
In ker je vino d'uva iz Diano Borella precej močna zadeva, kar nekaj vaščanov ne odkrije prevare.

In kar je še bolj žalostno, vsaj z najinega vidika, ko o vsem skupaj razmisliva, je to, da pravzaprav ni načina, da bi od vodnjaka do doma prenesli uporabno količino vode, ne da bi se zelo namučili. 
Čeprav je vodnjak zelo blizu, bi bilo precej teže plezati gor in dol po zidovih teras, kot se odpeljati k javni pipi v San Pietro, kar narediva sedaj, ko potrebujeva pitno vodo. 
Že nošenje kantic od avta do hiše po najini potki naju skoraj ubije, hoditi dvakrat tako daleč v hrib in nazaj po brezpotju si pa sploh ne upava. 
Popolnoma neuporabno. 
Tako blizu in vendar tako daleč.

Giacò z odpada se je odločil, da bo vse skupaj razveselil in nas spomnil, da so mogoče vasi na Pianüi zalite, da so polne sončnic, koruze in mesa, da imajo na bankah dosti denarja, ampak vse to ne odtehta njihove stalne težave: večno imajo premalo žensk. 
Pravi, da z ravnine vse ženske pobegnejo, čim so dovolj stare, da gredo od doma. 
Ne prenesejo misli na to, da bi vse življenje preživele v tistih blatnih prostranostih, na ploščatih hektarjih zemlje, ki so pol leta prekriti z meglo, pol leta pa jih zaliva dež, brez življenja, brez sosedov, brez sonca, brez zabave; lahko si bajno bogat, nadaljuje, pa še vseeno ne boš našel žene. 
Ne za ljubezen, ne za denar.

Celo v starih časih, se oglasi eden najstarejših obiskovalcev točilnice, pred izumom mrež za oljke, ko so sem prihajale ženske s Pianüe obirat oljke saj na zamrznjenih poljanah v februarju ni kaj delati in je vse že v objemu zime so njihovi moški bili vsi veseli, da so sploh prišle nazaj domov. 
Euh! 
Sem so prihajale vse nališpane in pripravljene domačim dekletom spraskati oči, samo da bi dobile kakšnega dobrega ligurskega fanta z nekaj piantami, spodobno življenje in lasten prostor pod soncem. 
Danes, nama dobrohotno pojasni, se dekletom ni treba več poročati, da bi lahko šle od hiše. 
Vseeno lahko odidejo, kadarkoli želijo: in vsekakor odhajajo.

Slečemo se, vržemo se v vodo, ure in ure se škropimo, končno na nas ni več prahu, čisti smo in mokri, okoli nas je praprot in zelenje, pegaste lise sonca in sence namesto žgoče bele svetlobe morske obale. 
Noge uživajo v hladnih valčkih plitvih jezerc, majhne postrvi plešejo okoli gležnjev, težko se je sploh spomniti na žalostno blatno luknjo, v katero se je spremenil najin vodnjak, na tragično uvelo seno, v katero so se spremenile najine nekoč bogato zelene terase, na suho pipo in na to, da nimava kopalnice.

Nihče ne ve, zakaj: preprosto se ne moremo, to je vse. 
Gledajo naju, kot da sva rekli nekaj nerazumljivo smešnega in tujega. 
Ali izrečenega zato, da lahko na ta račun zbijajo šale o nedružabnosti Angležev. 
Ampak v primerjavi z najinimi italijanskimi prijatelji sva resnično nedružabni. 
Oni nikoli ne čutijo potrebe po tem, da bi bili sami. 
Če so v družbi manj kakor pol ducata ljudi, jim je neprijetno: če se slučajno znajdeš v skupini le treh ali štirih kar je za naju, tujki, ki izgubita nit dogajanja, ko je skupina prevelika, idealno bodo brezciljno hodili od kavarne do kavarne, od telefona do telefona, dokler se ne bo skupini pridružilo še nekaj članov. 
To sploh ne pomeni, da ves čas klepetajo; kdorkoli od njih se lahko v kateremkoli trenutku odloči, da bo bral knjigo, zadremal, poslušal walkman ali v nekem kotu igral pasjanso. 
A tudi temu se ne moreva privaditi; ne znava ignorirati ljudi okoli naju, to naju tako vznemiri kot to, da bi morali biti neprestano v družbi.

Nikoli ne veš, pravi Alberto, s katerim se peljeva domov. 
Bolje je, da mu ne daš priložnosti, da bi te zafrkaval.

Na prvi pogled je to bolj verjetno od moje teorije o puščanju; in vendar, kdo bi to naredil? 
In zakaj? 
In kam bi vodo izčrpali? 
Sedem na kamen, na katerem sva včasih stali med prhanjem in začnem jokati kot majhno dete. 
Suša je bila zame velik stres in zelo se zavedam, kaj bi pomenilo živeti tu gor brez vode, zdaj pa je videti še, da imava skrivnega sovražnika, ki naju želi uničiti. 
Nekoga, ki naju želi odgnati od tukaj ... in ne bo se mu treba dolgo truditi, da mu bo uspelo. 
Tisoče funtov, ki jih seveda nimava, bi stalo, če bi hoteli do tu napeljati vodovod iz vasi. 
Ta mali vodnjak, v katerem se vsaka dva tedna nabere dovolj vode za eno prečrpavanje, je vse, kar imava, brez njega nimava ničesar. 
Vsega imam dovolj, pravim. 
Nazaj v lepo zeleno mokro Anglijo grem in temu kraju se bom odrekla za vedno.

Vendar se Domenico, partizanski heroj, ne sprijazni s tem, da bi sedel in čakal. 
Kujanja in cmerjenja ni v njegovem repertoarju. 
Tudi ne namerava dovoliti, da bi polni obupa zapustili San Pietro. 
Pregledovati začne zgornje in spodnje terase, da bi našel sledi vodnega tatu. 
In ko pregleda ves terreno na svoji strani, prečka potko in stopi na tako imenovano »sicilijansko zemljo«. 
Zmagoslavno zakliče. 
Tukaj je!

Takoj sva mu pripravljeni odpustiti. 
Pove nama zelo čudno zgodbo. 
Nekdo je prišel sredi noči in izpraznil njegovi vaschi: ne samo to, tudi njegov vodnjak, ki se je ravno začel spet polniti, so spraznili do konca. 
Povsod okoli vasche so stopinje v blatu, videti je, kot da se je dela lotilo kakega pol ducata mož. 
Nekdo, pravi in naju gleda od strani, ne želi, da bi Franco uspešno prodal svoj vodnjak.

Poleg tega je napočil čas za vendemmio trgatev in z Domenicovo pomočjo bova kmalu še sami pridelali letno zalogo vina. 
Križišča tostran Diana, pred železniškim prelazom, so vsako jutro polna tovornjačkov, do vrha naloženih z grozdjem z vse dežele; od Toskane do Piedmonta, kjer gojijo plemenite sorte, do Juga, kjer je grozdje bolj sladko in cenejše. 
Če nimaš dovolj trt za celoletno zalogo vina in veliko ljudi jih nima lahko grozdje v septembru kupiš kar na kesone oziroma na kvintale, po sto kilogramov hkrati. 
Tovornjaki so zasedli vse senčne prostorčke in njihovi vozniki čakajo na dobre ponudbe; okoli tistih, ki vozijo dobro grozdje, brenči na milijone žuželk, pravi Domenico. 
Le neumneži na primer ljudje iz Diano Marina imajo raje tovore brez mušic, ki so bolj čisti na pogled. 
Samo malo zdrave kmečke pameti je treba, da se ti posveti, da je tako grozdje ali popolnoma poškropljeno s kemijo, ali pa ima tako malo sladkorja, da iz njega ni mogoče narediti spodobno močnega vina. 
Tovornjaki so obkroženi tudi s trikolesnimi čebelicami, katerih lastniki, premišljeni možje, pokriti z zavozlanimi robci, izkušeno stiskajo grozdne jagode, jih poskušajo in vohajo, da bi našli grozdje, ki bi z njihovo sorto dalo popolno vino d'uva. 
Na vseh cestah jih je polno, počasi se zibljejo proti vasicam v Dianu, obteženi z letošnjim izborom, iz njihovih kesonov kaplja sladki grozdni sok.

Domenico bi moral res že vedeti, da se z nama nima smisla resno pogovarjati o vinu. 
Saj sva že slišali za nekatere sorte grozdja, ki jih omenja ormeasco, dolcetto, sangiovese. 
Najcenejši je nostralino, ki je navadno križano grozdje, ki rase v okolišu; najdražji, skoraj trikrat dražji na quintale je brunello, ki se uporablja za vrhunska vina, kakršno je Margaux. 
Če hočeva narediti še nekaj belega vina, bi morali kupiti lumassino, vermentino ali pigato. 

Z Antonietto (Lucy trenutno služi denar v deželi piva) sva prižgali ogenj v zunanji peči na drugi strani zgradbe, ki je zelo podobna svoji panjasti prijateljici v njenem ortu v vasi. 
Ko bo ogenj ugasnil in bo tlela samo še žerjavica, bova v njej spekli vrečo pese. 
Nato bova zakurili še pod železno rešetko, vpeto med nekaj kamnov poleg peči, tako da bo brace pripravljena do kosila. 
Glavno žensko delo tukaj pa je na veliki ponjavi v senci, kjer izbirava grozdne pecljevine. 

Zadnje vedro tega jutra je prelito v demižon v hladu taverne, zato se ustavimo za kosilo. 
Najin kup kadeče se pečene pese nas čaka, hladi se na tleh v senci. 
Danes orto narekuje za primo piatto velik kup okusnih zelenih paprik, ki jih ocvreva z malo čebule, brez paradižnika, saj Domenico trdi, da jim pokvari okus; za primo skuhava še nekaj krompirja in narezanega z ocvrtimi paprikami obloživa, kot da bi postregli s testeninami. 
Kup bistecche in jagnječjih kotletov cvrči na rešetki žara in se spreminja v okusne pasove, ko jih z vejico rožmarina namesto čopiča premaževa z osoljenim oljčnim oljem, v katerega sva nadrobili timijan. 
Olupiva osmojeno peso, jo nareževa, polijeva z oljem, limoninim sokom in posujeva po njej kar nekaj peteršilja. 
Domenico in Gianni prineseta še vrč mosto, s katerim bomo kosilo poplaknili. 
Čudovito, ravno nekje na sredi med vinom in penečim se grozdnim sokom: ne več kot en kozarec, vsi rečejo, sicer lahko dobiš čudovit glavobol.

Ravno pred kratkim so bili pri nama gostje iz Anglije in zahvaljujoč njim ter knjigarni za posredovanje tehničnih spretnosti iz Holborna, sva zdaj lastnici najboljšega priročnika za gradnjo na svetu. 
Enkrat v poznih štiridesetih letih je nek praktični duhovnik, častiti Harold K. Dancy, opazil, da katerikoli razširjevalec božje besede, ki pride opravljat svoje poslanstvo v neko nerazvito državo iz tretjega sveta, kjer zna še najbolj neizobražen nevernik sam postaviti svoje bivališče, izpade kot popoln tepec, če trdi, da je predstavnik neke višje kulture in svetovnega nazora, a nima najmanjšega pojma o tem, kako si zgraditi zavetišče, pa najsi bo višjekulturno ali drugačno. 
Če želiš svoje farane prepričati o tem, da veš nekaj, česar oni ne vedo, moraš, tako meni Harold K., znati nadzorovati vse podrobnosti gradnje spodobnega misijona in majhne cerkvice za zraven.

Kar nekaj časa bova med gradnjo stopnišča krvavi pot potili in osebje iz gradbenega centra Giardino dell'Edilizia se bo na najin račun zabavalo ure in ure. 
Verjetno gre zahvala sramotnemu vedenju ženske v Rajskem vrtu, da je, hm, precej teže izvleči informacije o gradbenem materialu, tehnikah in izdelkih iz moških, kakor pa zares narediti stopnišče. 
Če ne bi bilo častitega, čigar nasveti so nama omogočili, da sva dajali vsaj vtis, da veva, o čem govoriva, bi naju zelo hitro ukrotili.

Ko to ovinkasto stvaritev končava, se izkaže, da je precej bolj podobna lokalni arhitekturi, ki naju je navdihnila, kot je bil najin originalni načrt. 
Čestitava si; očitno nisva prvi, ki sta načrt spremenili na sredini stopnišča. 
Le ena od vsakodnevnih nevarnosti gradnje brez arhitekta.

S hriba se zasliši nekaj glasnih pokov: Franco Nož se je pojavil na robu divjine nad nama, na trebuhu ima čudno izboklino in videti je zelo zadovoljen sam s seboj. 
Vztraja pri tem, da mu na hitro pogledava v dekolte. 
Ja: tam je več zelo majhnih, zelo mrtvih in zelo krvavih ptic.

Paradižnik! 
Nama je paradižnika kaj žal? 
Meniva, da je paradižnik zloben? 
Seveda ne.

Kljub temu, da nama pamet prišepetava, naj bova tiho, naju zadeva zanima. 
Je to hec? 
Kaj pa narediš s paradižnikom?

Prijateljici se strinjata, začasno in polni dvoma, da bosta poskusili sistem s sedenjem na klopci ob cerkvi in mahanjem s celo roko. 
Strašno sta presenečeni. 
Vsakdo, ki mu pomahata, se takoj ustavi. 
In vsi so strašansko prijazni.

Domenico in Antonietta sta, razumljivo, resnično verjela, da je bil moški številka ena moj mož. 
Ker ga pozneje nisem več omenjala in ker se ni več prikazal, sta domnevala, da se ločujeva in da se o zadevi ne maram pogovarjati, ker zame ni prijetna. 
Nekaj let zatem sem na ta dogodek popolnoma pozabila; prišla sem, da bi do konca leta ostala tukaj z moškim, ki je bil trenutno del mojega življenja. 
Ko sva srečala Domenica in Antonietto, sem verjetno razmišljala enako kakor prvič, da ju bom šokirala, če bom priznala, da živim z moškim, ne da bi bila z njim poročena. 
Zato ga spet predstavim kot marito.

Ne, ne! 
To je Sheila, pravi moja sogovornica, zelo dobro jo poznam. 
(Ojej, sem rekla kaj takega?) 
Ne, ta druga ženska, nadaljuje gospa, da bi lahko jaz še naprej bezala po svojem spominu, vedno poseda, pravijo ljudje, v stari gostilni v Moltedu, tisto, ki jo danes vodita dva južnjaška mafijaša, ki preprodajata mamila ...

Ko se približuje jesen, se enkrat spet sprehajava po pobočju nad hišo in odkrijeva, da nama sploh ni treba tako daleč hoditi po gobe; na ducate vsakovrstnih gob je tukaj, praktično doma, rasejo med drevesnimi koreninami in iz špranj med kamenjem, gnezdijo na travnatih zaplatah. 
Čeprav veva, da je verjetno veliko užitnih, pri roki nimava svetovalcev. 
In kljub svojim neuspelim poskusom, ali pa morda prav zaradi njih, sva postali z gobami obsedeni. 
V svoje znanje sva prepričani le pri gallette, lisičkah, ki so tako lepih barv in tako čudnih oblik, da jih ne moreš z nobenimi zamenjati. 
A celo nekaj, za kar sva prepričani, da je porcino, to ni: ko z njega odlomiva košček klobuka, se barva v nekaj sekundah spremeni iz rumene v cianidno modro. 
In kar je še slabše, edina, za katero sva prepričani, da je zares strupena, je smrtonosna snežno bela amanita. 

Giacò in Luigi se ne moreta odločiti, ali so tri velike bele puhaste okrogle zadeve, ki sva jih prinesli, farinelle ali ovuli: eno ime je italijansko in eno je v narečju, ampak katero je katero? 
Ne glede na to, kako jim je ime, so po mnenju prisotnih odlične narezati na široke rezine in jih ocvreti kot zrezke, mogoče s pikico čebule ali česna. 
To bo popolno dopolnilo gobjega obeda.

Še vedno je težko razločiti, kaj se dogaja v temnem pasu med zvezdnatim nebom z obrisom cerkve in svetlo, pregrešno zabavo pod njim. 
V temi žari rdeča barva, sklonjene postave se pomikajo sem ter tja in imajo veliko opraviti: premikajo in dvigujejo, dim in temen plamen, kovinsko bobnenje in drgnjenje ... teman vražji mlin, trpljenje prekletih? 
Nebesa, pekel in vice? 
Spreten opomin nepremišljenim in zabave željnim, da ne smemo zamuditi naslednjega tržnega dne?

Nekakšen od dima osmojen ogromen peklenski stroj cevaste oblike se grozeče pne v nebo sredi kupa žarečega oglja ... ena od trpečih duš se z lopato v roki skloni proti njegovemu zevajočemu, kadečemu se žrelu, temna senca na rdečem ozadju; potni, sajasti grešniki na pol skriti garajo v dimu, da bi zavrteli ogromno ročico, privarjeno na enem koncu naprave, v neskončnost jo vrtijo, spet in spet naokrog, dušijo se in preklinjajo, ko okoli njih prasketa in poskakuje ogenj. 
Medtem pod bremenom ogromnih počrnelih veder, iz katerih se vroče kadi, veriga sklonjenih postav ječí, ko njihovo žgočo vsebino prenaša gor in dol po strmi potki, ki ločuje vesele luči nedolžne zabave od peklenske ognjene terase.

Ali ženske velikokrat same razgrinjajo mreže, vprašava? 
Ne, sploh ne a v Mariuccini družini je moških zelo malo, saj to veva. 
In tako se v Mariuccinem šklopotajočem renaultu odpeljemo k Erminii v Besta de' Ca'.

Vzpnemo se na nizko podstrešje nad zajčnikom, kjer so spravljene mreže in jih zvlečemo na plano; velike, prašne, nerodne zadeve, polne vejic in delov rastlin, ki so se vanje zapletle lani, in jih nagrmadimo na kup ob hiši. 
Erminia seveda nima lističev z oznakami mest, na katerih so bile mreže prejšnjikrat pravi, da se natanko spomni, kam gre katera, zato takih neumnosti ne potrebuje. 
Seveda ne. 
Kakšne pol ure se potimo in razvijamo prvih nekaj mrež, plezamo gor in dol po krušečih se zidovih in se poskušamo ne zaplesti v nežno pletenje, nato pa ugotovimo, da ima že raztegnjena mreža luknjo na nepravem mestu, namenjena je drevesu, ki ga ni tam. 
Moramo jo zviti, tačas pa se Erimina skuša spomniti, katero je njeno pravo mesto, prestavimo jo štiri terase niže in dva metra v levo ... končno uspemo, prepotene in razdražene, vse mreže raztegniti na prava mesta in pripravljene smo na spenjanje. 
Nekaj sva se že naučili: svoje mreže bova zagotovo oštevilčili. 
In ko bo te tlake konec, bova komplet listkov pripravili tudi za Erminio.

Euh! nekajkrat v različnih tonih vzklikne njena teta, iz njenega glasu pa je razbrati vse od studa, čudenja in nejevere, nato pa prosi nečakinjo, da svojo trditev ponovi še v narečju, da bi se prepričala, da je prav slišala. 
Pred božičem? 
Še nikoli ni slišala, da se Toscani vedejo tako nenavadno. 
Saj oljke še niso zrele! 
Zakaj bi hoteli, da je njihovo olje tako grenko? 
Ali pa ga pustijo nekaj mesecev, da dozori in sploh ne uporabljajo svežega?

Mariuccia tega ne ve: vendar imajo tam drugačne sorte oljk. 
Niso pikaste rjavo-zelene, tako kot so taggiasca. 
Ni slišala, da bi bilo toskansko olje grenko: le da nima kaj posebnega okusa.

Ne, pravzaprav nisva, poveva. 
Videti je, da naju spet čaka ena od Luigijevih lekcij. 
Je že tu.

Ponižno priznava, da se nama sploh ne sanja. 
Vendar nama Luigi ne bo povedal. 
Ne še.

Verjetno si misliva, a ne, da je poveljstvo izbralo naše zaveznike, partizane? 
Čvrste demokrate, ljudi, ki so nekaj let tvegali svoja življenja v boju proti fašistom?

22.

Ko napoči pomlad, jih moramo, žal, skoraj vse porezati še enkrat: pustiti smemo samo veje, ki rasejo navzdol, je rekel predavatelj. 
Iz estetskih razlogov se skoraj upreva; a ponos, da o toliko zainteresiranih strankah niti ne govorimo, nama tega ne dopušča. 
Vztrajamo. 
Konec drugega leta je razlika izjemna. 
Drevo, ki sva ga pustili stare oblike, da bi nama bilo za senco zadnje terase, je videti kot bolan sorodnik preostalih, ki pokajo od energije in zdravja, povešave debele zelene veje so tako polne sadežev, da se skoraj dotikajo zemlje.

Mogoče pa ni bilo tako strašno premeteno: kmalu bova ugotovili, da nisva edini, ki sva si izmislili to rešitev za grozečo poplavo panettonov. 
Eden takšnih recikliranih primerkov se kakšen teden pozneje spet pojavi na najini kuhinjski mizi prepoznava ga po mojem zapisu na dnu škatle. 
Ne moreva se spomniti, kdo nama ga je najprej podaril ali komu sva ga dali naprej, saj jih je toliko, ki letijo naokoli v tem trenutku, s pomočjo osramočenih Mimma in Lorelle pa uspeva ugotoviti, da je na svojem božičnem popotovanju obiskal vsaj štiri domove, ne da bi ga kje odprli: zagotovo vsaj štiri, saj sta ga onadva dobila od nekoga, ki ga midve komaj poznava in mu ga zagotovo nisva podarili. 
Nova snov za razmišljanje. 
Je možno, da je celotna zadevščina s panettonom le ogromna prevara zaupljivosti? 
Sva edini, ki sta dovolj neumni, da jih res jesta?

Antonietta se tolaži z mislijo, da bo, če se bo tam zunaj vse izšlo, dovolj služb, tako kot v Nemčiji ali Angliji in bo imel Maurizio varno prihodnost: ne bo mu treba zapustiti San Pietra.

Maurizio je že velik fant in večino časa sedi pred televizorjem, vztraja med grozečimi omaricami, medtem ko se vse tri ženske stlačimo v majhno kuhinjo, kjer Antonietta mesi in seklja in meša in govori o Domenicu in joče in joče. 
Maurizio je našel šumečo staro kaseto, ki smo jo naredili na nekem na pol crknjenem kasetarju neko poletno popoldne pred veliko leti, medtem ko smo pripravljali kosilo pod oljkami, sekljali zelenjavo za solato in na odprtem ognju pekli klobase. 
Medtem ko sedimo pri zimskem kosilu, jo zavrtimo Antonietta nas sili, da jemo, sama pa ne more dati v usta niti grižljaja in se poslušamo, kako smo klepetali, kako naju je Domenico učil peti veselo pesem v ligurščini v časih, ko je bila najina italijanščina še smešna: Caterina sull'articiocca, che non ne posso ciü ... 
»Katarina je sedla na artičoko in ne more več sedeti na njej ...« 
Antonietta in Maurizio, ki se smejita, ko se motiva pri narečnih besedah, Domenico, ki naju popravlja: ne, carciofo je italijanska beseda, v ligurščini morata reči articiocca.

Približno ducat hodov pozneje vsaka od štirih hčera je pripravila in prinesla hrane dovolj za vso družino, za vsak slučaj, če preostale ne bi izpolnile svoje dolžnosti nastane nepričakovana vrzel miru. 
Videti je, da smo se nehali ukvarjati s politiko; Grazia pripoveduje zgodbico o tem, kako je pred kratkim dobila kazen za napačno parkiranje. 
Kdo ve, zakaj, a uspe ji, da jo pove brez prekinitve. 
Verjetno so vsi preveč zaposleni s prebavljanjem.

Njeni potomci ji odvrnejo, da smo vendar že približno štiri ure sedeli za mizo in ji sočasno zrecitirajo nekaj lekcij o zdravi prehrani. 
Franceschin obraz se še bolj zmrači. 
Končno ji uspe nekaj povedati: na tone hrane je še treba pospraviti. 
Smo prepričani, da nočemo s seboj vzeti vsaj pekača lazanje, ki bi nas obvarovala pred stradanjem v mrzli noči?

24.

Vsa zadeva z nemškimi oljkami je dosegla vrhunec nesmiselnosti, ko je spretno ravnanje lokavih kmetov privedlo do uničenja doma ubogega Ulija, najnovejšega Nemca v teh krajih, razburljivega razkuštranega glasbenega kritika, ki je vedno rdeč v obraz, saj ni nikoli popolnoma trezen. 
Ravno ko naj bi bilo njegovo zgornje nadstropje, ki ga seveda popravlja najin stari prijatelj in sovražnik Franco, skoraj končano in pripravljeno za beljenje, izdajo uradni odlok. 
Brez vprašanj: nemudoma ga je treba podreti.

So čisto resni in nama skušajo dopovedati, da če gremo v frantoio v San Pietru, bodo stranke tam tako dobro obveščene, da bodo poznale natančno število najinih dreves in da bodo vedele tudi to, koliko oljk naj bi z njih dobili, tako da bi ugotovili, da imamo dodatnega pol ducata vreč in bi nas osumili, da smo naredili kaj narobe?

Kako to misliš, v mojem položaju?

Ne: torkljar je zdaj v enem kosu prišel iz mlina in se pridružil opazovalcem, nekoliko bled in pretresen je, vendar pripravljen, da bo spet povedal zgodbo.

A čudežev še ni konec, nadaljuje torkljar. 
Voznik tovornjak navadno parkira kakšen meter bolj nazaj, ne tam, kjer ga je tokrat. 
Pokaže nam in razleže se več nejevernih euhov!, porca madonn in porca miserij, ko vidimo železne konice, ki štrlijo v zrak tik za kabino tovornjaka, na katerih bi se potencialni samomorilec nabodel, če ne bi neznane sile voznika tovornjaka prisilile v to, da je tisto noč vozilo parkiral nekoliko bolj naprej.

Vsi se prekrižajo in zamrmrajo še več porca madonn in miserij. 
Stojimo v krogu in se strinjamo, Ah, sì, sì, če še ni tvoj čas, pač ne moreš oditi. 
Euh! 
Proti temu se ne da nič narediti. 
Niente da fare!

Brez skrbi: moja lojalna sestra si je izmislila najboljši možni način za osramotitev najine morebitne stranke. 
Obrne se k meni in me veselo nasmejana ogovori v tekoči angleščini. 
Moški je ponižan: z drugim večvrednim severnjaškim bitjem, kakršno je on, je govoril tako poniževalno, kot da bi bilo le navaden ligurski kmet.

Jarek teče le dvajset metrov stran od konca najine poti, počasi se prebija navzdol in pri tem brezbrižno razmetava velike sive skale na levo in na desno. 
Eden od voznikov, ki so ga na najino prisotnost opozorila zbrana prevozna sredstva na koncu poti, naju pride obiskat. 
Štiri može so že izgubili med delom, pravi; stroji se občasno kar prevrnejo v prepade in soteske, kljub temu da so bili načrtovani tako, da naj tega ne bi počeli. 
Herojske smrti v duhu napredka dandanes utajijo, namesto da bi jih objavili. 
Ni tako kakor v časih rimskega imperija, ko so ti postavili spomenik, kjer si padel. 
Res ni.

Jaz sem še daleč od tega, da bi se modernizirala in pred kratkim sem doživela tipično italijanski pretres, o katerem kot anglosaksonka nisem še nikoli razmišljala: nerazložljivo, a neizprosno so me iz signorine prekrstili v signoro. 
Na ta dogodek psihično nisem bila pripravljena in ker v moji kulturi nima ustreznic, sem se z njim kar težko spopadla. 
Vedno sem bila signorina: to besedo sem sprejela kot definicijo moje identitete. 
Nato, z enega na drugi dan, vsaj tako sem občutila, so me kot posledico neke skrivnostne skupne odločitve, v kateri nisem imela besede, definirali popolnoma na novo. 
Zdaj sem signora. 
Vsi na svetu so očitno zaznali pri meni neko veliko spremembo, ki zahteva to prilagoditev. 
Ničesar ne morem narediti, razen da sprejmem to razburljivo spremembo, ki mi jo je soglasno vsililo javno mnenje.

Rečna struga je v San Pietru polna znakov »Prepovedano odlaganje smeti« in očistili so jo vse stare navlake. 
Giacò se je upokojil, njegov kaotični rečni breg so očistili in ga zravnali, tako da je zdaj preraščen z visokimi kanelami, ki nežno valovijo v vetru: še vedno vsakokrat, ko se srečava, sprašuje po mojem marmornem kuhinjskem koritu. 
Na novo očiščene bregove je zasedlo nekaj družin rac. 
Letos plava po reki celo par velikih, elegantnih labodov s puhasto malo družinico; da so izbrali za svoje domovanje San Pietro, nam je Diano Marina zelo zameril. 
Lansko leto jih je namreč kupil Comune Diano, da bi polepšali svoj del reke in kratkočasili turiste, vendar so se skoraj takoj odselili, da bi kratkočasili neotesane kmete San Pietra. 
In kar je še bolj kratkočasno, letos poleti je torrente do njegove maksimalne zmogljivosti napolnil strašen, spektakularen temporale, ki je preplavil več vozil in kar nekaj zalog v kleteh trgovin v Dianu, v San Pietru pa ni povzročil škode. 
Kaj smeha. 
Skopuški grabežljivci iz Diano Marina so sami povzročili katastrofo, saj so vztrajno betonirali del za delom rečne struge, da bi imeli več prostora za svoje turiste. 
In kar je še slabše, med razburljivo povodnijo je župan Diano Marina poslal avtomobil, poln carabinieri, da bi iz nove šole v San Pietru, ki je prav na rečnem bregu, odpeljali dva otroka, s katerima je v sorodu, saj se je bal, da bi bila zaradi povodnji v nevarnosti. 
Pravično zgrožen zaradi njegovega strašnega vedenja ali so bili v nevarnosti vsi otroci, ali pa nobeden; in San Pietro zna čisto lepo poskrbeti za svoje ljudi, hvala lepa, pa še tako neumni niso vaščani, da bi zagradili torrente zdaj Signor Ugo tekmovalnega župana kaznuje s tožbo zaradi zlorabe javnih uslužbencev.

