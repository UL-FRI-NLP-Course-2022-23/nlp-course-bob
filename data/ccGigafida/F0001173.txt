Od našega dopisnika

»Če Račanu ne bo uspelo s sporazumom, so edina rešitev izredne volitve,« pravi predsednik opozicijskega Demokratičnega centra Mate Granić in opozarja, da bi bile vse drugačne rešitve nevarne za stabilnost Hrvaške. 
Premierov odstop bi bila po njegovem mnenju dobra, demokratična odločitev. 
Račan je v noči na četrtek po sedemurnem maratonskem koalicijskem sestanku na vprašanje, ali bo v primeru neuspeha sporazuma o Jeku ponudil odstop, odgovoril: «Kdo? 
Jaz ali tisti, ki blokirajo ratifikacijo?«

Ljubljana - Ker ustavni sodniki včeraj niso imeli dovolj vsebinskih podlag za ustavnopravno presojo sporazuma o Jeku, so odločanje o zadevi preložili. 
Do 1. julija, ko naj bi bil sporazum podpisan, se ustavno sodišče ne bo več sestalo. 
Prihodnji mesec naj bi se sodniki sicer zbrali še dvakrat, in sicer 5. in 10. julija, vendar je vprašanje, ali bodo takrat, čeprav gre za prednostno zadevo, izpolnjeni pogoji za odločanje.

Banka Slovenija je v Slovenski hranilnici in posojilnici odkrila za 740 milijonov tolarjev primanjkljaja - Varčevalci, ki so se organizirali, bodo tožili lastnike

Slovenska hranilnica in posojilnica je poslovala z izgubo že od leta 1995, težave pa je imela tudi s slabim kreditnim portfeljem. 
Večina deponentov - teh je približno štiri tisoč - in posojilojemalcev je obrtnikov in občanov s kranjskega območja. 
Banka Slovenije je SHP na nevzdržnost stanja opozorila po pregledu poslovanja v letu 2001. 
Do 31. decembra 2001 bi morala SHP (tako kot tudi druge hranilno-kreditne službe) zagotoviti 110 milijonov tolarjev osnovnega kapitala (polovico kapitala, ki je potreben za prilagoditev zakonu o bančništvu do februarja 2004) in oblikovati polovico potrebnih rezervacij za tvegane naložbe po pravilih, ki veljajo za prave banke in hranilnice, so pojasnili na včerajšnji tiskovni konferenci Banke Slovenije.

Kranj - Po začetnih čustvenih reakcijah, polnih jeze in obupa, so se opeharjeni varčevalci Slovenske hranilnice in posojilnice Kranj včeraj začeli organizirati. 
Ustanovili so svoj odbor upnikov, ki ga bodo morali še uradno registrirati, v prihodnjih dneh pa bodo najeli tudi svojega odvetnika. 
Kot je povedala predstavnica varčevalcev Tatjana Mohor, bodo šli skupaj s pravnimi osebami v tožbo proti lastnikom SHP. 
V prihodnjih dneh naj bi zbrali potrebne dokaze za ovadbo. 
Opozorila je tudi na to, da je mnoge varčevalce, ki jim zdaj očitajo neprevidnost pri vlaganju denarja v propadlo denarno ustanovo, zavedlo njeno ime, zlasti beseda slovenska. 
Bili so prepričani, da država nad njo nima le svojega nadzora, marveč je tudi garant za denar varčevalcev v njej. 
Zdaj je tudi prišlo na dan, da SHP ni tako majhna, kot so sprva govorili, saj je v njej okoli 4000 varčevalcev, med njimi veliko obrtnikov in podjetnikov z Gorenjske. 
L. S.

Novela zakona o sodniški službi pripravljena za tretjo obravnavo - Zavrnjene pobude krajevnih skupnosti za ustavno presojo sklepa DZ - Tudi občini Jesenice so rekli ne

Ljubljana - Odbor DZ za notranjo politiko je končal tretjo obravnavo zakona o sodniški službi, ki bo na dnevnem redu julijske izredne seje. 
Poleg tega je odbor zavrnil vse pobude krajevnih skupnosti Vogrsko, Renče in Bukovica - Volčja Draga ter krajevne skupnosti Bizeljsko za presojo ustavnosti in zakonitosti sklepa državnega zbora, s katerim je konec maja zavrnil ustanavljanje novih občin na omenjenih območjih. 
Odborniki so zavrnili tudi pobudo občine Jesenice za spremembo statusa v mestno občino.

Aneks je glede usklajevanja plač z rastjo cen življenjskih potrebščin usklajen z dogovorom o politiki plač za obdobje 2002-2004 in ustreznim zakonom. 
Glede dogovarjanja o novem plačnem modelu obe strani ugotavljata, da je odlog nastal iz objektivnih razlogov. 
Delo bodo nadaljevali, »ko bodo zbrali dovolj pripravljenosti za konstruktivno in sprotno dogovarjanje«.

Ljubljana - Svet invalidskih organizacij Slovenije (Sios) je do zdaj zbral približno 88 odstotkov potrebnih podpisov za vložitev pobude za razpis predhodnega zakonodajnega referenduma o zakonu o invalidskih organizacijah. 
Predsednik Siosa Boris Šuštaršič je na včerajšnji tiskovni konferenci poudaril, da Sios obžaluje, da je pobudnik referenduma. 
Dejal je, da jih je v zbiranje podpisov prisililo YHD - Društvo za teorijo in kulturo hendikepa, ki je nasprotovalo sprejetju omenjenega zakona in v ta namen začelo zbirati podpise za razpis referenduma. 
Na vprašanje, kako komentirajo očitke YHD, da Sios zbira podpise le zato, da bi oviral zbiranje podpisov za YHD, in da pobude za razpis referenduma tudi v primeru 40.000 zbranih podpisov ne namerava vložiti, Šuštaršič ni dal jasnega odgovora. 
Povedal pa je, da so v Siosu skeptični do enega ali drugega referenduma, saj je to vprašanje, ki bi moralo biti rešeno v okviru državnega zbora in vlade. 
Sami se sicer zavzemajo za to, da se zakon sprejme v takšni obliki, kot ga je predlagala vlada, in k temu nimajo pripomb. 
STA

Ne Nato - mir nam dajte!

Še najbolj napeto je bilo približno nekaj pred 9. uro zjutraj, ko je Izet Adilović skušal z glasnim govorjenjem in železnim drogom odgnati zbrane novinarje, češ da jim ni dovolil snemati njegove hiše in družinskih članov. 
Policisti so ga zatem pozvali, naj ne povzroča težav in ta jih je ubogal. 
Po prihodu obeh visokih državnih predstavnikov, Stanka Šoštariča in njegovega sina, pa se je skupaj z ženo, hčerko, prijateljema in odvetnico Jagodo Cujnik vedel povsem korektno.

Milan Kučan: S slovenskimi upokojenci se splača družiti Vinko Gobec napovedal predsedniško kandidaturo in lepše čase

Slovenj Gradec - Štirinajsto srečanje slovenskih upokojencev včeraj na letališču v Mislinjski Dobravi pri Slovenj Gradcu je bilo prijeten dogodek za vseh več kot petnajst tisoč udeležencev iz vse države. 
Zaradi izredno lepega vremena in odlične organizacije zelo razpoloženi obiskovalci so v uro in pol dolgem uradnem programu sicer zaploskali predsedniku države in bodočemu upokojencu Milanu Kučanu in predsedniku društva upokojencev Vinku Gobcu (ta je med drugim napovedal, da bo kandidiral na predsedniških volitvah), a največ pozornosti na srečanju so namenili sami sebi in užitkom zgodnjega junijskega dne.

Presežena nesoglasja med predstavniki študentov

Študentje imajo novo ustavo

- Srečanje upokojencev Slovenije v Mislinjski Dobravi je bilo odlično organizirano, vsem pa je šlo na roke tudi sončno vreme. 
Čeprav je bil shod napovedan kot čisto nepolitične narave, je Vinko Gobec napovedal kandidaturo za predsednika države. 
Na srečanju je bil še drugi predsedniški kandidat France Arhar, ni manjkal niti možni kandidat za mandatarja za sestavo vlade Anton Rop. 
Izjemno lep kulturni program so pripravili koroški upokojenski pevski zbori, pihalni orkester Slovenj Gradec, Adi Smolar, zbor Tenuto, mladi folkloristi iz Šmartna itd.

Kot kaže, pa niti prvi vojak v državi, brigadir Lipič, ne izpolnjuje pogojev za napredovanje v generalski čin. 
Časovno določilo bo izpolnil novembra, ko bo dve leti opravljal dolžnost, za katero je določen neposredno višji čin. 
Ne izpolnjuje pa drugega pogoja, to je opravljen generalštabni program. 
Poleg tega bi moral Lipič, da bi lahko bil imenovan v generala, če sledimo merilom, ki jih je določil dopolnjeni sistem izobraževanja in usposabljanja, opraviti še magisterij.

Po predlogu uprave in nadzornega sveta NLB naj bi lanski bilančni dobiček banke v višini 3 milijarde 316 milijonov tolarjev razdelili za dividende delničarjem banke (3 milijarde 291,9 milijonov tolarjev, kar znaša 428,5 tolarjev na delnico), 24,3 milijona tolarjev naj bi namenili za druge namene, določene v statutu, za nagrade članom uprave (Marko Voljč, Boris Zakrajšek in Alojz Slavko Jamnik) naj bi odmerili 5,8 milijona tolarjev, za nagrade članom nadzornega sveta pa 18,5 milijona tolarjev. 
Kot smo izvedeli na ministrstvu za finance, bodo danes z nasprotnim sklepom predlagali, da bi upravo nagradili nekoliko skromneje - vsi trije naj bi prejeli za 5,2 milijona tolarjev nagrade -, medtem ko naj bi člani nadzornega sveta ostali brez nagrad.

Ministrstvo za okolje in prostor: Odložitev odločanja o Jeku je slabo za državo, lokalno skupnost in jedrsko elektrarno

Vojaška dolžnost

Razumemo, da vlada za dosego svojih zunanjepolitičnih ciljev še naprej uporablja različne oblike pritiskov na politiko, strokovno in zainteresirano javnost, vendar je ustavno sodišče neodvisna inštitucija, na odločanje katere ne sme vplivati nihče, je zapisano v sporočilu za javnost občine Krško. 
»Vlada tega ni upoštevala in zato lahko samo pozitivno ocenimo odločitev ustavnih sodnikov, da do dokončnega odločanja o skladnosti meddržavne pogodbe z ustavo pridobijo za to ustrezne strokovne podlage.«

Viceguverner Banke Slovenije Samo Nučič pa je včeraj napovedal, da BS zbira tudi gradivo o nevestnem poslovanju v Slovenski hranilnici in posojilnici ter da bo vložila ustrezne kazenske ovadbe. 
Odgovorni osebi sta po mnenju Banke Slovenije predvsem ravnatelj ter vršilec dolžnosti direktorja Slovenske hranilnice in posojilnice.

Po mnenju Andersa Fogha Rasmussena bi imel neuspeh decembrskega vrha EU katastrofalne posledice - »Zdaj ali nikoli«

Rasmussen »dokaj optimistično« pričakuje, da bo deset držav decembra letos pripravljenih na vstop v EU, vendar bo za uspeh končnih pogajanj potrebna elastičnost tako kandidatk kot članic skupnosti.

Calgary - Voditelji najrazvitejših držav so zadnji dan srečanja uradno posvetili obubožani Afriki: 820 milijonom, ki jih večina še vedno živi bolj mizerno od Evrope pod rimskim imperijem. 
Zasebne pogovore na vrhu pa je še vedno obvladoval Bližnji vzhod. 
Rusija je bila v Kananaskisu nagrajena za svojo protiteroristično vlogo - s polnopravnim članstvom v ekskluzivnem klubu in s pravico, da leta 2006, ne glede na svoje obubožano gospodarstvo, priredi vrhunsko srečanje G8.

Letošnje vrhunsko srečanje G8 - Britanije, Francije, Italije, Japonske, Kanade, Nemčije, Rusije in Združenih držav Amerike - poteka v odročnem gorskem letovišču v kanadski zvezni državi Alberta. 
Daleč stran od tisočev protiglobalističnih protestnikov, ki so zaznamovali lansko srečanje najrazvitejših v italijanski Genovi. 
In v popolnem nasprotju s kaotičnim italijanskim prizoriščem julija 2001. 
Vrhunski sestanek poteka tudi brez navzočnosti novinarjev. 
Približno 2000 novinarjev z vsega sveta je 100 kilometov daleč od osmerice voditeljev in njihovih delegacij, v tiskovnem središču Calgaryja. 
Reuters, AFP

- »Moji kolegi iz skupine G8 niso le kompetentni, ampak tudi prijetni ljudje,« je ruski predsednik včeraj v Kananaskisu komentiral vzdušje na srečanju voditeljev najrazvitejših držav sveta. 
Vladimir Putin, ki je v Kanado pripotoval dan za svojimi kolegi, je bil zadovoljen s prvim dnevom vrha, na katerem so Rusijo imenovali za polnopravno članico skupine G8 in ji ponudili, da gosti vrh leta 2006.

»To je dober pokazatelj, da se vloga Rusije povečuje,« je povedal ruski predsednik. 
»Ključno pri tem pa je, da se je spremenila kvaliteta naših odnosov z vodilnimi državami.« 
Putin, ki je udeležence vrha ponovno povabil na konferenco o klimatskih spremembah, ki bo prihodnje leto v ruski prestolnici, je še dodal, da so udeleženci vrha pokazali zanimanje za ruske načrte o energetskih povezavah z evropskimi državami in ZDA.

- spoštovanje človekovih pravic in demokratičnih načel

Podgorica - Po torkovem demonstrativnem odhodu s konstitutivne seje komisije za pripravo ustavne listine v Beogradu sta se odposlanca visokega predstavnika EU za skupno zunanjo in varnostno politiko Javierja Solane Stefan Lehne in Thomas Eckart v sredo nenapovedano pojavila v Podgorici. 
Novinarjem sta povedala samo to, da sta prišla na pogovore s člani črnogorske komisije za pripravo ustavne listine bodoče skupne države.

Praga - novo glavno mesto EU?

Predstavitev programa danskega predsedovanja EU - Pogajanja bodo trda, priznavajo Danci, a napovedujejo, da bi lahko do decembra uredili vsa vprašanja

Po bruseljskem zasedanju evropskega sveta bodo članice Unije in kandidatke imele na voljo od štiri do pet tednov za konec pristopnih pogajanj. 
Ta bodo trda, priznavajo Danci, vendar optimistično napovedujejo, da bi lahko do decembrskega vrha bolj ali manj uredili vsa vprašanja in tako sklenili krog »od Københavna do Københavna«. 
Prav v danski prestolnici so namreč članice evropske skupnosti leta 1993 potrdile politične in gospodarske kriterije za članstvo, ki jih morajo izpolniti kandidatke.

Slike parajo dušo. 
Iz tunela pod Rokavskim prelivom ponoči huškne skupina mladih mož. 
BBC in vse druge britanske televizije so jim na sledi. 
Hitri čolni italijanske obalne straže krožijo okrog »prodajalca duš« (tako mornarji v žargonu pravijo razpadajočim tovornim ladjam pod sumljivimi zastavami, op. p.). 
Tihotapski tovor so stotine ljudi, ki jim je Evropa sinonim za srečo. 
In kamere Rai so seveda tudi tukaj zraven.

Človeštvo stoji pred neverjetnim pragom spoznanja, ki ga že - popolnoma nepripravljenega in z vsemi skozi zgodovino razgaljenimi pomanjkljivostmi - postavlja v vlogo bogov. 
Z neskončnimi kombinacijami ničle in enice se računalnikom sicer še ni posrečilo dojeti najpreprostejših čustev in čeprav z lahkoto premagajo največje šahovske mojstre ali izmerijo galaksije, ne vedo, kaj bi počeli z besedami prijetno, lepo, žalostno. 
Toda znanstvenik Stephen Wolfram z digitalno tehnologijo že poskuša razlagati vesolje, brooklynski raziskovalci podgane z vgrajenimi elektrodami spreminjajo v male žive robote, znanstveniki se pripravljajo na kloniranje ljudi. 
Koraka na drugo stran preprosto ne smemo narediti brez globokega pogleda vase.

Poslanec Janez Drobnič je udeležencem okrogle mize podrobneje predstavil predlog novega zakona o rehabilitaciji in zaposlovanju invalidov, Cveto Uršič iz Inštituta za rehabilitacijo invalidov v Ljubljani pa je navzoče opozoril na dejstvo, da ne politika in ne stroka nista sposobni gledati na problem celovito in povezano. 
Še več. 
Tudi strokovnjaki oziroma izvajalci posebnih programov poklicne rehabilitacije invalidov so med seboj nepovezani in nimajo skupnega pogleda na lasten razvoj. 
Sicer pa bi morali država, stroka in invalidi skupaj najti rešitev iz nastalih razmer, rešitev pa mora priti zelo hitro, saj bo sicer v nekaj mesecih zaradi pomanjkanja denarja za financiranje rehabilitacijskih programov propadlo kar nekaj strokovnih inštitucij, je še dejal Cveto Uršič.

Damjana Stamejčič

Celje - Nevsakdanja gledališka igra Duh resnice je po knjižni predlogi Andreja Grabarja ena izmed redkih, ki je nastala še v letu izida knjige. 
Slovensko mladinsko gledališče iz Ljubljane jo bo v vrsti predpremier v torek predstavilo tudi celjskemu občinstvu.

Ekoturizem kot filozofija in življenje

Kakovostnejša predelava rib

Jeseniška ginekologija obnavlja svoj ugled

Pot do širitve poti, ki je za nekatere izredno korektna in potrebna, za nekatere pa grd in nepotreben poseg v naravo, je izkušnja, da je gozdarski pravilnik nad zakonom o TNP, tudi vzorec za nadaljnje tovrstne želje v narodnem parku, na katerega bi naj bi vendarle gledali drugače kot na navaden gozd. 
Med tistimi, ki so ogorčeni zaradi del, ki »niso poseg v gozdni prostor«, je tudi Tomaž Ogrin, predsednik društva za okolje, družbo, naravo in zdravje Ljubljana. 
Kot pravi to ni vlaka, ampak cesta, vdor avtomobilov v osrčje parka pa ima lahko daljnosežne posledice. 
Zaradi dosedanjih del bi morala odstopiti minister za kmetijstvo, gozdarstvo in prehrano ter minister za okolje in prostor.

V narodnoosvobodilnem boju je sodelovalo več kot 35.000 borcev prekomorcev, večinoma Primorcev in Istranov, ki so bili prej v italijanski vojski, ki pa so jo zapustili in se pridružili osvobodilnemu gibanju. 
Šlo je za tiste fante in može, ki so bili raztreseni po Italiji, pa tudi marsikje na Bližnjem in Srednjem vzhodu ter celo v Severni in južni Afriki, pa tudi na Sardiniji in Korziki. 
Ko so se rešili italijanske vojske ali padli v ujetništvo, so se brž pridružili zavezniškim enotam in se spontano opredelili za bojevanje proti nacifašizmu. 
Kar več kot 12.000 pa jih je iz južne in srednje Italije prišlo naravnost v Bari, kjer so jeseni leta 1943 ustanovili posebno bazo narodnoosvobodilne vojske.

Pri vsem tem je izstopalo, kakor je pogosto poudarjal Klun, da so Primorci in Istrani, ki so bili v italijanski vojski (ali v znanih kazenskih »battaglione speciale«, kjer niso smeli nositi orožja), le naučili osnovnih vojaških veščin in se potem spontano pridružili jugoslovanskim in kasneje slovenskim partizanom kot dragoceni strokovnjaki. 
To velja tudi za Štajerce, ki so slekli nemške uniforme v okupirani Franciji, se prebili na italijanski jug in med prekomorci sestavili znano peto prekomorsko brigado. 
Rezultat je bil na dlani. 
V partizanskem letalstvu in mornarici ter v posebnih enotah, kot so bile tankovska brigada, topniški oddelki, minerske čete in drugi, tudi denimo v občutljivih službah za zvezo, so jedro sestavljali kvalificirani in predani Primorci, borci za osvoboditev lastne dežele. 
V zadnjih bojih na zahodu in severu Slovenije so bile udarne in motorizirane enote »jeziček na tehtnici« zmagovalnega pohoda, kot je priznal britanski maršal Alexander ob končanih operacijah.

Zanimiv objekt, ki je zaščiten kot tehnični spomenik, je dobil najemnika

Lendava - Otroško igrišče v lendavskem mestnem parku si pravzaprav ne zasluži tega imena: polomljene in zarjavele gugalnice, tobogan in druga igrala, uničene klopi, med drobnim kamenjem pa plevel. 
Poleg tega se bohotijo prazne vinske steklenice, pivske pločevinke, cigaretni ogorki, papirj in drugih smeti. 
Tako zanemarjena in klavrna podoba je že nekaj časa nekakšen zaščitni znak igrišča, zato ne preseneča, da se ga starši z otroki izogibajo. 
Čaka tudi novo igrišče, ki ga bosta v okviru dobrodelne akcije Obnovimo igrišča v Lendavi uredila Mercator in Procter&Gamble podobna usoda?

Delavnice, ki so ena izmed novosti v dejavnosti Zdravstvenega doma - Osnovno varstvo, so dokaj dobro obiskane. 
Delavnica z naslovom Zdravo hujšanje traja 16 tednov, in sicer z rednimi srečanji enkrat v tednu. 
Doslej je v tem programu sodelovalo 110 oseb. 
Precej manj, in sicer 12, se jih je udeležilo prve delavnice z naslovom Da, opuščam kajenje. 
Največ udeležencev, kar 281, pa je imela delavnica Telesna dejavnost. 
Zdravstveni dom pa je organiziral tudi štiri delavnice oziroma posebno šolo za promocijo zdravja in dejavnike tveganja. 
Udeležilo se jih je 60 prebivalcev Goriškega.

Prenovili bodo še zadnji del stare zgradbe zdravstvenega doma v Novi Gorici. 
Prostore, iz katerih se bo izselila zasebna pulmološka ambulanta, bodo namreč preuredili v dva otroška dispanzerja. 
Hkrati bodo z dvigalom povezali pritličje in prvo nadstropje in tako invalidom omogočili dostop do splošnih ambulant in laboratorija. 
Za to naložbo bodo porabili 27 milijonov tolarjev, ki so že zagotovljeni v letošnjem novogoriškem proračunu. 
V proračunu pa je dodatnih deset milijonov tolarjev namenjenih za pripravo projekta za tretji del novega novogoriškega zdravstvenega doma, ki ga bodo gradili v prihodnjih dveh letih (2003 in 2004). 
Tretja proračunska postavka z 2,7 milijona tolarjev pa bo zagotovila pripravo projekta za gradnjo nove zdravstvene postaje v Dornberku.

Slavica Crnica

V Slovenj Gradcu ocenjujejo, da bodo na čistilno napravo lahko priključili 80 odstotkov vseh gospodinjstev, tam, kjer zaradi geografskih ovir priklopa fizično ne bo mogoče izvesti, pa bodo pozneje zgradili manjše čistilne naprave oziroma organizirali odvoz fekalnih vod na čistilno napravo. 
V občini so od leta 1998 v obnovo kanalizacijskega omrežja vložili 250 milijonov tolarjev.

Jurčičevci so marljivo vadili

Dvanajstim društvom se je pridružilo še lendavsko

Celje - Županov svetovalec Iztok Uranjek je včeraj mestnim svetnikom predstavil priprave na posodobitev tretjega dela Mariborske ceste. 
Po njej vsak dan vozi 24 tisoč vozil, od tega več kot tretjina v tranzitu. 
Dars se zavzema za gradnjo začasne dvopasovne obvoznice, ki bi jo nato porušili, mesto pa bi rado za preusmeritev prometa z razpoložljivim denarjem obnovilo daljšo Teharsko cesto, ki bi nato ostala.

Mostarska naložba največja v Posočju

Zasavje - Območna komisija za ocenjevanje urejenosti prodajaln pri zasavski gospodarski zbornici je končala delo. 
V skladu z merili, določenimi v projektu združenja za trgovino pri GZS Najbolje urejene slovenske prodajalne v letu 2002, je ocenila enajst prodajaln. 
Pet od njih bo kot najbolje urejene prodajalne prejelo območna priznanja in se uvrstilo v republiški, jesenski krog ocenjevanja. 
V skupini marketov je največ točk prejela Mercatorjeva prodajalna Hit market v Trbovljah, v skupini hipermarketov Supermarket Kisovec zagorske Potrošnje oziroma velenjske Ere, med tekstilnimi prodajalnami oziroma prodajalnami z obutvijo je v Zasavju po mnenju komisije najbolje urejena hrastniška Modiana iz skupine Mercator - Modna hiša Maribor, med prodajalnami s tehničnim blagom si je najvišje priznanje prislužil oddelek tehnike in pohištva v Mercatorjevi blagovnici v Hrastniku, med drugimi prodajalnami pa je najlepše urejen lokal samostojne podjetnice Vilke Grahek iz Trbovelj Mik. 
Po ocenah komisije si dodatno območno priznanje zasluži še poslovna enota celjske Tkanine v Zagorju, kjer prodajajo tekstil in obutev. 
Ta po njihovem sicer ne izpolnjuje pogojev za uvrstitev v republiški krog, na ravni Zasavja pa se je zelo približala najbolje ocenjeni prodajalni v svoji kategoriji, to je Modiani iz Hrastnika. 
P. M.

Metlika - S koncertom Mestne godbe Metlika in gostov Žane Povše ter Andraža Hribarja na dvorišču metliškega gradu nocoj ob 21. uri se bodo začele letošnje že desete mednarodne metliške poletne prireditve Pridi zvečer na grad. 
Slovesno jih bodo odprli jutri zvečer ob isti uri na prireditvi, na kateri bo govoril Tone Pavček, nastopila pa bosta vokalna skupina Katice in Trio dva čardaša. 
Do 24. avgusta, ko se bo metliško grajsko poletje končalo, se bo zvrstilo 22 prireditev in tri razstave. 
Z. L. D.

Rečica ob Savinji - Z otroškimi igrami se v soboto začenja tradicionalna prireditev Od lipe do prangerja, ki jo že 23 let pripravlja tukajšnje turistično društvo. 
V nedeljo bodo na osnovni šoli odprli narodopisno razstavo Delo mojstra hvali in razstavo likovnih del Marjane Verbuč.

Kar zadeva fakulteto za logistiko sistemov, je morala občina Krško pristati na kompromis in podpisati dogovor z mestno občino Celje in mariborsko univerzo. 
Svet za visoko šolstvo nekako odlaša z ustanavljanjem novih, samostojnih fakultet in visokih šol po Sloveniji, zato je v pričakovanju, da se bodo tudi na Štajerskem ponovile podobne težave kot ob ustanavljanju tretje univerze na Primorskem, zahteval uskladitev tovrstnih interesov med Mariborom, Celjem in Krškim. 
Do dogovora med partnerji pa je prišlo relativno hitro in sicer, da se v okviru druge univerze ustanovi fakulteta za logistiko s sedežem v Celju, izobraževalni program pa bo potekal tudi v Krškem, oziroma enakovredno na obeh lokacijah. 
Takšen kompromis je potrdil senat mariborske univerze, sprejeti pa ga mora še svet za visoko šolstvo in obenem poslati v obravnavo državnemu zboru s tem povezane spremembe statuta univerze. 
Občina Krško je pričakovala, da se bodo prvi študentje na izredni študij logistike sistemov lahko vpisali že v letošnjem letu, vendar do omenjene spremembe statuta mariborske univerze ne bo prišlo tako kmalu.

Z nastopom italijanskega dua Ghiribizzo, to je kitaristov Paole Minussi in Joachima Geisslerja, bodo ob 19.30 odprli sedmi koncert mednarodnega festivala komorne glasbe Valvasorjevi večeri 2002. 
Duo nosi ime po 43 kratkih kitarskih »kapričih«, avtorja, violinskega in kitarskega virtuoza, Paganinija. 
Naslednji koncert v nizu letošnjih Valvasorjevih večerov bo 5. julija; na njem bo nastopil ameriški godalni kvartet The Fry Street. 
Tretji koncert, to bo nastop vokalnega kvarteta ff, bo 12. julija, četrti 6. septembra - v župnijski cerkvi na Izlakah se bo predstavil slovenski kvintet trobil, zadnji koncert - nastop moškega pevskega zbora Loški glas - pa teden pozneje. 
Vsi koncerti bodo ob 19.30.

Kovaški muzej je organizator številnih občasnih razstav, predavanj in delavnic, za direktorico Muzejev radovljiške občine Vereno Štekar Vidic pa je njegova posebna vrednost vklopljenost v spomeniško zaščiteno historično okolje, ki samo po sebi že tudi predstavlja muzejsko zbirko. 
Kljub majhnosti po površini in kljub navidez omejenemu področju obravnave je pomemben zaradi specifične in za Slovenijo posebne vsebine. 
Lani je muzej začel prenavljati prostore v drugem nadstropju.

Liv Plastika se je zaradi prostorske stiske leta 2000 obrnila na Inštitut Jožefa Stefana, kjer so izdelali idejni projekt za celovito preureditev tovarniškega kompleksa. 
Izdelana zamisel pa je temeljito posegla v razporeditev proizvodnih prostorov, zato so se raje odločili za gradnjo novih. 
Tako je lanskega septembra začeta naložba že končana in nared za uresničevanje novih ciljev Liv Plastike. 
Pozabiti pa ne gre, da so obenem poskrbeli tudi za parkiranje avtomobilov - uredili so namreč 120 novih parkirnih mest.

Cena je visoka

S tem se do septembra od vas tudi poslavljam z naših lokalnih strani.

Približno dva metra visoki bronasti kip v obliki piramide, ki si ga je zamislil akademski kipar Stane Kolman, bo upodabljal valovanje vode kot vira življenja in na štirih ploskvah bo ponazarjal Voglarjevo življenjsko pot. 
Stranica proti Voglarjevi ulici bo nosila profil namišljenega portreta, nasprotna stranica pa Voglarjev osebni grb.

Na igrišču Pod Štucljem bodo v soboto zvečer na svoj račun prišli vsi tisti, ki se radi zabavajo, obljubljajo organizatorji. 
Za glasbo in jedačo bo poskrbljeno.

Matej Kompare nam je povedal, da bo odvetniška družba Čeferin v njegovem imenu 28. junija zahtevala nadaljevanje postopka pred revizijsko komisijo in oddala tudi predlog za izdajo začasne sodne odredbe, da podjetju SET ne dovoli tiskanja, oblikovanja in grafične priprave glasila, dokler ne bo končan postopek javnega razpisa. 
Junijsko številko je to podjetje namreč že natisnilo.

Direktor mengeške občinske uprave Dimitrij Kovačič je dejal, da javni razpis res še ni končan in da bo občina o novem izvajalcu oblikovanja, grafične priprave in tiska vnovič odločala v kratkem, saj se mudi zaradi julijske številke glasila.

Koper - Samo še danes bodo po obljubah Jureta Jesiha iz Cestnega podjetja Koper gradbeni delavci ovirali promet pred Žusterno. 
Včeraj so zaradi del na tem cestnem odseku nastajale kilometre dolge kolone. 
Cestno podjetje Koper je tik pred Žusterno (v smeri od Kopra proti Izoli) uredilo novo dostopno pot na nasutje pred bazenom v Žusterni. 
Dostopna pot je bila nujna, ker so na tem delu uredili kakih sto parkirnih mest. 
Kopališče je bilo tako rekoč brez parkirišč, saj so hotel Žusterna obnovili, ob njem so zgradili tudi trgovino Noč in dan, uredili lokal itd. 
Prostora za parkiranje ni bilo več. 
Zdaj bo vsaj tistim, ki hodijo na kopanje, ali pa tistim, ki se odločijo za jadranje na deskah, nekoliko laže, vendar ne za dolgo. 
Slovenska obala je pretesna za vse! 
Žusterna pa potrebuje še več parkirišč. 
B. Š.

Svoje vasi niso pozabili

Že v nedeljo pa bodo na gradu pripravili svojo že deseto delavnico za otroke. 
Tokratna bo ubrana na temo grajskih skrivnosti. 
Otroci bodo ob spoznavanju skrivnih grajskih kotičkov lahko izdelali prijaznega grajskega strahca, katerega izmed treh grajskih netopirjev, narisali velenjski grad, nato pa z gradu najboljšemu prijatelju napisali še razglednico.

Rudi Peric, mojster kovaške obrti, je skupaj s sinom in ženo vneto tolkel po nakovalu, medtem ko je vnuk, osemletni Tadej, ki dedku tudi sicer pomaga v delavnici, z mehom razpihoval žerjavico. 
Malo manj vroče je bilo kolarju Marku Peruču, ki je skupaj z mojstrom kolarstva Vidom Hanžičem iz Šalke vasi v Savinjski dolini izdeloval kolesa za parizar. 
Svoje komate je postavil na ogled tudi mojster sedlarske obrti Franc Jelovčan iz Naklega, malo stran pa je gasil žejo s svojimi pripravki Strahinjčan Jakelnov Janez: največ pozornosti je bilo deležno njegovo žetveno žganje, ki ga je prav ob tej priložnosti ponujal obiskovalcem. 
Še več zanimanja pa je bilo za vodo, v kateri je skuhal posušene jabolčne krhlje.

V mestni upravi smo vprašali, zakaj so se odločili odpoklicati varnostnike, ki so ob koncih tedna dežurali ob zaporah prometa v mestno središče. 
Tiskovni predstavnik MOL Gregor Kos nam je pojasnil, da varnostnikov ne nameravajo odpraviti, temveč jih zdaj ni, ker se je dosedanjim izvajalcem iztekla pogodba, mestni upravi pa ni uspelo pravočasno pridobiti novih. 
Po njegovih besedah so izvajalca iskali z javnim razpisom, pogodba z njim pa je menda tik pred podpisom.

V Beogradu pa se bo srečala s tamkajšnjo županjo Radmilo Hrustanović, ki je Ljubljano obiskala novembra lani in takrat povabila ljubljansko kolegico na uradni obisk v glavno mesto Jugoslavije. 
Kot je predvideno, bosta izmenjali izkušnje pri delovanju javnih služb in se natančneje dogovorili o sodelovanju med mestoma. 
Potočnikova si bo v Beogradu ogledala tudi gledališko predstavo režiserja Tomaža Pandurja Hazarski besednjak.

Tanja Jaklič

Festival Bled 2002

Na tretjem koncertu (6. julija) bo v Vili Bled nastopil Trio Lorenz (Haydn, Rahmaninov, Dvoržak), na četrtem (7. julija) v cerkvi na otoku Quartetto armonico (Mozart, Schönberg, Rahmaninov), na petem (8. julija) v Graščini v Radovljici violončelist Wolfgang Panhofer ob klavirski spremljavi Hinka Haasa (de Falla, Nenad Firšt, Marijan Lipovšek, Brahms) in šestem (9. julija) v Festivalni dvorani violončelist Massimo Favento s pianistom Corradom Gulinom . 
Med drugim bosta izvedla tudi skladbi Primoža Ramovša in mladega skladatelja Črta Sojarja Voglarja.

Ožje območje natečaja obsega zemljišče med Masarykovo na jugu in Vilharjevo na severu ter med podvozi na Dunajski in Šmartinski, širše pa tudi lokacijo Gospodarskega razstavišča. 
Namen natečaja je pridobiti zasnovo programa in urbanistične ureditve Potniške postaje Ljubljana, ki bi naj rabila kot strokovna podlaga za izdelavo prostorskih izvedbenih aktov za to območje.

Krajnc opozarja na necelovitost obravnave prometa v zasnovah prostorskega načrta Ljubljane. 
Ponekod je predvidena poglobitev zgolj tovornega prometa na železnici, pa predor pod Rožnikom in vkopavanje tirnih naprav v Podutiku, Dravljah in na Viču. 
Ob teh spremembah pa ostanejo vsi obstoječi železniški tiri. 
»Eno tovorno progo poglobiš, druge ostanejo. 
S tem obstoječe probleme samo podvojiš z dva - nekje nadvoz, drugje podvoz. 
Nezdružljiva je poglobitev tovornega prometa pod železniško postajo s predlogi tramvajskih povezav pod to postajo. 
Tako ne gre; morali se bodo dogovoriti, kje bo katera trasa. 
Poglobitev na 30 metrov globine ne pride v poštev, ker železnica ni cesta. 
Železnica potrebuje dolge linije, z enega nivoja na drugega jo lahko dviguješ do 0,5 odstotka. 
Podatek, da ima obstoječa železniška postaja naklon 4,5 promila in da predpisi dovoljujejo največ en promile, pomeni, da bo treba tirne naprave na železniški postaji tako ali drugače denivelirati in na novo zgraditi cestne podvoze na njenih zaključkih.«

V celoti prevladuje vtis zgodovinske slikanice, ki naj manj poučenim približa razpad neke ere, zgrajene na truplih in nataknjenih poročnih prstanih. 
Paralele med tem redkim slovenskim državotvornim mitom in sedanjim stanjem slovenskega sveta (ki jih Kreftova predloga vsebuje) je treba v predstavi iskati z lupo, na lastno gledalsko pest. 
Kritična intelektualna dimenzija gledališke slike pač ni aktivirana. 
Tako ta teater motri celjske grofe kot zgodovinski relikt, ki je vtisnjen v kolektivni spomin in pospravljen v vitrino s spominki. 
Tam pa se na njem nabira prah.

Retorična slikanica

Rum - vodka

Rum - vodka, ne samo na domače, temveč na čisto lokalne (pri čemer je mišljena okolica gledališke Akademije, in ne recimo Ptuj z zaledjem) in celo precej interne štose adaptirano besedilo, se začne z zavračanjem in izbruhom, ki ga pripovedovalec pokaže kar najbolj nazorno; z bruhanjem, ki sledi dolgi, mučni tišini, v kateri ne vemo, ali se mu po glavi vrti inventura njegove življenjske reve ali pa zaman umirja centrifugo, ki napada možgane in želodec. 
Potem se izvije pripoved: o tem, da ni s pravo žensko, ker ima otroke pravzaprav naključno in po sili razmer, pa o problemih v službi, kjer opravlja ubijajoč uradniški posel, in svojih zvestih pivskih kameradih; tadva ga tudi prepričata, da bo na enem blaznem žuru prišel k sebi, če bo (s)pil koktejl(e) iz naslova. 
Potem se začne njegova romantična epizoda, ki zavzema pretežni del predstave; sname punco, čedno in bogato, in ga nekaj dni besno žurata, z vsem, kar spada zraven.

Zato pa pri igri toliko bolj izstopa skoraj samovšečnost, občutek, da gre za izredne in blazno kul dogodke, ki je prekinjana s samo napol in sramežljivo zastavljenim komedijantskim občevanjem s publiko. 
Kar je čisto v redu, saj bodo verjetno njene reakcije izbrusile in intenzivirale nadaljnje ponovitve.

Zgodba o izginulem ljudstvu, hazarih, se dogaja na pesku, ki ga je spodaj čedalje več, zgoraj, od koder curlja iz vreče, pa čedalje manj. 
Pred jutrišnjo svetovno premiero Hazarskega slovarja v tujini najbolj branega srbskega pisatelja Milorada Pavića je režiser Tomaž Pandur z dvajsetčlansko igralsko ekipo v beograjskem centru Sava časnikarjem predstavil tudi ključno sceno.

Odvisno pač, kako bo tujim agentom všeč beograjska različica Pandurjevega »gledališča sanj in metafizike«, predstava igralcev na sceni, ki je obložena z železno konstrukcijo, izza katere je prostora le za 365 gledalcev. 
Ta beograjski poskus je ob sodelovanju s Pandur teatrom in Ateljejem 212 omogočil center Sava, krepko pa sta ga gmotno podprla slovenski Mobitel in srbski Telekom. 
»Prezadovoljen sem s tem, kar smo doslej postorili. 
Lahko rečem, da je bilo zame delo pri tem projektu velik privilegij. 
Vaje so mi predstavljale eno samo zadovoljstvo, kar je izjema za gledališče. 
Sicer pa bi to predstavo težko umestili v pojmovni sklop gledališča; ustvarjamo pač nove oblike scenske umetnosti. 
Podnaslov Hazarskega slovarja je neverjetno gledališče,« je pred praizvedbo še dejal Tomaž Pandur.

Že pred začetkom mondiala je novi »kaiser« nemškega nogometa Michael Ballack z münchenskim Bayernom podpisal petletno pogodbo težko kar 40 milijonov evrov. 
Najbolj vroč v »elfu« je ta čas Miroslav Klose, za katerega je najbolj ogreta Roma, še posebej v primeru, če bi Rim zapustil Batistuta. 
V Italiji v kombinacijah z Interjem in Juventusom omenjajo še Bernda Schneiderja, naklonjenost naših zahodnih sosedov pa si je že pred prvenstvom priboril Cristoph Metzelder, ki je trdno zvezan z dortmundsko Borussio.

Deseterica za naziv najboljšega igralca SP

OZS je podelila vabilo za prvi glavni turnir večkratnim hrvaškim državnim prvakom, Križanoviću in Karauli iz Splita in prav zanimivo bo videti, kako se bosta ta izkušena igralca merila z našimi najboljšimi. 
B. M.

Nagrada za najboljše v zlati ligi bo spet 50 kilogramov zlata, ki je ta čas na trgu vrednih 536.250 evrov. 
Na sporedu bo 7 tekmovanj - v Parizu 5. julija, Rim 12. julija, Monte Carlu 19. julija, Zürichu 16. avgusta, 30. avgusta v Bruslju in veliki finale 6. septembra v Berlinu. 
Za zlato ligo bo štelo 12 disciplin: v moški - 100 m, 1500 m, 3000 m in 5.000 m, 400 m z ovirami, troskok ter palica, v ženski pa - 100 m, 400 m, 1500 m, 3000 m, 100 m z ovirami in kopje. 
Za premijska tekmovanja bo nagradni sklad od 15.000 evrov za zmago in do 1500 za 8. mesto, za »klasične« discipline pa bo za polovico manjši.

Na mitingu v Luzernu je Žana Pintuševič zmagala z 10,91. 
Sergej Makarov je vrgel kopje 88, 96 m, Avard Moncur pa je 400 pretekel v času 45,46.

Maribor - DP v preskakovanju ovir bo od danes do nedelje na hipodromu v Kamnici v organizaciji KK Maribor. 
Vabilu se je odzvalo čez 70 tekmovalcev, ki se bodo potegovali za naslove v članski, mladinski in ekipni konkurenci. 
Otvoritvena tekma v že postavljenem parkurju bo danes ob 15. uri, prvenstvo se bo potem nadaljevalo v soboto ob 9. uri. 
Nedeljski program z začetkom ob 9. uri se bo končal z razglasitvijo novih državnih prvakov v vseh treh kategorijah. 
Favoritov je v vsaki kategoriji veliko, pri članih pa bodo glede na že dosežene letošnje rezultate v prvi vrsti kandidati Grega Slatinšek, Gašper Kolar (oba Velenje), Aco Slavič iz Krumperka in Maja Laufer (Piramida). 
F. D.

Novo mesto - Pri Krki so podpisali pogodbe s tremi novimi košarkarji. 
Naslednji dve sezoni bosta v dresu slovenskih podprvakov igrala 23-letni in 201 cm visoki Marko Maravič, nekdanji član slovenskih mladih selekcij, ki je v minuli sezoni branil barve belgijskega Pepinsterja, in leto mlajši madžarski center Marton Bender (207 cm); slednji je zadnji dve leti prebil pri Albacompu. 
Triletno pogodbo pa je podpisal 195 cm visoki Jure Balažič (letnik 1980), ki je v zadnji sezoni blestel v vrstah Krškega v ligi 1. 
B. M. A.

Danes po kranjskih ulicah vsi slovenski »legionarji«

Izidi, 9. etapa (34,5 km, vožnja na kronometer) : 1. Steinhauseer (Nem, Gerolsteiner) 44:17, 2. Julich (ZDA, Telekom) 0:17, 3. Zülle (Švi, Coast) 0:37, 4. Kirchen (Luk, Fassa Bortolo) 0:41, 5. Casagrande (Ita, Fassa Bortolo) 0:49, 33. Valjavec (Slo, Fassa Bortolo) 3:00, 83. Hauptman (Slo, Tacconi) 6:26 ; končni vrstni red : 1. Zülle 37;15:09, 2. Wadecki (Pol, Domo) 1:27, 3. Fritsch (Fra, FDJ) 1:38, 4. Dufaux (Švi, Alessio) 2:07, 5. Totschnig (Avs, Gerolsteiner) 2:26, 10. Valjavec 4:19, 79. Hauptman 1;11:21 . 
M. H.

McCartneyjeve znamke

Poškodbe pri dvoranskem drsanju

Robot, ki se poti

Koper - Delničarji Banke Koper bodo najkasneje do 30. julija letos za vsako delnico prejeli 2000 tolarjev bruto dividend. 
To je eden od sklepov včerajšnje skupščine koprske banke, na kateri je bilo prisotnih predstavnikov več kot 92 odstotkov kapitala, sprejeli pa so še vse druge sklepe, ki jih je predlagala uprava. 
Med predstavniki delničarjev je sedel tudi Corrado Casalino, predstavnik torinske SanPaolo IMI, ki ima 62,1 odstotka delnic Banke Koper, vendar je imela včeraj samo 32,99 odstotka glasovalnih pravic. 
Uprava bo po novem tričlanska, poleg Casalina bo član še naprej Igor Kragelj, predsednik pa bo ponovno Vojko Čok. 
Bilančni dobiček Banke Koper je za lansko leto znašal 3,28 milijarde tolarjev. 
Od tega bodo za izplačilo dividend namenili nekaj čez eno milijardo tolarjev, 1,1 milijardo tolarjev za oblikovanje statutarnih rezerv iz dobička, del bilančnega dobička v višini 1,1 milijarde tolarjev pa prenašajo v naslednje leto. 
Predsedniku in članom nadzornega sveta bodo izplačali 19 milijonov tolarjev udeležbe v bilančnem dobičku, predsedniku in članu uprave pa nekaj manj kot 11 milijonov tolarjev udeležbe. 
Skupščina je odpoklicala dosedanje člane nadzornega sveta: Alojzija Klemenčiča, Bruna Koreliča, Janka Kosmino, Jožefa Kranjca, Marjana Mateta in Marjana Tislja. 
Namesto njih pa je za štiri leta imenovala Marjana Babiča iz Luke Koper, Janka Kosmino (Istrabenz), Jožefa Kranjca (Intereuropa) in Giuseppe Cuccureseja, Flavia Gianettija, Paola Haima in Carla Moretija (vsi štirje iz SanPaolo IMI). 
Po včerajšnji skupščini smo zvedeli še, da se Banka Koper in njeni trije lastniki še niso dogovorili o prodaji (nakupu) bančnega podjetja Finor. 
Odločitev so preložili do konca julija. 
Bančno podjetje Finor je bilo konec leta 2001 vredno 2,85 milijarde tolarjev in je več kot 75- odstotni lastnik koprskega Vinakoper ter 100-odstotni lastnik izolskega Mehana. 
B. Š.

Obrazec zagotovo ne obstaja. 
Osebno verjamem v dobro pretehtane odločitve in trdo delo pri njihovem uresničevanju. 
V kolektiv sem prišel z delovnega mesta revizorja v takratni Službi družbenega knjigovodstva. 
Delo v turizmu je bila moja velika želja, zato sem ponujeno priložnost takoj zagrabil. 
S sedmimi leti službe sem imel kar nekaj izkušenj in s 33 leti starosti tudi dovolj energije za vodenje turističnega podjetja. 
Prepričan sem bil, da Moravske Toplice lahko postanejo poslovno uspešno podjetje in da imajo velike razvojne možnosti. 
Takoj po prihodu v kolektiv, ki se je pred tem odcepil od Radenske, sem ugotovil, da so njegov največji problem velike finančne težave in da v podjetju ni ljudi, ki bi tudi v praksi uresničili osamosvojitev od Radenske. 
Položaj je bil tako zagaten, da je iz kolektiva pobegnil celo glavni finančnik. 
Tako sem najprej ustanovil vse službe, ki jih je podjetje potrebovalo za samostojno poslovanje in se lotil finančne sanacije podjetja. 
Najprej sem kratkoročne kredite spremenil v ugodnejše dolgoročne, hkrati pa smo začeli pripravljati tudi dokapitalizacijo podjetja, ki smo jo uspešno izpeljali leta 1993. 
Večina naših upnikov je svoje terjatve spremenila v lastniške deleže v podjetju in tako smo izvedli tudi prvi del lastninjenja podjetja. 
Naloga ni bila lahka, saj je na primer Pomurska banka kot največja upnica spremembo svojih terjatev v lastniški delež v podjetju pogojevala s tem, da solastnik Moravskih Toplic postane tudi novogoriški Hit. 
Z dokapitalizacijo smo Zdravilišče v celoti finančno sanirali, hkrati pa tudi olastninili 37 odstotkov družbenega kapitala.

Ljubljana - Ministrstvo za gospodarstvo je danes v Delu, uradnem listu in britanskem poslovnem časniku Financial Times objavilo mednarodna javna razpisa za zbiranje ponudb za prodajo 80-odstotnega deleža v dveh največjih družbah sistema Slovenskih železarn, to je v jeseniškem Acroniju in ravenskem Metalu. 
Razpis predvideva prodajo teh družb v dveh korakih, ki naj bi ponujal največ možnosti za pogajanja in iskanje najboljšega kupca. 
Acroni je največji slovenski proizvajalec jekla in ploščatih jeklenih izdelkov. 
Njegovi glavni proizvodi so debela pločevina, toplo in hladno valjani trakovi, pločevine iz nerjavnih jekel in jekla za elektropločevine ter konstrukcijskih jekel, Metal Ravne pa izdeluje orodna jekla, nerjavna in druga specialna jekla. 
Cilji privatizacije so po programu prodaje odvisnih družb Slovenskih železarn, ki ga je vlada sprejela lansko jesen, pri obeh družbah zagotovitev dolgoročne stabilnosti podjetja, pridobivanje novih tržnih možnosti, doseganje največje možne kupnine za zmanjšanje zadolženosti holdinga kot celote in optimizacija proizvodne prilagodljivosti. 
Med privatizacijske cilje Acronija sodi še uskladitev zmogljivosti finalnih obratov z jeklarskimi zmogljivostmi, posebej na področju elektropločevin, pri Metalu pa naj bi s privatizacijo zagotovili tudi nova vlaganja v izboljšanje obstoječe in nove tehnologije. 
Ministrstvo je doslej objavilo že pet razpisov za prodajo družb Slovenskih železarn. 
Petrolu je že prodalo 80-odstotni delež dveh energetskih družb Energetike Štore in Energetike Ravne. 
Prodaja 80-odstotnega deleža ravenskih Nožev, za katerega se potegujejo štirje kupci, se končuje, teče pa tudi razpis za prodajo večinskega deleža Energetike Jesenice in energetske družbe Enos. 
Ma. 
G.

Celje - Celjska borznoposredniška hiša, ki je od ljubljanske borzne hiše eBrokers prevzela storitve z vrednostnimi papirji, bo predvidoma 1. julija odprla v Ljubljani svojo prvo podružnico. 
Ne gre za klasični prevzem, ker BPH Celje ljubljanske borzne hiše ni prevzela v celoti. 
Kot je pojasnil predsednik uprave Zdenko Podlesnik, BPH Celje ni hotela tvegati in skupaj z eBrokers prevzeti tudi njenih morebitnih grehov iz preteklosti. 
Kljub temu je BPH Celje z delnim prevzemom pridobila tudi elektronski sistem za internetno borzno poslovanje. 
V BPH Celje pričakujejo, da bodo s prevzemom ljubljanske borzne hiše eBrokers predvsem utrdili poslovanje na kapitalskem trgu in povečali tržni delež. 
Kmalu naj bi bilo tudi znano, koliko strank bodo prevzeli od eBrokers in kakšna bo vrednost sredstev, ki jih bodo prenesle na celjsko borznoposredniško hišo. 
Pri eBrokers je imelo račune za trgovanje z vrednostnimi papirji približno 1700 vlagateljev, na njih je za okoli 25 milijard tolarjev. 
BPH Celje je med 33 članicami borze z nekaj manj kot 5,9 milijarde tolarjev prometa na 29. mestu, eBrokers pa z 10,2 milijarde tolarjev prometa na 25. mestu. 
BPH Celje je za novo podružnico kupila prostore v Evrocentru v središču Ljubljane in programsko opremo za elektronsko poslovanje. 
Čeprav ne gre za malo denarja, v BPH Celje ne želijo govoriti o višini sredstev, ki so jih morali vložiti v prevzem poslov ljubljanske borzne hiše eBrokers. 
Za zdaj tudi še ne vedo, kolikšna je bila kupnina za poslovni delež v eBrokersu, vendar pa je Podlesnik prepričan, da se bo naložba povrnila v treh letih. 
V. E.

Zdraviliške dividende

Borutu Rataju, katerega ime v tej aferi javnosti doslej ni bilo poznano, tožilstvo očita, da naj bi v letih 1995 in 1996 kot vodja sektorja za poslovanje z občani Nove kreditne banke Maribor (NKBM) zlorabil svoj položaj. 
Tako naj bi vodji lenarške ekspoziture NKBM Miri Bregant naročil, da vodilnima v podjetju Satex Štefanu Poštraku in Mladenu Kerinu ter mariborskemu notarju Tomislavu Ajdiču v nasprotju s predpisi pravilnikov odobri stanovanjska in potrošniška posojila. 
To naj bi storil, čeprav je vedel, da do njih v tolikšnem številu in takšni meri niso upravičeni.

Tehnični« tatovi

Zalotena z žago

Ana Desetnica

Taj Mahal and The Hula Blues Band

Ecevit zavrača predčasne volitve

je komaj začel gledališko kariero, ko ga je Hollywood naredil za velikega zvezdnika. 
Zdaj mu je 77 let in se v drugo preskuša na gledališkem odru, v istem delu, ki ga je naredilo slavnega: filmu Billyja Wilderja Nekateri so za vroče s soigralcema Marilyn Monroe in Jackom Lemmonom. 
Tega ima Ameriški filmski inštitut za najbolj smešen film vseh časov. 
Tokrat ne gre za film, ampak za muzikal, ki zvesto sledi izvirniku. 
Tony seveda ne igra vloge mladega glasbenika, preoblečenega v žensko, temveč milijonarja Osgooda Fieldinga III., ki se zaljubi v Daphne (v izvirniku jo je odigral Jack Lemmon). 
Zgodba se konča tako, da obupana Daphne strga lasuljo z glave in zaljubljenemu Fieldingu pove, da se ne more poročiti z njim, ker je moški, Fielding (v izvirniku ga je odigral Joe E. Brown) pa na to odvrne: »Nihče ni popoln!« 
Ta stavek je bil Curtisu zmeraj nadvse všeč. 
Curtis, ki je bil v mladosti prav nesramno čeden, ima pri 77 še zmeraj svoj stari očarljivi nasmeh in je videti veliko mlajši, kot je v resnici. 
Rodil se je kot Bernard Schwartz v New York Cityju leta 1925 in odrasel v revni četrti Bronxa. 
Njegov oče, krojač, se je v ZDA priselil z Madžarske. 
Med drugo svetovno vojno je Tony služil v mornarici, po njej pa se je začel učiti igralske umetnosti New Yorku. 
Vrtoglavo hitro je zaslovel.

Za najnovejšo, telesno dokaj zahtevno vlogo se je moral začeti učiti peti in plesati. 
Ne pritožuje se, prav nasprotno, uživa. 
Četudi mu kritiki očitajo, da ni ravno rojen za ples in petje, prav veselo prepeva, da »poredni starčki potrebujejo poredna mlada dekleta« (o čemer je osebno prepričan).

Muzikal Nekateri so za vroče predstavlja houstonski center za igralsko umetnost, predstava pa bo potovala po 28 ameriških mestih vse do maja 2003, menda tudi na Broadway. 
Reuters

Na spletnih straneh so se šli Korejci veliko širše razprave o svojem podvigu. 
Eno od pisem, ki se je pojavilo v kitajščini, je bilo opozorilo: »V današnjem svetu jemlje mednarodna konkurenca državo kot enoto, ne kot celino ... 
Zato prenehajte sramotno azijsko zgodbo in se prebudite iz iluzij! 
Naša zmaga prihaja iz tistega, česar vi nimate - iz moči, enotnosti in tistega, kar ste vi že zavrgli - skrajnega nacionalizma. 
Zato ta zmaga pripada našemu narodu in nikogar ne potrebujemo, da bi imel korist od tega, da nam diha za ovratnik.«

V genijevi senci

Od naše dopisnice

Primerov je dovolj. 
Leta 1972, ko je nemška enajsterica premagala vse evropske, je socialdemokratskega kanclerja Willyja Brandta prešinila odlična zamisel za predčasne parlamentarne volitve in brez težav se je maščeval za dvajset let krščanskodemokratske vladavine po zmagi nemških nogometašev na svetovnem prvenstvu leta 1954.

