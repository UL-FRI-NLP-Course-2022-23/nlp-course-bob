Poprek poznavajoč Ptujčane pa bi kdorkoli med njimi lahko v imenu vseh obljubil, da bodo še naprej porabili vse svoje zaslužke. 
Katerim centrom jih bodo znosili in kako jih bodo na drobtinice razdelili, bodo odločali centri sami s svojo ponudbo in odnosom do kupcev. 
Da ob otvoritvi strahovito pocenijo prezrele banane in ko tisti vagon ali dva poideta, cene normalizirajo, na takšne trike ljudi ni več mogoče privabljati v trgovine.

Most na Soči, Kamno - Kot so na novogoriškem Cestem podjetju obljubili, so v začetku tega tedna za tovorni promet odprli odcep magistralke M 10-10 med Mostom na Soči in Postajo. 
Na obsežnem gradbišču usada, ki je zelo verjetno tudi posledica velikonočnega potresa, zagotovo pa obilnega oktobrskega deževja, zdaj ves promet poteka izmenično. 
Tako naj bi bilo do sredine decembra letos.

Kmalu posel za Martina Krpana

Podjetje Avtotreiding oz. njegovo nov proizvodni obrat v Šempetru pri Gorici je včeraj obiskal predsednik uprave Slovenske razvojne družbe dr. Bogdan Topič s sodelavci, da bi se seznanil z uresničevanjem dogovorjenih obveznosti pri oživljanju proizvodnje priključnih prikolic in polprikolic. 
Avtotreiding je namreč od Slovenske razvojne družbe, ki je bila doslej v celoti lastnik premoženja nekdanje družbe Vozil za proizvodnjo prikolic in polprikolic, na podlagi javnega razpisa kupil 17.500 kvadratnih metrov proizvodnih prostorov, 800 kvadratnih metrov pisarn in spremljajočih prostorov in tudi 37.000 kvadratnih metrov pripadajočega zemljišča, hkrati pa se je s pogodbo obvezal, da bo z oživitvijo proizvodnje zaposlil že v letošnjem letu 35 delavcev za nedoločen čas.

Foto Katja Roš

