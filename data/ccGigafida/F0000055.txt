Dol. list št. 3 do 8

Na koncu še beseda o narodni spravi, o kateri se je še pred nekaj leti precej govorilo (danes manj), čutimo pa, da smo daleč od nje (AŠ zanjo postavlja neke izključujoče pogoje). 
Že ko se je začelo govoriti o njej, je bila misel nanjo nekaterim odveč. 
Trdili so, da je do sprave že prišlo, niso pa povedali kdaj. 
Ko je bila pred leti spravna slovesnost in simbolni pogreb po vojni likvidiranih v Rogu, so nekateri mislili, da je to sprava. 
Večini je bilo takrat jasno, da sprava ni le neko simbolno dejanje ali neka deklaracija, pač pa bo zanjo treba spregovoriti tudi o krivdi in odpuščanju. 
Tukaj smo ostali na mrtvi točki, s katere se bomo premaknili, ko bomo vsi skupaj ali vsaj večina zreli za resnico. 
Za tisto resnico, ki ne bo od nikogar določena, ki ne bo ne "rdeča", ne "bela", ne kako drugače obarvana; za resnico, ki preprosto je in jo mi lahko samo odkrijemo in se do nje opredelimo. 
Ko bomo prišli do tod, bo preprosto: jasna bo krivda pa tudi to, komu je treba odpustiti in komu popraviti krivico. 
Mislim, da nam bi moralo biti jasno, da kot narod to spravo potrebujemo, da je prav sprava cena za našo skupno prihodnost, prihodnost celega naroda.

Ko je že vse kazalo, da udeleženci ne bodo dobili nobenega pravega odgovora, je na okroglo mizo prišel novi minister za kmetijstvo Ciril Smrkolj, ki je tudi prvi pravi kmet med ministri. 
Opozoril je, da kmetijstvo ni le gospodarska dejavnost, ampak mnogo več kot to. 
Vendar so kmetje preslabo organizirani, zato je on zagovornik ustanovitve kmetijsko - gozdarske zbornice, kakršno imajo npr. Francozi. 
Glede vstopa v Evrosko skupnost pa meni, da bi že sedaj morali podvojiti proračunski delež za kmetijstvo, če hočemo ob vključitvi v skupnost imeti mehkejši pristanek.

