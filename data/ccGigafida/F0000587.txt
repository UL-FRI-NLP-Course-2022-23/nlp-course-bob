Naj živi Jola Čeplak! 
O pravem trenutku, na pravem mestu je stisnila iz sebe tiste mikrone energije, da jo je čez ciljno črto zaneslo v diru in za drobec časa pred konkurentko. 
In je zmagala! 
In je postala svetovna rekorderka!

Boris Jež

Kajpak je še vedno predsednik te stranke, vendar ga napačno predstavljajo kot soustanovitelja, saj ni bil ne med njenimi pobudniki ne ustanovitelji. 
Izbrali so ga zaradi »imidža«, a tudi z zelo racionalnimi motivi - bil naj bi posrednik med zmerno in radikalnejšo strujo. 
To je dejansko bil vsa naslednja obdobja osamosvajanja in osvobajanja kosovskih Albancev, pri čemer mu je nedvomno ogromno pomagal svojevrsten kult osebnosti, ki so mu ga ustvarili. 
Pri samem Rugovi gre za antikult, ker se ne zdi, da bi imel vladarski nagon. 
Prav nasprotno, ves čas je deloval pomirjujoče, tako da ga primerjajo celo z Gandhijem.

Razprava o neizbežni profesionalizaciji slovenske vojske zapira mnoge rane, ki od osamosvojitve naprej vedno bolj na široko zijajo v naš nacionalni ponos. 
Cvet slovenskih fantov je preočitno zmeraj bolj ovenel. 
Podatki za leto 2001 pravijo, da ima težave z vestjo - če bi se ta vest morala s puško med nogami plaziti po slovenskih poligonih - že 3200 fantov (leta 1993 jih je bilo samo 105). 
To je 21 odstotkov vseh nabornikov. 
20 odstotkov se jih izkaže za zdravstveno nesposobne, 5 odstotkov vpoklicev je nerealiziranih, 16 odstotkov pa jih zaradi različnih razlogov svoje enote predčasno zapusti. 
Pri vojakih je, skratka, samo 60 odstotkov načrtovane žive sile. 
Kaj to pomeni za nacionalno varnost v času, ko sovražnik ne počiva, si lahko predstavljajo tudi tisti, ki komaj ločijo fračo od frčafele. 
In sovražnik ne počiva nikoli, to je v njegovi naravi!

Glavni razlog je v enostranski kampanji, ki se ji vlada ne zoperstavi. 
Stališče, na katero se je v lanskem letu postavil predsednik vlade dr. Janez Drnovšek, češ, počakajmo na vabilo, potem pa bomo pričeli s kampanjo za Nato, je napačno. 
S takim stališčem ni mogoče pridobiti ljudi za zelo pomembne odločitve, kar odločitev Slovencev za Nato je. 
Zelo verjetno bomo o tem odločali na referendumu, zaradi česar je to stališče še posebej zgrešeno. 
Vlada bi morala vseskozi voditi aktivno politiko pridobivanja javne podpore. 
V soočanju argumentov v javnosti, ne samo pred delegacijami Nata.

Stališče predsednika vlade, o katerem sem govoril prej in ki mu je sledila večina njegovega kabineta s častno izjemo zunanjega ministrstva, je napačno. 
Na podlagi slabe izkušnje iz leta 1997, ko Slovenija ni bila sprejeta v članstvo, je vlada lansko leto presodila, da se ne splača dvigati nivoja pričakovanja javnosti, da ne bi bili ponovno razočarani. 
Vlada kot celota ni pričela z aktivno politiko v slovenski javnosti za Nato. 
Nobene organizirane aktivnosti ni, nobenih finančnih sredstev ni namenjenih temu cilju. 
Ta pasivnost je omogočila, da je koncentriran medijski pritisk zoper članstvo Slovenije v Natu dosegel svoje. 
Slovenija jeseni v Pragi zagotovo ne bo povabljena v Nato, če bo večinski del javnosti temu nasprotoval. 
Takšna članica bi samo oslabila zavezništvo.

Večkrat ste dejali, da bo sodelovanje z liberalno demokracijo možno šele po naslednjih volitvah. 
Pod pogojem, da bo v njej prevladala proevropska struja. 
Katera je ta struja? 
Drnovškova?

V zadnjem času obstaja vtis, da je stranka postala manj radikalna, da so se tudi vaši nastopi v javnosti nekoliko umirili. 
Manj je tudi ostre kritike oblasti.

- Sodelovanje v lokalni skupnosti je za vse člane obvezno in se iz nje ne morejo izločiti.

2. 
Za obrambo pred pritiski za nove občine si je država izmislila celo vrsto nesmiselnih kriterijev /število prebivalcev, obstoj vrste državnih ali paradržavnih institucij itd./, kar naj bi ji ustvarilo zakonito podlago za pristanek ali zavrnitev zahteve za novo občino. 
Ti kriteriji, ki so tipično državno upravni in brez ustavne podlage, izničujejo načelo samoupravnosti, da ima vsakdo pravico sam odločati o svojih zadevah, celo v primeru, da so prizadeti prebivalci pripravljeni v celoti pokrivati stroške svoje samouprave.

Za začetek razčistimo osnovno dilemo: zgolj domačih lastnikov, sposobnih v celoti sprivatizirati in okrepiti državni banki, je ta čas pač premalo. 
Po našem zelo grobem in neuradnem izračunu naj bi bila kupnina za tretjinski delež NLB težka kakih 100 milijard tolarjev, banka pa bi potrebovala najmanj še kakih 50 milijard tolarjev za dokapitalizacijo. 
Dvotretjinski delež v NKBM naj bi znašal vsaj 60 milijard tolarjev, banki pa bi se prileglo še vsaj kakih 25 milijard tolarjev dokapitalizacije. 
Čez palec bi bila tako prva faza zastavljene privatizacije in dokapitalizacije obeh bank težka krepko čez milijardo evrov (225 milijard tolarjev). 
Zavarovalnica Triglav, Gorenje, Mercator, Aktiva, razni skladi in drugi, ki stojijo na prvi obrambni črti slovenskega nacionalnega interesa v bančništvu, bi morda skupaj lahko odkupili del NLB ali NKBM. 
Vprašanje pa je, koliko denarja bi nato Klemenčičevi, Staniču, Jankoviću, Horvatu in kompaniji preostalo še za prepotrebno dokapitalizacijo obeh bank. 
Da o tem, kaj bi taka izčrpujoča, na desetine milijard vredna naložba v največji državni banki pomenila za lastni razvoj naših zavarovalniških, trgovskih in drugih »velikanov«, niti ne govorimo. 
Dejstvo je, da imamo Slovenci ta čas premajhno kapitalsko bazo, da bi večinsko odkupili in privatizirali svoje banke - in zraven (ob notorično odklonilnem stališču do tujih naložb) še dovolj vlagali v produktivne naložbe v industriji in storitvah. 
Brez teh zadnjih pa ne moremo imeti tudi dobrih bank. 
Kajti banka je, kot pravi stara bančna modrost, prazna škatla. 
Močno jo naredita šele zaupanje ljudi in gospodarska blaginja njenega okolja.

Če držijo indici, da naj bi NKBM začasno ostala v državni lasti in je država nima namena prodati, bi vlada to morala jasno povedati zaradi lastne kredibilnosti. 
Ali so resnične govorice, da je odločitev o neprodaji NKBM tudi predhodni odgovor na interpelacijo, ki da finančnemu ministru grozi predvsem iz štajerskega konca, bomo tudi kmalu videli. 
Slišati je tudi za scenarij, po katerem bi se mariborska banka lahko sprivatizirala na alternativen način - denimo s povezavo ali z združitvijo z nekaterimi srednje velikimi slovenskimi bankami. 
Tistimi, ki jih močno skrbi lastni obstoj po vstopu močne tuje konkurence prek največjih slovenskih bank. 
V tem primeru bi morda lahko na temelju NKBM nastal bančni steber, ki bi lahko obvladoval dobro petino trga. 
Bomo videli.

Vse te zablode še ne pomenijo, da priključitev Slovenije obema integracijama nima smisla. 
Predvsem glede EU bi bila najbrž obojestransko koristna, medtem ko je glede Nata položaj nekoliko bolj zapleten. 
Nato smo večkrat opisali kot neke vrste zavarovalno polico. 
V resnici je prava zavarovalna polica EU, kontinuirano nečlanstvo bi pomenilo prevelik gospodarski, finančni, politični, socialni in končno tudi varnostni rizik. 
Eden zanimivejših argumentov prowashingtonske slovenske vlade je, da se moramo vprašati, ali bi bila Slovenija kot članica Nata močnejša ali šibkejša država. 
Šibkejša bržkone ne bi bila, toda ali bi bila res kaj močnejša?

Imperij globalizacije

Michael Hardt je profesor romanistike in književnosti na ameriški univerzi Duke. 
Pred dvema letoma je skupaj z znamenitim italijanskim levičarskim filozofom Antoniom Negrijem objavil knjigo Imperij . 
Ta ne predstavlja le levega antipoda Fukuyamovi liberalni utopiji o koncu zgodovine in Huntingtonovi konservativni viziji novega svetovnega reda kot razkola med kulturno-civilizacijskimi bloki. 
Prinaša tudi enega ključnih teoretskih prispevkov za razumevanje globalnega reda, v katerem živimo. 
Delo Imperij je bilo takoj po izidu razglašeno za prelomno in je kmalu postalo prodajna uspešnica. 
Prevaja se tudi v slovenščino. 
S profesorjem Hardtom smo se pogovarjali v Zagrebu, kjer je predaval kot gost alternativnih kulturno-političnih organizacij MaMa, Frakcija in Subverzije. 
Govoril je o globalizaciji in demokraciji ter politiki mnoštva, nematerialnem delu in nematerialni lastnini, pri čemer je na teme demokracije, suženjskega miru in zasebne lastnine odprl precej izzivalnih iztočnic.

Koncept imperija je brezrazreden koncept. 
Različni stari imperiji, rimski, makedonski, kitajski, so se dojemali kot brezmejne, skušali so zajeti celotno civilizacijo. 
Današnji imperij je prvi, ki mu je to zares uspelo. 
Prvič imamo imperij, ki je zares globalen, univerzalen in brez vsakega središča. 
Rimski imperij brez Rima ne bi bil mogoč. 
Rimski imperij je deloval kot kolo s koncentričnimi odnosi moči med središčem in obrobjem. 
Geometrija današnjega imperija je, nasprotno, bolj podobna internetu, ki deluje prek nedoločenega števila pluralnih povezav med različnimi segmenti. 
Tako imamo nedoločeno serijo različnih moči, ki delujejo skupaj v omrežju, nobena pa ni neizpodbitno središče. 
Seveda so Združene države in njihova vojska pomembni igralci, kot tudi nekatere druge močnejše nacionalne države in nadnacionalne organizacije - Združeni narodi, Svetovna trgovinska organizacija, Svetovna banka, Mednarodni denarni sklad. 
Prav tako ne smemo pozabiti nenacionalnih oblik moči, vodilnih medijev in nekaterih nevladnih organizacij. 
Povezave med njimi so pluralne in nejasno določene.

Rumsfeld, še bolj pa Wolfowitz, sta racionalna, zato skušata storiti korak nazaj. 
Po 11. septembru ameriška vojska in administracija težita k avtonomnemu ali unilateralnemu ukrepanju. 
Že pred tem, ko so izvajale operacije skupaj z zavezniki, ZDA niso nikoli dvomile, da imajo stvari pod lastnim nadzorom. 
Sedanja administracija to težnjo le še bolj poudarja, vendar dvomim, da bo to učinkovito. 
Opravka imamo namreč z »omrežjem« moči in dejavnikov. 
Znotraj ameriških strokovnih krogov poteka precej diskusij o tem, kaj pomeni mrežno vojskovanje. 
Korporacija RAND, ki pripravlja dokumente o vojaških zadevah, zdaj množično izdaja knjige in članke o omrežjih. 
Trdijo namreč, da imamo nove vrste sovražnikov, ki niso več organizirani v okviru nacionalnih držav, pač pa omrežij, kar povzroča nove težave. 
Da bi se borili proti omrežjem, ne zadostujejo več tradicionalne hierarhične in centralizirane vojaške strukture. 
Namesto tega moraš tudi sam nastopiti kot omrežje, ameriška vojska se mora »umrežiti« in ne »razklapljati«. 
Čeprav je težnja po razklapljanju opaznejša, določeni krogi znotraj vojske ugotavljajo tudi potrebo po nasprotnem. 
To ne pomeni, da bi želela postati vojska bolj demokratična, gre za golo bojno učinkovitost. 
Sam bi jim svetoval, naj postanejo podobni imperiju, namesto da se oklepajo zastarelega imperialističnega modela nadzora, osredotočenega na nacionalno državo, če želijo uspešno urejati konflikte in nadzirati globalne tokove.

Če vztrajamo pri metafori, da smo vsi »znotraj«, potem moramo iskati alternative v delovanju »od znotraj« imperija. 
Imperij znotraj sebe ponuja prostore, kamor lahko umesti alternative. 
Sploh če domnevamo, da je ta imperij kar sama globalizacija, kar je priljubljeno videnje medijev in protestnikov. 
Sedanja oblika globalizacije ni absolutno slaba. 
Nekatera načela so potencialno dobra, lahko vodijo k neki drugačni obliki globalizacije. 
Alternativno delovanje od znotraj bo pomenilo uporabiti dobre elemente obstoječe strukture moči in jo potisniti naprej. 
Z drugimi besedami, všeč mi je slogan, ki pravi, da imamo premalo in ne preveč globalizacije, da moramo globalizacijo globalizirati. 
Da sedanja oblika globalizacije omejuje globalna razmerja. 
Če bi globalizacijo potisnili od znotraj, bi lahko prišli do nečesa novega.

V svojem predavanju ste omenili, da je postala vojna načelo organizacije družbe.

Kako ste se srečali z Antoniom Negrijem?

Ne, napisala sva jo, ko je bil še v Parizu. 
Štirikrat na leto sem prišel v Pariz, pisala sva vsak zase in nato urejala napisano. 
Prijeten proces.

Boštjan Ložar

Skupno vsem tem podjetjem je, da so preobrazbo začela večinoma med letoma 1994 in 1996, le Krka in Lek sta svoje aktivnosti intenzivirala v zadnjih dveh letih, ker sta že prej imela zelo dobre poslovne rezultate, ki so eden največjih sovražnikov za prehod dobrega podjetja v odlično podjetje. 
Iz izkušenj teh podjetij ugotovimo, da se resnično velike izboljšave dosežejo šele po treh do petih letih trdega in predvsem usmerjenega dela, kar je jasen dokaz, zakaj je dolgoročna strategija tako zelo pomembna. 
Na ravni držav pa je to časovno obdobje še precej večje. 
Preobrazba vseh omenjenih podjetij se je začela z jasnim dolgoročnim ciljem - Velikim ciljem, kot mu pravim jaz, za naslednjih deset let. 
Pri Trimu recimo, je bil to postati vodilni proizvajalec montažnih objektov v Evropi. 
Dr. Peter Kraljič je za Slovenijo tak cilj že predlagal - Uvrstiti se med pet najkonkurenčnejših svetovnih držav. 
Naša majhnost ni problem, saj so med najkonkurenčnejšimi državami državice, kot so Irska, Danska, Finska, Singapur. 
Vse te države pa so tja prišle z jasno razvojno strategijo in cilji države. 
Pri nas pa se vlada izgovarja na demokracijo in si ne upa določiti prioritetnih izvoznih panog. 
Slovenija se nahaja v ključnem trenutku, ko mora prestopiti v višjo stopnjo, na kateri so ključne inovacije, blagovne znamke in globalna prisotnost. 
Drugače ne bomo mogli imeti plač, kot jih imamo sedaj. 
In ta preskok je verjetno najtežji od vseh preskokov. 
Podjetja ga bodo izredno težko zmogla sama. 
Nekatere že, vendar pa teh podjetij ne bo dovolj za preživljanje vse Slovenije.

Vidimo, da je koncept ki je bil v tujini splošno znan še v letih 1992 in 1993, letos pa ga bo imelo vpeljanega že preko 50 odstotkov največjih 1000 svetovnih podjetij, v Sloveniji postal znan šele leta 2000. 
Potrebni pa bosta še nadaljnji dve leti, da bo koncept postal splošno uporabljan. 
Tu se jasno vidi desetletni zaostanek.

Konkurenčnost se določa na ravni poslovnega modela

Za trgovino je zelo pomembno, da je v slovenskih rokah, drugače se bo ves dobiček odlil v tujino, pa tudi slovenski proizvajalci bodo teže prodajali. 
Veliko se govori o mostu Slovenije med Vzhodom in Zahodom. 
Naredili nismo nič sistematičnega razen posameznih primerov, kot je poslovna šola IEDC na Bledu. 
Povezovalno pozicijo vse bolj prevzemajo avstrijska podjetja. 
Na celotnem industrijskem trgu med podjetji (business to business) so slovenska podjetja izredno dobro pozicionirana za ponujanje najboljšega razmerja med ceno in kakovostjo in pozicijo razvojnega dobavitelja največjih svetovnih podjetij. 
V Nemčiji McKinsey ocenjuje, da se bo izgubilo 15 odstotkov delovnih mest - tu je velika priložnost za slovenska podjetja. 
Globalno konkurenčni industrijski izdelki ponujajo zelo močno osnovo tudi za rast industrijskih storitev. 
Čeprav smo razbili veliko največjih sistemov, je v Sloveniji še veliko centrov znanja in podjetij, ki so med vodilnimi v Evropi na svojih segmentih. 
Te centre znanja in podjetja (veliko jih je bilo že navedeno v tem članku) je treba natančno določiti kot nosilce slovenske globalizacije in za vsakega izdelati strategijo širšega preboja na svetovne trge, okoli njih pa izdelati grozde poddobaviteljev. 
Nekatera od teh podjetij so v zadnjih dveh letih že začela samo kupovati podjetja in širiti svoj portfelj. 
Med ta podjetja sodijo Hidria, Brest, Gorenje, Prevent, Sava, Perutnina Ptuj, Cimos dela na grozdu avtomobilske industrije, Helios nakupuje na področju bivše Jugoslavije, velike plane ima tudi z nakupi na področju Vzhodne Evrope, na področju avtomobilskih premazov pa je sklenil partnerstvo z eno najmočnejših multinacionalk na tem področju. 
Še posebno pozornost je treba posvetiti storitvam, kajti te je še veliko teže izvažati kot industrijske izdelke, imajo pa precej večjo dodano vrednost. 
Bistvo vsake strategije tako na državnem kot podjetniškem nivoju je, da če si majhen, se moraš osredotočiti na nekaj stvari in tiste narediti bolje kot drugi. 
In prav to močno manjka slovenskim podjetjem in državi.

Vsak cilj, ki je nižji kot biti najboljši na svetu v premišljeno izbrani kategoriji, je prenizek. 
Za primer vzemimo dve podjetji s katerima sem sodeloval pri določanju strategije in ki tak cilj imata in sta že zelo blizu izpolnitvi cilja. 
Tipro bo proizvedel najboljšo inteligentno vhodno enoto na svetu, v kateri se bo videlo Tiprovo srce in bo najbolje razumel in izpolnjeval potrebe kupcev. 
Rezultat je, da je bil direktor Tipra že izbran za podjetnika leta, da bo Tipro letos dosegel 35- do 40-odstotno letno rast, cilj za leto 2002 pa je preko 40-odstotna rast, da njegove produkte uporabljajo že v preko 30 državah, da ima lastno globalno prodajno mrežo v Evropi, Aziji, ZDA, na Japonskem, Avstraliji in še mnogih državah, v kateri so zaposleni izključno lokalni ljudje, in da dela za podjetja, kot je Siemens. 
Vse to je Tipro dosegel z manj kot 55 zaposlenimi v Sloveniji in 15 v tujini. 
Tudi majhna podjetja lahko dosežejo velike uspehe, če le imajo dovolj poguma in vztrajnosti.

Veliki poker z umom in sposobnostmi

Barbara Kramžar, Berlin

V berlinskem Kreuzbergu, frankfurtski postajni četrti in drugih predelih nemških mest tako nastajajo paralelni svetovi, tuje kulture, ki povsem preživijo brez stika z večinskim narodom. 
Ženske nakupujejo v turških trgovinah, gledajo turško televizijo, otroci gredo v šole, v katerih so Nemci manjšina. 
Rezultat je porazen. 
Odraščanje ob robu večinske družbe onemogoča kasnejše uveljavljanje v šoli in službi, zato je med mladimi tujega rodu, pa čeprav so morda rojeni v Nemčiji, stopnja prestopništva zelo visoka. 
V Severnem Porenju-Vestfaliji je kar tretjina Turkov, mlajših od trideset let, brez poklicne izobrazbe, v Berlinu celo štirideset odstotkov. 
Če jih v svojo socialno mrežo ne ujamejo razširjene družine, končajo na cesti.

Da je lahko priseljenstvo prekletstvo, pričajo tudi nešteti ruski Nemci, kot imenujejo priseljence iz držav nekdanje Sovjetske zveze in Vzhodne Evrope. 
Po padcu železne zavese se jih je v obljubljeno deželo svojih dedov priselilo več kot dva milijona in tudi med njimi divjajo brezposelnost, kriminal, obup. 
Oblasti zahtevajo znanje nemščine samo od prvotnega prosilca nemškega državljanstva. 
Partnerji, starši in otroci pogosto prispejo v državo brez znanja jezika in potem ostajajo v svojem paralelnem svetu, iz katerega za mlade fante izhod pogosto vodi samo v zapor. 
Časopisi v črnih kronikah nenehno poročajo o delovanju ruskih mafij, ki svojih članov nikoli ne izpustijo iz krempljev, z njimi pa tekmujejo samo druge mafije, albanska, vietnamska, romunska, organizacije azilantov... 
Kriminalisti so že zdavnaj ostali zadaj. 
V severnem pristaniškem mestu Hamburgu mediji poročajo o pravi industriji prekupčevanja z mamili med tistimi, ki se prijavljajo kot prosilci političnega zatočišča in žrtve državnega nasilja. 
Izvolitev desne koalicije, ki je na položaj postavila Rolanda Schilla, je dvignila veliko prahu, toda šele »sodnik brez milosti«, kot so ga imenovali, je policiji pri pregledovanju afriških in drugih osumljencev za prekupčevanje z mamili dovolil uporabljati sredstva za izpiranje želodca. 
Prej je bilo vsem znano, da prekupčevalci svoje blago ob pogledu na zelene uniforme pogoltnejo, toda mile oblasti so jih vseeno pustile pri miru.

Kriva za to je ravno poteza zaupanja. 
Rusija bo kmalu - dokončna odločitev naj bi padla maja na srečanju zunanjih ministrov Nata v islandskem Reykjaviku - postala skoraj enakopravna dodatna članica Severnoatlantske zveze. 
Nemški in več drugih evropskih zunanjih ministrov ni nič kaj navdušenih nad tem.

Obstajale naj bi sicer varovalke pred poskusi ruske blokade. 
Kadarkoli bi Rusi v svetu dvajsetih rekli njet, bi devetnajsterica smela ponovno odločati sama. 
A nemški vrhunski diplomat napoveduje: »To se ne bo zgodilo«. 
Ne bi si pač hoteli takoj nakopati očitkov Moskve, da z enakopravnostjo niso bili mislili resno.

In Američane to zanima - tako vojaški potencial Rusov za boj proti terorju po vsem svetu kot tudi tesno sodelovanje z Moskvo pri dolgoročnem zavarovanju dobav nafte in plina iz osrednje Azije. 
Novo strateško partnerstvo naj bi potrdili na srečanju med Bushom in Putinom v drugi polovici maja.

Prek glav Evropejcev naj bi razpeli »velik, dolg viseč most med osamljeno velesilo in nekdanjo velesilo«, je slišati na vrhu berlinskega zunanjega ministrstva. 
Prek njega bodo v prihodnje potekale pomembne odločitve. 
V novem svetu dvajsetih bi se iz tega kmalu lahko razvila konstelacija »18 plus 1 plus 1«. 
Osemnajst manjših partnerjev bo stalo nasproti obema velikima.

Peter Žerjavič, Zagreb

Njegov najgloblji razkol z Račanom se je zgodil lani poleti. 
Za Budišo je bilo nesprejemljivo, da haaško sodišče obtožuje generale po poveljniško-objektivni odgovornosti in da krivi hrvaške enote za pregon več kot 150.000 krajinskih Srbov med operacijo Nevihta. 
Poleg tega so ministri iz HSLS glasovali v nasprotju z odločitvijo vrha stranke, po kateri vlada ne bi smela izročati generalov Haagu. 
Odstopil je s predsedniškega mesta v HSLS. 
Tudi zato ker je njegov strankarski tovariš in premierov namestnik Goran Granić pred njim skrival nekatere informacije. 
»Budiševo nezadovoljstvo je po svoje racionalno. 
Ni dobil deleža oblasti, primernega rezultatu njegove stranke na volitvah,« pravi Kuljiš. 
Ministri iz HSLS so v vladi vdano opravljali naloge, ne da bi se posebno obremenjevali z Budiševimi zadržki. 
To je bila prelomna točka. 
Budiša je težko prenašal njihovo lojalnost Račanu. 
Ko je lani napovedal ponovni vzpon HSLS na vrh, je zatrjeval, da v naslednjem političnem spopadu ne bo izgubil.

Orakelj v času vojne

Najkasneje pri šesti kitici je Jacob Halpert vedno ganjeno segel v žep, da bi nagradil nastop glasbeno nadarjenega nečaka: s kovancem za deset centov seveda. 
Ker sta se bila Greenspana zgodaj ločila, je Alan praktično odrasel brez očeta.

To je bilo v Washington Heights, poceni stanovanjski soseski severozahodnega Manhattna, ki se je kmalu imenoval »Frankfurt na Hudsonu«, ker je se tam po letu 1933 naselilo veliko nemških priseljencev. 
K njim je spadal tudi Heinz Alfred (kasneje: Henry) Kissinger iz Fürtha. 
S tri leta mlajšim Alanom Greenspanom sta bila skorajda soseda, hodila sta celo v isto šolo v Bronxu. 
A pobliže sta se spoznala šele 30 let kasneje, v cirkusu moči v Washingtonu D.
C.

Oče Herbert Greenspan, čigar družina je prišla iz Nemčije, je Alana sicer zelo zanemarjal, toda leta 1935 mu je podaril knjigo, ki jo je bil sam napisal. 
Imenovala se je Recovery Ahead, Gospodarsko okrevanje pred nami, in je obravnavala okrevanje, ki ga bo Roosevelt kmalu prinesel državi. 
Greenspan starejši ni dočakal, da bi devetletnik njegovo knjigo nemudoma prebral, a vanjo mu je napisal priložnostno posvetilo z izrecnim pričakovanjem, da bo sin nekega dne njegove »logične zaključke« v svojem »lastnem delu« razvijal dalje.

Po vojni je businessmen's bounce prišel iz mode, napočila je ura bebopa. 
V tem se je Henry Jerome lahko komajda kosal in Alan Greenspan je vtaknil klarinet v etui in je raje začel obiskovati New York University. 
Je bila pozabljena očetova knjižica tista, ki je Greenspana spodbudila k študiju ekonomije? 
Vsekakor je bil občudovalec Johna Maynarda Keynesa - Angleža, ki je s svojo teorijo deficit spending dal temelj Rooseveltovemu New Dealu.

Najnovejši japonski protideflacijski program, objavljen ta teden, je vrh centralne banke dočakal na nož. 
Funkcionarji te banke ga opisujejo kot »reakcionarnega«. 
Eden od njih pa razkriva prave bojazni te ustanove, ko pravi, da »deflacija ni monetarni problem«. 
Očitno trepetajo, da bo banka prisiljena preplaviti ekonomijo z denarjem, kupovati razvrednotene delnice družb in drugo premoženje itd.

Za Japonsko pa to ni akademska, še manj pa zgodovinska razprava. 
Niti ne bi mogli reči, da je centralna banka te države, ki tako strastno zavrača monetarizem, skoparila z denarjem. 
Obresti so že dolgo na ravni, s katere ni mogoče več iti navzdol: pristale so praktično na ničli. 
Nič ni pomagalo - država je pravkar zabredla v četrto recesijo v zadnjem desetletju. 
Monetaristi pa ne priznavajo, da bi ta neuspeh kakorkoli pričal o doktrini ali o vrednosti njenih priporočil. 
Vedno nekaj moti: japonska centralna banka je menda storila narobe, ker je politiko zmanjševanja obresti vodila postopoma, v teku nekaj let, namesto agresivno in hitro. 
Poleg tega, pravijo, bi lahko storili še veliko več, če bi se spustili v nakup premoženja, finančnega in drugega. 
Predvsem pa je, kakor pravijo, treba nujno razčistiti zadeve v bankah, saj te predstavljajo opuščeno transmisijo monetarne politike.

Sobota je, in na zajtrku se dobim s Timom, tistim fantom iz Angleške Gvajane, lastnikom 37-metrskega bolida, ki se gradi v Wisconsinu, preletiva interierske skice, dodelava detajle, se dogovoriva za ogled modela v Firenzah čez dva tedna in potarnam mu, da danes pride Katarina, jaz pa brez barke, čeprav sem jo hotel peljati na Bahame za en teden; Američani ne oddajajo bark brez posadke, midva pa ne marava posadke in bi bila rada sama... 
Na sejmu je bark, kolikor hočeš, in vendar je charter na Floridi res en velik problem zaradi zavarovanja, zgleda, da bova morala s Katarino ostati kar v Miamiju. 
Tim omeni, da ima na Barbadosu eno lepo vilo z avtom in barko in da zakaj ne greva tja, on da nima časa, poslal bo fax, da vse pripravijo, in mejva se fajn. 
Ok.

Dan Lenard, designer

Povprečje. 
A stvar je v tem, da se pri nas vse bolj opazi. 
Poglejte, verjetno ste kdaj že videli pijanca, ki se zvrne v jarek. 
To je običajen prizor. 
Če pa bi videli na mrtvo pijanega invalida na vozičku, ki se zvrne pod mizo, tega prizora nikoli v življenju ne bi pozabili. 
Dobro je, da se tega zavedamo. 
V naših programih si ves čas prizadevamo tudi za pozitivno mišljenje, za pozitivno samopodobo. 
Žal nimamo toliko možnosti, da bi enako dobro delovali v manjših krajih po Sloveniji, kot lahko delujemo v večjih centrih. 
So invalidi, ki so veliko bolj prepuščeni sami sebi, izolirani v zanje nestimulativnem okolju ... 
In jih pogosteje povleče v občutje brezizhodnosti, apatije. 
Zato pa imamo naš rehabilitacijsko -počitniški center Dom dva topola v Izoli . 
Tja lahko pridejo distrofiki in drugi invalidi iz vseh koncev Slovenije in vsaj za nekaj dni doživijo popolno oskrbo, se sprostijo, družijo med sabo, spoznavajo nove ljudi ...

Nekajkrat ste omenili pomembnost fizične pomoči drugega človeka. 
Govoriva o zelo osebni pomoči pri vsakodnevnih opravilih, brez katerih ne morete normalno opravljati svojih obveznosti?

Tega, kaj vse bi to povleklo za sabo v našem primeru, si ne upam niti predstavljati. 
Distrofiki med drugim potrebujemo veliko prilagojenega transporta, prav tale fant (pokaže na mladeniča, ki za sosednjo mizo sedi s še tremi fanti na invalidskih vozičkih) je na civilnem služenju vojaškega roka in živi v naši bivalni skupnosti. 
Ti fantje nam lahko pomagajo zjutraj, podnevi, ponoči, ves čas so na voljo.

Težko je reči, ker prihajajo od tam dokaj nasprotujoče si informacije. 
Tako je predsednik Bush za urejanje področja drog izbral človeka, ki slovi po prijemih trde roke, po drugi strani pa je bilo iz nekaterih njegovih izjav razbrati, da represivni pristop ni nujno tudi uspešen. 
Prav tako je večkrat poudaril pomen zdravljenja odvisnosti. 
Zato še ni povsem jasno, ali bo Bushova administracija spremenila sedanjo represivno politiko, saj se po znamenitem 11. septembru ukvarja predvsem s problemi terorizma in ekonomije, vse druge zadeve so odrinjene na rob.

Sklad ni samo nepotreben in škodljiv finančni mastodont, ki na tuje stroške lomi porcelan na zelo občutljivem gospodarskem segmentu, ampak povzroča tudi posredne škodljive učinke na tem področju: uspava državo in ne razvija svežih produktov ali programov, ki bi pripomogli k razvoju stanovanjske gradnje in zadovoljevanju dejanskih potreb občanov.

Eden od najbolj cenjenih eksponatov na XXI. antikvarni prodajni razstavi v Moskvi, ki poteka dvakrat na leto, je nedvomno Malevičev Črni kvadrat. 
Znamenita slika je bila del slikarske zbirke v lasti Inkom banke, ki je leta 1998 objavila bankrot. 
Da bi pokrili vsaj del izjemno visokih dolgov, so se odločili, da bodo razprodali svoj umetniški arhiv. 
Nekoč zelo cenjena ruska banka je denimo samo Tretjakovski galeriji dolžna okrog 400 tisoč ameriških dolarjev, Puškinovemu muzeju pa okrog tri milijone dolarjev. 
Tako so jo v zadnjem tednu februarja postavili na ogled v upanju, da se bo za znamenito sliko našel premožen kupec in bodo lastniki banke vsaj del svojih dolgov poravnali.

Ko je lani prišlo na dan, da je bil kaktus hoodia patentiran, so se po Bocvani, Namibiji in Južnoafriški republiki razkropljeni Bušmani organizirali. 
»Mislili so, da jim bodo vzeli družinsko srebrnino,« pravi odvetnik Roger Chennells, ki pogosto diskriminirane Bušmane že od konca apartheida naprej uspešno zastopa nasproti južnoafriški vladi in ki je dosegel, da so jim dosodili prek 40 tisoč hektarjev zemlje na njihovih starih naselitvenih območjih.

S tem so Bušmani pred zgodovinsko zmago. 
Kot prvemu ljudstvu jim je uspela soudeležba pri morebitnem uspehu zdravila, ki bo nastalo s pomočjo njihovega znanja. 
O tem, kako bo bodoča delitev dobička izgledala konkretno, naj bi se pogajali v nadaljnjih pogodbah s CSIR in farmacevtskimi koncerni. 
»Bojimo se, da se bomo dogovorili za premalo denarja,« pravi nemški strokovnjak za razvojno pomoč in svetovalec Alex Thoma. 
Za takšne pogodbe ni nobenih vzorov.

Pogosto je mogoče slišati, da ste izvrstna, a premalo cenjena igralka?

Vas je strah tega, da čas tako hitro mineva?

Tak vtis vsaj poskušajo ustvarjati filmi in nadaljevanke, ki poveličujejo ameriški sen in nam perejo možgane z veličino in sijajnostjo ameriške družbe. 
K sreči je tam svoboda govora na precej visokem nivoju in zato obstaja tudi kar nekaj izvrstnih filmov, ki gledalcu posredujejo neolepšano podobo ameriške družbe. 
V resnici je to dežela, ki si na marsikaterem področju zasluži kritiko. 
Za njihove notranje razmere na primer je tipična simbolična podoba Manhattna, kjer med kupi že dneve neodpeljanih smeti spijo klateži (nikoli ne veš, ali ne gre morda za trupla), tik ob najlepših nebotičnikih pa te šokira še pogled na ogromne luknje v cestah (pravzaprav gre bolj za globoke jame, ki segajo nekam v temo newyorškega podzemlja in jim sploh ne vidiš dna). 
Te so leta in leta prekrite samo z nekakšnimi kovinskimi plohi, kot da se jih sploh ne da popraviti. 
Ob vsem tem se bohotijo sijajne arhitekture in marsikaj spomni na dejstvo, da v tem fascinantnem mestu udobno in vsaj na videz bleščeče živijo tudi najbogatejši ljudje in zvezde tega sveta. 
Ta drugi del je seveda nam, ki živimo daleč stran, še najbolj viden. 
Do nas pride blišč »veličastne« ameriške družbe, občudujemo in (smešno) celo poskušamo posnemati simboliko slavnega ameriškega predsedniškega letala, z njo povezano bedo iz zakulisja pa dojemamo prej kot nerealen prizor iz filma kot pa resnico. 
Naravnost šokantno je na primer to, da lahko ljudje v najbogatejši deželi sveta mirno gledajo, kako njihovi someščani živijo v bedi in kako kot klateži umirajo od mraza in lakote, medtem ko se drugi valjajo v nepredstavljivih količinah denarja (hkrati seveda pobesnijo, če začne državljane zunaj njihove kapitalistične logike pobijati kakšen nepooblaščen terorist). 
To je cena, ki je sicer povsem nepotrebna, a se jim zdi čisto sprejemljiva za sodelovanje na veliki vseameriški loteriji. 
Ameriški sistem namreč v osnovi pravzaprav temelji na ideji loterije. 
Njihovo državljanstvo je srečka, s katero si lahko s precejšnjo mero sreče (poleg nekaterih sposobnosti seveda) priigraš mesto na lestvici najbogatejših. 
Takih mest je zelo malo, tako kot je malo tudi srečnežev, ki dobijo na lotu. 
Seveda so vsi žarometi uprti v srečne, uspešne in premožne dobitnike, številčno močnih revežev pa noče videti nihče - ti imajo pač »bad luck«. 
Ameriška propagandna logika je: »Če so oni lahko zadeli na loteriji, lahko tudi ti.« 
In če tako pogledaš, imamo načelno res vsi enake možnosti, da kupimo zmagovito srečko, a razumen človek na to pač ne bi polagal ravno vseh svojih upov.

Ne moremo se strinjati niti z novinarkino trditvijo, da dejstvo, da je višje sodišče odpravilo odločitev prvostopenjskega sodišča, zmanjšuje verodostojnost sodišča. 
Pri tako specializiranih gospodarskih sporih, kot je ta, je namreč sodna praksa zelo skromna, saj se v Sloveniji s spori, povezanimi s prevzemi gospodarskih družb, srečujemo šele v zadnjem času. 
Sedaj veljavni zakon o prevzemih spodbuja različna tolmačenja tako v judikaturi kot tudi med strokovnjaki s tega področja. 
Sodišče se pri kreiranju sodne prakse s področja prevzemov srečuje z izredno zahtevnimi strokovnimi vprašanji, na katera pogosto ni mogoče najti enoznačnega odgovora, ampak jih je treba presojati od primera do primera. 
V konkretnem primeru je sodnica našega sodišča odločila po proučitvi dejstev in po skrbnem strokovnem premisleku. 
Dejstvo, da je na pritožbo dolžnika (Pivovarne Laško) višje sodišče odločilo drugače, pa verodostojnost slovenskih sodišč po naše zgolj utrjuje. 
V skladu z našim pravnim redom ima namreč vsaka od strank možnost, da zahteva preizkus odločitve nižjestopenjskega organa. 
Prav nič nenavadno ni, če se odločitev tričlanskega senata višjega sodišča razlikuje od odločitve sodnika, ki je o zadevi odločal na prvi stopnji.

Sporno vračanje Bornovega premoženja

Zakaj nekateri politiki predlagajo izključno poklicno vojsko? 
Le dva odgovora sta možna: ali hočejo postati volivcem všečni, ker odpravljajo vojaško obveznost, ali pa hočejo imeti močan vojaški aparat, brezpogojno vdan oblastni strukturi, ki bo, če bo kdaj treba, udarila tudi po lastnem ljudstvu, ki ga bo seveda najprej označila kod notranjega sovražnika, sedaj rečemo bolj moderno terorista. 
Ali ste že v novejši preteklosti imeli vlado, ki bi ji absolutno zaupali? 
Ne! 
Slovenci bomo bolj varni brez kakršnekoli vojske kot z izključno profesionalno najemniško vojsko plačancev.

mag. Martin Toth, dr. stom., pomočnik generalnega direktorja ZZZS za razvoj zdravstvenega zavarovanja

Milka Pance, Urad vlade RS za droge, stiki z javnostjo

- Nekateri strokovni delavci za opravljanje vzgojnega procesa nimajo ustrezne strokovne izobrazbe in dodatne usposobljenosti, kar lahko usodno vpliva na potek pozitivnega izida pri mladostniku in njegovi družini.

Ni res, kot navaja ravnateljica Zavoda za izobraževanje v Logatcu, da v konkretnem primeru pri obravnavi gojenca Tadeja, ni bilo zaznav. 
Obstaja dokumentacija: anemneza, kazenska ovadba zoper oba mladoletna storilca zaradi nasilja, ki sta ga povzročila Tadeju v decembru 2001, zdravstvena dokumentacija in verbalna opozorila. 
Pri opravljanju vzgojnega procesa se kršijo tako zavodska pravila kot pravilnik. 
Ni prvič, da se poskušajo vzroki za ekstremno nasilje in nestrokovno delo preusmeriti drugam. 
Zaradi navedenega so ukrepi, kot so podvojeno število vzgojiteljev v skupini in novi vzgojni prijemi, neučinkoviti. 
Ni realno, da se poskuša večino odgovornosti preusmeriti na centre za socialno delo.

Če torej sklenem to besedilo, se ponovno vračam k uvodu in Ciceronu, ki pravi, kje je zgodba začeta. 
Dokler se ne bo razkadila megla, ki zastira jasen pogled, bodo ladje nasedale.

Prizadel me je cinični ton v tvojem pismu. 
Ker pa gre za red objektivnih in hudo pomembnih reči, sem si vzel nekaj časa za razmislek in ti tako tudi odgovajam. 
Moram pa že na začetku reči, da bi sploh ne odgovarjal, če ne bi bil cinizem usodno povezan z usodo Svetovnega slovenskega kongresa, na ta način pa tudi s slovenstvom kot takim.

dr. Boštjan M. Turk, Ljubljana

