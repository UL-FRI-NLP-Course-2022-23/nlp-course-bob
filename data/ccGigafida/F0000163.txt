Za vse višje strokovne šole sta določena informativna dneva v petek in soboto, 13. in 14. februarja, v Šolskem centru Celje bodo lahko bodoči strojniki dobili podrobnejše informacije v petek ob 11. in 15. uri (mladina) ter v soboto ob 9. uri (mladina in odrasli), gradbeniki pa v soboto ob 10.30 uri. 
V Velenju bodo informativna dneva pripravili v petek ob 10. in 15. uri za mladino in v soboto ob 10. uri za mladino in odrasle, v Rogaški Slatini pa pripravljajo informativni dan v Rdečem salonu Hotela Zdraviliški dom v soboto ob 10. uri.

Gimnazija za glasbenike

I. gimnazijo v Celju obiskuje 920 dijakov, pouk v 32 oddelkih obiskujejo dopoldne, z delnim zamikom v popoldanske ure. 
Vsako leto maturira nekaj več kot 200 dijakov, po besedah ravnatelja prof. Jožeta Zupančiča pa imajo maturanti I. gimnazije v Celju drugi do tretji najboljši maturitetni rezultat v Sloveniji. 
V šoli ima 55 dijakinj in dijakov status kulturnega ustvarjalca, 80 status športnika, 105 pa jih deluje na prostovoljno-socialnem področju. 
V najboljšem gimnazijskem mešanem pevskem zboru Slovenije poje 80 dijakov in dijakinj, v šoli pa imajo tudi moški oktet in svoj godalni orkester.

