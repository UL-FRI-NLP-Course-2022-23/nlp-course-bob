Kam je izginilo 2.800 kubikov lesa?

Bohor, 20 kilometrov dolgo pogorje med Savo, Sotlo in Savinjo, ki je znano kot eno najbolj mogočnih rastišč v Evropi s pestrimi in bogatimi gozdovi in s prirastki tudi do 90 kubikov na hektar, je že od nekdaj privlačno za lesne tatove. 
Zadnje čase so tatvine lesa postale vse bolj drzne. 
Samo v zadnjih sedmih letih je v približno 160 tatvinah izginilo okoli 2.800 kubikov lesa.

Nadzor in odkrivanje nepridipravov nekoliko otežuje tudi dejstvo, da Bohor sega v tri občine in s tem različne policijske postaje. 
Tudi zato se evidence policistov in gozdarjev o tovrstnih kaznivih dejanjih razlikujejo.

