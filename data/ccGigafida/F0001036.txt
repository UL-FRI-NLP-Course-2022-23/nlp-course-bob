To pravico je mogoče omejiti le v posebnem primeru, ko bi lahko vpogled poslabšal bolnikovo zdravstveno stanje (kljub temu pa je lastnik podatkov, pravno gledano, bolnik in ne zdravnik ali zdravstveni zavod). 
Pacientove osebne podatke se sme dajati le tistim, ki so za to pooblaščeni z zakonom, na primer sodišču, vsem drugim pa le na podlagi pisne zahteve ali privolitve posameznika, na katerega se podatki nanašajo. 
Zanimivo je, da od Kliničnega centra zadnje čase vse pogosteje zahtevajo podatke iz zdravstvene dokumentacije odvetniki, ki se sklicujejo na pooblastila svojih strank. 
Tovrstno splošno pooblastilo ne zadošča, piše v februarskem dopisu »strokovnim direktorjem SPS, predstojnikom klinik, kliničnih oddelkov, inštitutov in vodjem služb« KC Ljubljana, saj jih mora njihova stranka, torej bolnik, posebej pooblastiti in dati soglasje za dvig medicinske dokumentacije.

Pri pripravi sestanka je prišlo do manjšega zapleta, najverjetneje, ker se je slovenski veleposlanik v Zagrebu Boštjan Kovačič za srečanje dogovarjal z Goranom Granićem, hrvaški veleposlanik v Sloveniji Ivica Maštruko pa z gospodarskim ministrom Gorankom Fižulićem. 
Kovačič je očitno ocenil, da bi bilo bolje, če bi se Jože Zagožen srečal z Granićem, ker je v njegovi pristojnosti hrvaška energetska strategija. 
Maštruko pa je očitno mislil na srečanje s Fižulićem, ker JE Krško sodi v resor ministrstva za gospodarstvo, očitno pa mu tega še ni povedal, sicer bi v njegovem kabinetu o tem včeraj kaj vedeli.

V dveh urah za dva dni

Predlog zakona o privatizaciji državnega premoženja, ki se je na parlamentarnih klopeh znašel že leta 1995, ureja način, postopke in pogoje za privatizacijo državnega in lokalnega premoženja, ki po vrednosti presega 10 milijonov tolarjev. 
Po predlogu za drugo obravnavo med državno premoženje štejejo državne delnice, premično in nepremično premoženje ter razen izjem tudi kapitalske naložbe družb, v katerih ima država kontrolni delež. 
Zakon predvideva odplačno privatizacijo, njeno strategijo naj bi najkasneje v devetih mesecih sprejela vlada, morebitne omejitve pa državni zbor. 
Po predlogu bi privatizacija potekala na podlagi privatizacijskega akta, ki bi ga na predlog pristojnega ministrstva ali lokalne skupnosti izdelala agencija za privatizacijo ali druga pooblaščena organizacija. 
Če bi ocenjena vrednost premoženja, ki se privatizira, presegala 100 milijonov tolarjev, bi moralo svoje mnenje o tem aktu izreči tudi računsko sodišče. 
Kupnina iz privatizacije naj bi se po predlogu zakona zlivala v državni oziroma lokalni proračun.

Ljubljana - Za danes zjutraj ob 7. uri je novi vodja vladne pogajalske skupine Peter Verlič sklical sestanek s predstavniki sindikata avtoprevoznikov (SAS), ki se ga bo udeležil tudi prometni minister Anton Bergauer. 
Sestanek je bil sklican na pobudo predsedstva SAS. 
Štefan Kocjančič, predsednik sindikata SAS, pravi, da je SAS predlagal srečanje z ministrom, ker večina članov sindikata zahteva rešitev vprašanj, o katerih se z vlado pogovarjajo že dve leti. 
Če ne bo šlo drugače, bodo spet zaprli ceste za tovorni promet po vsej Sloveniji.

K

Šestnajstega julija je Ebner naslovil na predsednike države, parlamenta, vlade in ustavnega sodišča pisma, iz katerih je kljub formalnemu zagotovilu, da se noče vmešavati v notranje zadeve, mogoče prebrati diskretno opozorilo, da bi lahko nastale posledice za proces vključevanja Slovenije v EU, če bi nad volitvami obvisel dvom o njihovi skladnosti z ustavo. 
Uporabljene besede omogočajo sklepanje, da je bodisi sproti dobro obveščan o pravnih podrobnostih zadeve ali pa je s pismom hotel sredi še potekajoče notranjepolitične bitke s svojima imenom in prestižem pomagati eni skupini akterjev proti drugi. 
(V pismu, ki ga je malo pred tem pisal premier Bajuk predsedniku države in predsednikoma parlamenta in ustavnega sodišča, je o tej zadevi med drugim pisalo: »... in da na prihodnje volitve ne bo padla nobena senca dvoma glede njihove legalnosti in legitimnosti.« 
V Ebnerjevem pismu pa: »... da nad volitvami ne bo visel dvom glede njihove neskladnosti z ustavo.«) 
Pisma Michla Ebnerja so bila datirana 16. julija, a izvedelo se je, da so bila z dopisi odposlana šele 24. julija in so jih naslovniki dobili prav med parlamentarnim sklepanjem o noveli ustave.

ladni urad za varstvo konkurence je ugotovil, da je Telekom zlorabil prevladujoč položaj na trgu. 
Delno odločbo iz obsežnejšega paketa kršitev, ki jih Telekomu očita isti vlagatelj, je direktor urada Andrej Plahutnik podpisal po dobrih desetih mesecih podrobnega proučevanja. 
Telekom je sicer nemudoma napovedal pritožbo na upravno sodišče - kar je njegova pravica. 
Zadeve ne gre prejudicirati, zgovoren pa je podatek, da je sodišče v vseh tovrstnih doslej zaključenih postopkih pritrdilo uradu, češ da so njegove odločitve korektne.

Prav področje telekomunikacij je tudi v svetu v tem trenutku med najbolj izpostavljenimi (poleg farmacije in kemije). 
Avstrijski, nemški, francoski telekomi so stalno stranke v postopkih proučevanja omejevanja konkurence. 
Gre za legalni monopol, ki se ukinja, vendar, kot kažejo izkušnje iz evropskih držav, podjetje običajno ohrani prevladujoč položaj na področju govorne telefonije.

Julon dobil posojilo EBRD

