Slovensko glavno mesto je dan Zemlje počastilo z otvoritvijo avtomobilskega salona in globokim priklonom največjemu onesnaževalcu sveta. 
Z njim se je v ciničnem sozvočju ujel tudi največji slovenski dnevnik. 
O težavah, ki tarejo Zemljo, je takrat v zajetni sobotni izdaji spregovoril en sam kratek preveden članek, našlo pa se je dovolj prostora za osem strani slavospevov osebnemu avtu. 

V taki moralni drži ni težko odlikovati direktorja tovarne avtomobilov, ki prebivalce mesta, v katerega se zažira, zastruplja s škodljivimi hlapi. 
Križec na tuje prsi, čez žrtve takega ravnanja pa križ. 
Recimo temu salonska brezobzirnost. 

