BMW je pripravili osvežitev Coupéja, Cabrioleta in Compacta serije 3 ter razširitev motorne ponudbe v seriji 7. 
Da sta športnost in varčnost združljivi, so končno priznali tudi južni Bavarci in v kupe serije 3 vpregli odličen trilitrski turbodizel (330Cd). 
V isti sapi so priznali tudi, da je danes le pet prestav v menjalniku premalo, saj so v Compactih 320td in 325ti pritaknili v menjalnik šesto prestavo (namenjena zmanjševanju porabe goriva). 
V seriji 7 sta zdaj na voljo dva vrstna šestvaljnika. 
Že poznanemu trilitrskemu turbodizlu se je namreč pridružil še bencinski brat. 
Modela 730i in 730Li tako poganja trilitrski bencinski šestvaljnik, poznan iz serij 3 in 5 ter modela X5.

Tako Ford stavi predvsem na Focusovo preverjeno tehniko, udobje in zanesljivost. 
To so želeli tudi na zunaj povedati že z imenom vozila Focus C-Max. C naj bi označeval tri besede: udobje (Comfort), zaupanje vase (Confidence) in nadzor (Control). 
Beseda Max oziroma Maximum želi vse to še stopnjevati.

Kako, kdaj in za koliko na salon?

Avtomobilski salon v Ženevi je za širšo javnost odprt od četrtka 6. do 16. marca, in sicer v naslednjih terminih:

Mitja Reven

Foto: Ferrari

Ob predstavitvi novega F2003-GA je v Ferrarijevi prodajalni v Maranellu stekla tudi prodaja čisto pravega motorja formule ena. 
Na prodajno polico je zašel Ferrarijev motor 047, ki je poganjal model F300 (1998). 
Agregat krasita moč sedemstotih konjskih sil in prostornina 2997 cm3.

Obremenitve temenskega dela glave se z uporabo Hansa zmanjšajo s 507 kg na le 95 kg. 
Možnost, da se dirkač poškoduje, je tako minimalna, saj je za poškodbe potrebna teža 335 kg. 
Pri predelu čela in bradnega dela je zadostna obremenitev, da pride do poškodb, 317 kg. 
Z uporabo Hansa se obremenitev čela zmanjša s 611 kg na 133 kg, pri bradnem delu pa s 339 kg na samo 95 kg (glej sliko).

»Predstavljajte si nas v lasnici, v kateri ne moremo v celoti premikati glave. 
O tem sem govoril z nekaterimi dirkači CART-a, ki so priznali, da imajo odrgnine, čeprav vozijo le s pol moči,« je Villeneuve še vedno glasen. 
Schumacher pravi, da ga naprava ne ovira. 
»Poleg tega je bilo dokazano, da je ob čelnih trkih zelo uspešna. 
Res pa je, da bi bila lahko udobnejša. 
Letos je ne bom uporabljal le zato, ker je obvezna, ampak tudi zato, ker izboljšuje varnost,« dodaja Schumi. 
»Se bodo že navadili. 
Saj so bile čelade pred tridesetimi leti tudi neudobne in čudne,« pa vsesplošen vidik opisuje Mike Gascoyjne.

»Letos nameravamo igrati vodilno vlogo v skupini, ki se bo podila za najboljšimi tremi,« je odločen Peter Sauber. 
Švicar je dirkalnik C22 in oba letošnja dirkača Heinza Haralda Frentzna in Nicka Heidfelda predstavil kar na ledu dvorane v Zürichu, kjer so se okoli novega karbona, ki je polepljen s starimi in novimi sponzorji, vrteli umetnostni drsalci. 
Letos Sauber zopet meri med najboljše štiri, kar mu kot zasebniku proti kar sedmim tovarniškim moštvom ne bo lahko. 
Tehnični direktor Willy Rampf je pojasnil, da je bil lanski dirkalnik C21 evolucija modela C20. 
»Lanskega smo razvili do meja, zato je letošnji povsem nov.«

Mitja Reven

