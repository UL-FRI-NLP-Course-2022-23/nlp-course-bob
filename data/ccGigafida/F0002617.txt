Ne Piculov ne Račanov urad še nista odgovorila na pismi Dimitrija Rupla in Janeza Drnovška. 
Slovenski zunanji minister je hrvaškega kolega spomnil, da sta marca na sestanku v Ljubljani ugotavljala, da se vladi še naprej zavzemata za uresničitev (podpis in ratifikacijo) sporazuma o meji, sprejetega julija lani. 
Drnovšek pa je opozoril, da hrvaška stran pri upravičevanju nekaterih enostranskih dejanj uporablja argumentacijo, s katero se poskuša ustvariti vtis, da med državama ni nikakršnega sporazuma o razmejitvi v Piranskem zalivu. 
Odlaganje podpisa ne koristi razvijanju dobrih odnosov med državama, piše slovenski premier.

V nadaljevanju bi lahko naši igralci z natančnejšimi streli Cimerotiča, Osterca in Rudonje prednost celo povišali, odločni Paragvajci pa so jih za spodrsljaje kaznovali po 65. minuti: 1:1, 2:1, 3:1. 
K preobratu je veliko pripomogel njihov selektor Cesare Maldini, ki je fantastično zadel z igralsko zamenjavo Cardozo - Cuevas. 
Drugi je z dvema goloma pokopal Slovenijo, pri tem pa mu je delo olajšal tudi naš vratar Mladen Dabanovič, ki bi kakšnega pač lahko ubranil.

Več na 13. strani.

Izguba ljubljanske psihiatrične klinike

Zaradi izgube napovedani zgodnejši odpusti iz bolnišnice in premestitve bolnikov

Zaradi izgube je psihiatrična klinika pripravila sanacijski program. 
Ali bodo bolniki zaradi njega prikrajšani? 
»Bolnik, ki potrebuje hospitalizacijo, ne more ostati pred vrati, četudi ima bolnišnica izgubo. 
Zdravnik tako ne sme razmišljati. 
Med najpomembnejšimi sanacijskimi ukrepi za bolnike je zgodnejše odpuščanje in premestitev bolnikov, ki niso iz naše regije. 
Hiter odpust včasih strokovno ni najboljši, saj je bolje, da ostane bolnik v bolnišnici še nekaj časa po tem, ko najhujši simptomi bolezni zbledijo. 
Bivanje v bolnišnici smo doslej podaljševali tudi zaradi socialnih razlogov, saj se bolnik lahko vrne le v urejene domače razmere,« je pojasnila dr. Kocmurjeva.

Razlaga, ki so nam jo včeraj ponudili v TR3, da so namreč morali biti vsi poslanci prisotni v državnem zboru zaradi ponovnega odločanja o zakonu o vračanju vlaganj v javno telekomunikacijsko omrežje, na katerega so državni svetniki izglasovali odložilni veto, sicer ne drži, saj so odločanje o tem zakonu že v torek prestavili na naslednjo parlamentarno sejo. 
Argument proti temu, zakaj seja ni sklicana denimo za danes, smo slišali v kabinetu predsednika vlade: Drnovšek ima danes najprej sejo vlade, potem sprejme bolgarskega predsednika vlade, zatem pa še generalnega direktorja Unesca. 
O tem, da bi imel kakršne koli obveznosti včeraj, nismo nič slišali.

Kako je s prestavljeno sejo izvršnega odbora, nam je nazadnje razjasnil predsednik sveta LDS Gregor Golobič : »Da bo seja izvršnega odbora ta teden, je bilo dogovorjeno že v Hrpeljah, na zadnji seji sveta LDS. 
Potem je bilo prejšnji teden rečeno, da bo seja ta četrtek (torej danes), a smo ugotovili, da to zaradi obveznosti Janeza Drnovška ni mogoče. 
Potem smo sejo prestavili na sredo ob 16. uri, a je bilo rečeno, da takrat poslanci ne morejo zaradi odločanja o zakonu, na katerega je državni svet izglasoval veto. 
Nato je bilo rečeno, da bi bil izvršni odbor v sredo ob 13. uri. 
Toda ocenili smo, da bi bila ura in pol (od 13.00 do 14.30 običajno traja odmor v državnem zboru, op. p.) morda vendarle premalo za temo, o kateri nameravamo razpravljati na izvršnem odboru. 
Potrebujemo vsaj dve uri, poleg tega so nekateri ministri izrazili željo, da bi bili prisotni. 
Tako smo ugotovili, da bi bil za vse najustreznejši čas za sklic seje v petek ob 15. uri.«

Ministrica za kulturo Andreja Rihter je v uvodu izrazila upanje, da bo DZ dosegel čim večjo stopnjo političnega soglasja, »saj gre za vprašanje, ki zadeva vse Slovence, in usmeril svoje pripombe v take izboljšave, ki bodo okrepile namere predlagatelja zakona in utrdile možnosti, da ta zakon reaktivira slovenske kulturne potenciale«. 
Ob tem je poudarila, da predlog zakona poskuša zbuditi zavest o potrebi po aktivni kulturni politiki na vseh ravneh. 
Predlog zakona opredeljuje nacionalni program kulture kot akcijski dokument. 
Predlog nacionalnega kulturnega programa, ki ga je pripravila prejšnja Bajukova vlada, bo po besedah ministrice izhodišče še za akcijski del, ki mu sedaj manjka in ga bo treba pripraviti na podlagi novih zakonskih rešitev. 
Posebna poglavja v zakonu so namenjena delovnim razmerjem. 
Tako je po mnenju ministrice treba postaviti jasno mejo med ambiciozno kulturno politiko in solidarno socialno politiko.

Dr. Igor Kaučič, tudi moderator sekcije, se je v referatu osredotočil na poslansko imuniteto, ki naj bi se po predlagani dopolnitvi ustave razširila tudi na civilno oziroma odškodninsko odgovornost. 
Primerjava ureditve instituta procesne imunitete kaže, da je naša ureditev v vrsti elementov specifična in bistveno bolj ekstenzivna od tuje prakse. 
Tuja teorija in praksa skoraj ne pozna ureditve, da se poslanec sam odloča o vzpostavitvi imunitete, ampak je vzpostavitev imunitete v javnem interesu. 
Zato o njej lahko odloča le parlament, katerega član je poslanec. 
Širitev procesne imunitete, kot jo je predlagala skupina poslancev, po Kaučičevem mnenju ni utemeljena. 
Če že za kazenski postopek ugotavljamo, da poslanca bistveno ne ovira pri opravljanju njegove funkcije, bi to še toliko bolj veljalo za civilni postopek. 
Poleg tega za sprejetje predlagane dopolnitve ustave ni nobenega utemeljenega strokovnega razloga.

»Vlog, ki jih je treba dopolniti s podatki iz registrov ministrstva za kmetijstvo, gozdarstvo in prehrano, je 8040,« je povedala Sonja Bukovec, direktorica agencije, na kateri bodo zdaj pregledali in preverili vse zahtevke, pripravili računalniške podlage in potem obdelali vse vloge, na podlagi katerih naj bi upravičenci dočakali izplačila državnih subvencij. 
Prve odločbe naj bi bile izdane oktobra.

Minista sta se dotaknila tudi za 25. junij napovedanega shoda hrvaških ribičev sredi Piranskega zaliva. 
Rado Bohinc je dejal, da še ni povsem gotovo, če se bo to sploh zgodilo, Šime Lućin pa, da bo zagotovo le na hrvaški strani. 
Hrvaški minister je še opozoril na skorajšnje sprejetje novega zakona o prometni varnosti, v katerem bodo kazni za prekrške precej višje kot v Sloveniji.

Darja Verbič

Vstop strateškega partnerja

Medtem ko Robert Golob zatrjuje, da država svojega deleža v Geoplinu ne namerava prodati, je prav ta delež na seznamu premoženja, ki je v okviru proračuna predvideno za prodajo v letu 2003. 
V podjetjih, ki jih je včeraj zastopal Zdolšek, ob tem še ugotavljajo, da se je Golob bodisi postavil nad vlado in celo parlament, ki je potrdil proračun za leto 2003, ali pa preprosto laže.

Kandidat za avstrijskega kanclerja utegne »v najhujši in najbolj sramotni obliki izkoristiti vsako bojazen in strah«, ki ju sprožajo Beneševi dekreti

Od našega dopisnika

Vse javnomnenjske raziskave hkrati kažejo, da se Republiki Češki tudi v prihodnjem obdobju obeta kar miren in uspešen demokratični razvoj, saj je skoraj zanesljivo, da ga ne bo ogrozil nikakršen ekstremizem. 
Ankete pa dajejo nedvoumen odgovor tudi na vprašanje, katere stranke naj bi prišle v parlament. 
Mejo petih odstotkov bo, sodeč po vsem, uspelo preseči le zdaj vladajoči Češki socialdemokratski stranki ( ČSSD ), nato konservativno-nacionalistični Državljanski demokratski stranki ( ODS ), ki je bila minula štiri leta s socialdemokrati v nenavadnem »pogodbeno-opozicijskem« partnerstvu, Koaliciji, se pravi predvolilni zvezi ljudskih krščanskih demokratov ( KDU-ČSL ) in liberalcev iz Unije svobode-Demokratske unije ( US-DEU ), in Komunistični stranki Češke in Moravske ( KSČM ).

Različica, ki jo imajo mnogi opazovalci za najbolj stvarno in hkrati najustreznejšo za Češko oziroma njene državne interese - koalicija socialnih in državljanskih demokratov, pa je pravzaprav negotova, ker novi predsednik ČSSD in nosilec njene volilne liste Vladimir Špidla vztrajno zavrača sodelovanje z vodjo državljanskih demokratov in sedanjim predsednikom češkega parlamenta Vaclavom Klausom, pa tudi z večino vodilnih ljudi ODS.

Predvolilna Nemčija se otepa konkretnih dogovorov o prispevkih

Barbara Kramžar

Pri vsej retoriki v zvezi z vojno, terorizmom in jedrskim holokavstom je v odnosih med Indijo in Pakistanom treba upoštevati tudi lanski samomorilski napad na parlament, ki je v sekundi izbrisal celotno politično vodstvo največje svetovne demokracije. 
Indijo je napad hudo prizadel in zdaj prav gotovo ne opozarja v prazno. 
Pripravljena je začeti vojno, da bi končno ustavila teroristične vdore, ki že 18 let pretresajo Kašmir.

Zato je nenavadno, da je sporno gradnjo odobril tukajšnji Zavod za prostorsko načrtovanje, še bolj pa, da ima poseg tudi kulturno-varstveno soglasje, ki ga je podpisal Janez Mikuž, takratni direktor Zavoda za varstvo naravne in kulturne dediščine (ZVNKD) Maribor. 
V zvezi z gradom Radvanje je Mikuž izdal več mnenj, ki pa so med seboj protislovna. 
V prvem iz leta 1991 je denimo zapisal, da so parcele 1104, 1121, 1122/1 in 1123 sestavni del širšega funkcionalnega zemljišča gradu in so zato namenjene ureditvi parkovnih ali rekreacijskih površin. 
V drugem iz leta 1999 pa po njegovem mnenju novogradnja ne posega v vplivno območje kulturnega spomenika - čeprav je načrtovana prav na parcelah, ki jih je Mikuž sam opredelil kot funkcionalno zemljišče gradu! 
Njegovo soglasje iz leta 2001 je bilo pogoj za pridobitev gradbenega dovoljenja, kateremu je sicer nasprotovala delavka ZVNKD Irena Krajnc Horvat, a so njeno pritožbo zadržali.

STO Ravne ponudil odplačilo tretjine dolga, a to Energetiki ni dovolj - Obstala tudi izdelava oklepnikov valuk

Proračun festivala po besedah Rukavine znaša dobrih tristo milijonov tolarjev, polovico od tega zneska pa so morali organizatorji zagotoviti v gotovini. 
Levji delež je prispeval glavni sponzor Nova KBM, festivalu pa je seveda v veliko pomoč tudi sodelovanje številnih mariborskih podjetij, ki festivalu brezplačno zagotavljajo storitve. 
Rukavina je pri tem spet okrcal državo, ki je menda primaknila nekaj denarja, vendar bo Narodni dom državi še vedno plačal več davka, kot znaša njena dotacija.

Žalec - Gospodarsko interesno združenje hmeljarjev (HZS) povezuje 200 slovenskih pridelovalcev hmelja in vodi skupno politiko do vladnih in nevladnih ustanov ter hmeljarje zastopa na mednarodnem področju. 
V zadnjih nekaj letih je slovensko hmeljarstvo doživelo nekaj tektonskih premikov, saj je večji del hmeljišč prešel v zasebne roke, po dveh slabih letinah pa so se povišale tudi odkupne cene hmelja.

Hmeljar Tone Rančigaj, tudi predsedniki skupščine HZS, pravi, da je savinjskim kmetom in zadrugam po stečaju Hmezad kmetijstva uspelo prevzeti 1000 hektarov hmeljišč, pri čemer jim je država pomagala s četrtino nepovratne kupnine. 
A za ostalo so se kmetje zadolžili in po dveh slabših sezonah že težko financirajo redno pridelavo. 
Z omenjenim prevzemom se je povprečje površin hmeljišč na kmeta povečalo na 30 hektarov, kar je celo nad evropskim povprečjem. 
Hmeljarji upajo, da je najhujša svetovna hmeljarska kriza končana. 
Še pred nekaj leti so lahko hmelj prodajali po 1 nemško marko, v minulih dveh letih se je cena dvignila na okoli 6 mark, kar pa je še vedno manj kakor pred krizo. 
A svetovni trg je s hmeljem zasičen in dobra letina na vseh koncih sveta bi znova pomenila padec cen. 
Za letos dosegajo v predprodaji cene okoli 3,5 evra za kilogram, vendar je tako vnaprej s pogodbami prodanega le pol predvidenega pridelka. 
Drugi kmetje bodo poskušali špekulirati, a bo težko, saj ta hip kupci pogodb ne sklepajo z nikomer.

Odločila podpora občin in države

»Septembra bomo na nihalki zamenjali sporno jekleno vrv, nekaj denarja bo šlo za dodatno obnovo hotela in restavracije ter vzdrževanje in pripravo smučarskih površin, sedežnico Medvednjak bomo še posodobili,« je Stampfl za Delo opisal priprave na zimo. 
Na vprašanje, kakšni so bili argumenti, na podlagi katerih so se Tirolci odločili vztrajati pri nas, Stampfl pojasnjuje, da je k temu pripomoglo spoznanje, da vendarle imajo dovolj podpore lokalne skupnosti in države, s tem pa možnosti za razvoj. 
»Korak za korakom opažamo, da vzbujamo veliko zanimanja, savinjsko-šaleška gospodarska zbornica nam je zelo pomagala. 
Pomembna je gradnja novega hotela v Mozirju. 
Z njim bo turistična oživitev še hitreje stekla, nastaja tudi informacijski center za vso regijo.«

Slovenski Coloseum v Sarajevu

Nova Gorica - Novogoriški Hit bo 18. julija v sarajevski Skenderiji odprl novo, tematsko zasnovano in oblikovano zabavišče z imenom Coloseum. 
To je še en projekt, s katerim razširja svojo dejavnost. 
Ker je ni mogoče v nedogled širiti na domačem trgu in je potrebno razpršiti tveganja ter širiti poslovanje, v zadnjem letu z naložbami odločneje posega v tujino.

Lahko sprejmemo tudi to tezo, ampak bog prav nič ne pomaga Luki Koper, ko se poteguje za posle. 
Na nedavni novinarski konferenci je Bruno Korelič, optimist in kot je sam poudaril, človek, ki zaupa v iskrenost partnerjev, zaupanje pa je osnova posla. 
Včasih Korelič zaradi te lastnosti dobi tudi kakšno po glavi, a to ni ovira, da ne bi razlagal, kaj vse se obeta Luki. 
Na novinarski konferenci je bila klima res optimistična in sredi tega optimizma, direktorjevih lepih besed, je nenadoma vstala novinarska kolegica Evgenija. 
Korelič je začudeno pogledal, kam zdaj, sredi konference, odhaja televizijska novinarka. 
Pa je dobil pojasnilo: »Zaradi klime!« 
Evgenija se je samo presedla drugam, ker ji je preveč pihalo v glavo ...

Fara - V Kostelu so se lani vključili v dveletni projekt Oživitve travniških sadovnjakov, v katerem je bilo preko javnih del najprej vključenih pet, zdaj pa v njem sodelujejo štirje ljudje. 
Ko bo projekt končan, pa ne bo konec njihovega dela, saj načrtujejo, da bodo s preoblikovanjem statusa te ekipe še naprej skrbeli za kostelske sadovnjake.

V Turistično športnem društvu Kostel vidijo ta javna dela kot del projektov, povezanih s sadnim drevjem. 
Že pred časom so pripravili elaborat za priznanje geografskega porekla kostelske rakije in zdaj čakajo na njegovo potrditev, resno pa razmišljajo tudi o kostelski Sadni poti in o možnostih izdelovanja in prodajanja soka, mošta, kisa in suhega sadja oziroma - kot jim pravijo v Kostelu - »rižnov«. 
Osnova vseh teh načrtov pa so ohranjena in dobro vzdrževana sadna drevesa.

Po Vodenikovih stopinjah je leto dni pozneje šel tudi radgonski dekan Andrej Zrim, ki se je te dni zaradi tega prav tako moral oglasiti na okrajnem sodišču v Gornji Radgoni. 
Njegov greh je sicer malce drugačen, saj je oklofutal danes petnajstletnega učenca pri verouku, po mnenju tožilstva pa nič manjši od Vodenikovega, saj je dandanes neprimerno in prepovedano klofutati ali vleči za ušesa tako starejše kot mlajše od sebe. 
Skupna značilnost obeh grešnikov je, da svojega početja ne obžalujeta, saj je tudi Andrej Zrim prepričan, da je fizična kazen v določenih primerih vzgojna. 
Pri tem je verjetno mislil predvsem na odnos učitelj - učenec in ne župan - predsednica nadzornega sveta. 
Ali bo sodišče tudi njega prikrajšalo za nekaj zadovoljstva in v njem zbudilo kanček obžalovanja, še ne vemo, ker razprava še ni končana.

Vprašali smo za vas

Preveč hranila ob povečanih temperaturah pospeši razvoj kislih bakterij v blatu čistilne naprave, zato iz nje zaudarja

Spor med SIOS in YHD je nastal zaradi predloga Zakona o invalidskih organizacijah, ki je trenutno v parlamentarnem postopku. 
Člani YHD se z zakonom ne strinjajo, zato so začeli zbirati podpise za razpis referenduma, na katerem bi volivci odločili, ali naj državni zbor zakon sprejme. 
Člane SIOS je ta poteza tako zbodla, da so se tudi sami odločili za zbiranje podpisov za razpis referenduma, in sicer za sprejetje zakona.

Robert Galun

Priznanja mladim športnikom

Z ministrico tudi o Tavčarjevem dvorcu na Visokem

Škofja Loka - Skupina svetnikov ZLSD v občinskih svetih občin Škofja Loka, Železniki, Žiri in Gorenja vas - Poljane pripravljajo v ponedeljek, 17. junija, ob 17. uri v Miheličevi galeriji v Kašči na Spodnjem trgu pogovor z ministrico za kulturo Andrejo Rihter. 
Poleg predstavitve dela ministrstva, pogovora o kulturni dediščini, programih, potrebah in organiziranosti na področju kulture ter stanju postopkov denacionalizacije objektov kulturne dediščine, bodo povabljeni z ministrico govorili tudi o Tavčarjevem dvorcu na Visokem. 
Ma. 
R.

Ivan Praprotnik

Obnovili planinsko pot na Veliko Babo

Otroška ustvarjalnost na ogled

Plesalci za začetek festivala

V Termu pa izražajo začudenje ob dejstvu, da vlada oziroma ministrstvo za okolje in prostor pripravlja novo uredbo o taksi na CO2, ki bo v primeru realizacije podjetje Termo hudo prizadela, kar pa je po mnenju vodstva huda napaka. 
»Dodatno obremeniti nekoga, ki proizvaja izdelek s pozitivnim učinkom na okolje je nerazumljivo in nedopustno,« je prepričano vodstvo Terma.

Koper - Slovenija in Italija si že nekaj časa prizadevata, da bi ponovno vzpostavili ladijsko linijo med Trstom in istrskimi obmorskimi kraji. 
To vprašanje je temeljito načela delovna komisija za transport, ki deluje v okviru stalne mešane slovensko-italijanske komisije za uresničevanje določb videmskega sporazuma. 
Ta naj bi se ponovno sestala prihodnji teden, ko nameravajo na sestanek vabiti tudi vse prevoznike, zainteresirane za opravljanje linije. 
A vse kaže, da bodo slovenski ladjarji tudi tokrat potegnili kratko in bodo na progi lahko vozili samo italijanski.

Damjan Gobec napoveduje možnost uvedbe drugega radijskega programa na Štajerskem valu, obdržati namerava vseh 14 zaposlenih, odgovorna urednica pa je še naprej Milka Dobravc. 
Koliko ga je stala kupčija, ni povedal, prepričan pa je, da lahko najstarejši slovenski lokalni radio, ki se ponaša tudi z odlično slišnostjo, še naprej dobro uspeva.

Helena Kocmur

Policijske pokrajine

Celjsko srečanje ministra s predstavniki direktorjev in zastopnikov slovenskih regionalnih razvojnih agencij se je začelo potem, ko je bilo odigrano nogometno srečanje med Slovenijo in Paragvajem. 
Zato je moralo biti malo krajše. 
O pokrajinah sta se nato oba gosta iz Ljubljane odpravila pogovarjat še v klub menedžerjev Golding v Žalec.

Uspela delna dokapitalizacija Jeseniških mesnin

Šest gorenjskih občin in solastnika podjetja Kmetijska zadruga Naklo in Kmetijsko gozdarska zadruga Sava Lesce so za ta namen vplačali 44 milijonov tolarjev

V prvih petih mesecih leta je bilo v jeseniško klavnico pripeljano za odkup ter uslužnostni zakol največ goveje živine (290 in 142) iz radovljiške in blejske občine, ki pa nista sodelovali pri dokapitalizaciji. 
Po besedah Jasima Mrkalja Bled vsaj z delom plačila klavnine prispeva za ohranjanje statusa klavnice, radovljiška občina pa se kljub dogovorom še ni odločila. 
Milan Pohar z radovljiške občine je glede tega dejal, da je jeseniška klavnica potrebna, za solastniški delež pa se niso odločili zaradi slabih tovrstnih izkušenj pri drugih podjetjih. 
Jeseničani niso predložili elaborata, ki bi dokazal rentabilnostni izračun, za občinsko vlaganje v tak projekt pa je treba dobiti soglasje ministrstva za finance.

Ptuj - Ptujsko turistično društvo si na vse načine prizadeva, da bi opravilo nekaj svojega poslanstva iz časov svojega ustanavljanja pred veliko več kot stoletjem. 
Nastalo je namreč kot tujsko in olepševalno društvo in nekaj olepševanja se mu še vedno pretaka po krvi. 
Letos mesto Ptuj sodeluje v tekmovanju Entente florale, tako kot je prej že trikrat sodelovalo v tekmovanju Nations in Bloom. 
Ker se torej vse vrti okoli cvetja, že celo desetletje društvo stanovalcem in ustanovam, ki imajo prostore v starem mestnem jedru, podarja sadike cvetja, zemljo in še kaj. 
Poleg visečih cvetočih košar na glavnih ulicah starega mesta pa so za letošnje cvetoče ocenjevanje mesta polepšali še nekaj mestnih trgov in na njih v okroglih gredicah posadili rože, obnje pa postavili še nekaj klopi. 
Čeprav v društvu tega ne govorijo naglas, pa si zagotovo želijo nekoliko več sodelovanja Ptujčanov, saj je jasno, da društvo ne more opraviti in nadomestiti tistega, s čimer bi vtis prijetnega in cvetočega mesta lahko zbudili vsi skupaj. 
F. M.

Njen roman veže stil in v njem oblikovani nešteti detajli; od začetka do konca spremljamo dogajanje jezika kot bistva literature. 
Prikrita harmonija je namreč metafora o harmoniji, ki jo v resnici nosi v sebi pisateljica sama; brez jezika je ni.

Prav jezik je tisti, ki je Romune spodbujal, da so se presajali v Francijo, saj se francoščini zaradi romanskega ustroja romunščine mnogo laže privadijo kot angleščini, je povedal Tepeneag. 
Francija je Romune, kot sta denimo dramatik Eugčne Ionesco ter filozof in esejist Paul Cioran, v preteklosti rada posvajala in jim pridajala oznake »francoski književnik romunskega rodu«. 
Ob nemirih konec leta 1989, ko so tiskovne agencije poročale o več tisoč mrtvih v Temišvaru in Bukarešti, so Francozi prekipevali od sočutja, ko pa je v Francijo pljusknil prvi val romunskih izseljencev, ki niso bili oporečniki in intelektualci, je njihova naklonjenost nekoliko razvodenela. 
Svoje so opravile vesti o obolelih za aidsom, mladoletnih begavčkih z bukareštanskih ulic, o razraščajoči se prostituciji in organiziranem kriminalu pod taktirko romunskih državljanov, pa o koloniji gobavcev ipd. 
Pri tem vsekakor ne kaže posploševati, saj nas je Romunov tudi nekaj takih, ki nimamo ne aidsa ne gobavosti in smo kar pri dobrem zdravju, smeje se pove Tepeneag in doda, da njegovi rojaki še zdaleč niso najštevilnejša množica priseljencev, ki trka na vrata Francije, in da bo mogočna država nedvomno preživela še take navale. 
Kar pa zadeva romunsko skupnost v Franciji, je po Tepeneagovih besedah o čem takem mogoče govoriti le v narekovajih, saj sta s smrtjo Ceausesca kot poosebitve zla, proti kateremu je treba združiti vse sile, umrli tudi enotnost in politična angažiranost Romunov v Franciji.

Agata Tomažič

1865

Fotograf David LaChapelle

Materina spretnost

Časa za selitev računov vse manj

Aureliusz M. Pedziwol

Na kratko

Ljubljana - Transportna družba Viator & Vektor, ki je nastala leta 2000 z združitvijo dveh logističnih podjetij - Viatorja in Vektorja - zatem pa začela pridobivati večinske deleže tudi v drugih slovenskih prevoznikih, se ozira na hrvaški trg. 
Kot je povedal direktor Viator & Vektorja Zdenko Pavček, so oddali ponudbo za nakup šestih podjetij največjega hrvaškega cestnega prevoznika Čazmatrans v stečaju. 
Po njegovih podatkih so edini ponudnik za nakup Čazmatransovih družb, odločitev o prodaji pa bo znana do 22. junija. 
Delniška družba Čazmatrans v stečaju je na novoustanovljene družbe z omejeno odgovornostjo prenesla svojo dejavnost potniškega in tovornega prometa. 
Gre za družbe Čazmatrans Prijevoz iz Čazme, Čazmatrans Vukovar iz Vukovarja, Čazmatrans Otok Hvar s Hvara, Knin promet iz Knina, Autokuča Kutina iz Kutine ter Heli Europa turist iz Čazme, je povedal Pavček. 
Viator & Vektor bi z nakupom Čazmatransovih podjetij pridobil kar velik del hrvaškega trga cestnih prevozov. 
»Pridobivamo pomemben tržni delež na Hrvaškem, po naši oceni približno 45 odstotkov,« je pojasnil Pavček. 
Skupina Viator & Vektor trenutno v krovni družbi in 18 povezanih družbah zaposluje 1600 delavcev, ima pa 500 lastnih vozil. 
STA

Poglejte, o tem ne morem govoriti. 
Gre za potencialno vrednost: če bi se namreč razmere v makrookolju občutno spremenile, bi se vrednost Fotone utegnila bistveno povečati. 
Mislim, da se je vlada prav iz tega razloga odločila, da Fotona za zdaj ostane v državni lasti.

Kakšna pa je dolgoročna razvojna strategija Fotone? 
Ali morda tudi vi razmišljate o povezovanju s tujim strateškim partnerjem?

Vjačeslav Dajev že doma

Naši so tako eno uro res povsem obvladovali položaj, ko pa so se zvrstile prve menjave in so začele popuščati moči, je začelo škripati tako v obrambi, kjer ni bilo več začetne zanesljivosti in udarnosti, kot v napadu, kjer so bili naši premalo ambiciozni.

Tudi po izenačenju so naši še izpeljali nekaj dobrih akcij, ki so jih praviloma medlo zaključili, toda vse več je bilo znamenj popuščanja pred izredno motiviranimi Paragvajci. 
Odločilna pa je bila vendarle spet slaba telesna pripravljenost nekaterih igralcev (predvsem Cimerotiča, ki ga je po solidnem začetku preprosto zmanjkalo). 
Zaradi tega se vse hujšega pritiska Paragvajcev, ki so lovili zmago z dvema goloma razlike, preprosto ni bilo mogoče ubraniti.

Danilo Grašič iz Hoč pri Mariboru : »Igre me niso razočarale. 
To je pač naša dejanska podoba, toliko smo sposobni. 
Je pa vse to razumljivo, saj naši igralci niso kot Španci, ki igrajo zelo močne tekme dvakrat na teden. 
Spor med Srečkom in Zlatkom bi morali rešiti pred SP ali po njem. 
Kar pa so naredili zdaj, je najslabša promocija za Slovenijo in nogomet. 
Toda podobne probleme imajo vsi, vsake pravljice je enkrat konec. 
Ni pa dvoma, da bomo še naprej zvesti navijači in že v kvalifikacijah za EP v Franciji bomo spet držali pesti za naše fante.

Aleksandra Grašič iz Hoč : Tukaj sem turistično, a nogomet je bil vendarle povod. 
Ne bodimo razočarani, saj je že uvrstitev na SP izjemen dosežek. 
Meni je prijetno, z Danilom potujeva in uživava, nogometno razmišljanje pa delim z njim.

Dušan Delič iz Kranja : Bodimo realni, uvrstitev na SP je precej več, kot smo pričakovali. 
Ker sem velik privrženec Nizozemske, tudi nad slovenskimi predstavami ne morem biti razočaran. 
Pogrešam pa Zlatka, saj igra brez njega dejansko ne steče tako, kot je treba. 
A takšni dogodki nas ne smejo vreči iz tira. 
Še naprej bom zvesto navijal za slovensko reprezentanco.

Marko Rebec iz Pivke : Ni dvoma, da še naprej ostajamo navijači naše reprezentance. 
S Španijo smo se predstavili v lepi luči, potem je bilo slabše. 
Največji problem nastane, če prvi dobimo gol. 
Vidi se, da brez Zlatka ni kreativnosti v igri. 
Spor je zanesljivo vplival na položaj znotraj moštva in na igrišču.

Ivo Jakovljevič iz Ljubljane : Pričakoval sem eno zmago, in sicer proti Južni Afriki. 
Verjetno je zdaj čutiti rahlo razočaranje, a po drugi strani si pred začetkom kvalifikacij Slovenije niti v sanjah nismo predstavljali na SP. 
Spor med Zahovičem in Katancem se je prav gotovo kazal v igri, saj proti Afričanom niso delovali najbolje. 
Morda so poskušali prikriti njegov vpliv, toda to jim ni povsem uspelo. 
Merila so postavljena, šli bomo naprej - z ali brez Katanca in Zahoviča.

Španci, ki so nastopili s še bolj premešano postavo, kot je selektor Jose Antonio Camacho napovedoval (začeli so le trije člani prve enajsterice s prvih tekem Raul, Casillas in Nadal), so bili sicer gospodarji na igrišču. 
Z napadi, ki jih je najbolj navdahnjeno vodil 20-letni zvezni igralec Betisa Joaquin, so hitro poskušali odločiti tekmo. 
Doživeli pa so hladno prho. 
Benedict McCarthy je z akrobatskim volejem v 31. minuti premagal Casillasa.

Seogvipo - Tudi zadnje dejanje slovenskih nogometašev se je na svetovnem prvenstvu izeklo brez srečnega konca. 
V bojeviti tekmi so bili naši sicer blizu uspeha ali vsaj prvi točki. 
A večina igralcev je po tekmi vendarla priznala, da jim je v finišu zmanjkalo moči. 
To je bila tudi zadnja reprezentančna tekma kapetana Čeha.

SP vse bolj spominja na pokopališče favoritov

Ljubljana - »La bella Italia« trepeta: italijanski nogometni reprezentanci na SP grozi izpad. 
Za uvrstitev med šestnajsterico najboljših morajo »azzurri« v zadnjem kolu premagati Mehiko, saj bi bilo sila čudno, da se na nogometnem tržišču tako cenjeni nogometaši, kot so Italijani, ne bi uvrstili v nadaljevanje tekmovanja. 
Trapattonijevi možje so skupaj vredni kar 570,3 milijona evrov.

Najdražji so napadalci. 
Prvi je Christian Vieri, za katerega je Inter Laziu plačal 45, danes pa je njegova cena 62 milijonov. 
Sledijo mu Totti (60), Inzaghi (42), Del Piero (41,5), Montella (35) in Delvecchio (20).

Čeprav jim prinesejo veliko, pa največji klubi niso več pripravljeni plačevati toliko kot sedaj, zato že sklepajo dogovore o najvišji ceni: Milan in Juve sta se domenila, da za Cannavara ne bosta plačala več kot 24 milijonov evrov.

Ker je Fredrik Ljungberg še vedno poškodovan, je priložnost na levi strani dobil Magnus Svensson. 
Anders Svensson je bil odgovoren za konstruktivne podaje na sredini. 
Bilo je težko. 
Dan pred tekmo so vsi govorili o tajfunu Noguriju, ki naj bi potopil Japonsko, odpihnil Mijagi in pokosil Johana Mjällbyja. 
Toda napovedi se niso uresničile in Švedi se niso predajali. 
Borili so se kot obsedeni in z vsemi orožji. 
Po izenačenju Argentincev je šlo za vse ali nič. 
Iz teh peklenskih minut so Švedi izvlekli vse.

»Proti Ekvadorju bi začel z isto postavo kot proti Italijanom. 
Kdo ve, če bi Olićeva moč in hitrost prišli do izraza, če bi začel v prvi postavi,« svetuje Joziću sloviti Tomislav Ivić. 
V hrvaškem taboru po zmagi nad Italijani zopet vlada dobro vzdušje. 
Hrvati bi morali zmagati, a Jozićev ovaduh Martin Novoselac opozarja: »Ekvadorci so disciplinirani, odlično držijo razpored, igrajo s kratkimi podajami in v širino. 
Včasih se ti zdi, da jih gol sploh ne zanima, a ni tako. 
Čeprav so daleč od svetovnega vrha, nimajo ničesar izgubiti. 
Niso nedolžni, previdnost ni odveč.« 
Hrvaška javnost z optimizmom pričakuje tekmo z Južnoameričani in se nadeja zmage, toda to SP je postreglo že z več negativnimi presenečenji, žrtve pa so bile vedno močne in slavne. 
J. V., A. M.

Odprto prvenstvo ZDA v golfu ob 102. izvedbi prvič na javnem igrišču

Tiger Woods lovi Grand Slam

Torej na vhodu ni zaman napis: »Pozor! 
Black Course je izjemno težko igrišče, ki ga priporočamo le najboljšim igralcem golfa!«

Nenazadnje nagradni sklad znaša 5,5, milijona dolarjev, za kar se splača sprejeti izziv. 
Igralci bodo morali v vsakem krogu premagati 6596 metrov. 
Tako dolgo še ni bilo nobeno igrišče s parom 70 v vsej zgodovini OP ZDA. 
Do lukenj s parom 4 je v povprečju 411 metrov. 
Strup za tiste, ki žogice ne morejo udariti več kot 300 metrov daleč.

M. J.

Tiselj: žreb je ugoden

»Priprav na tekmovanje še nismo povsem opredelili. 
To bomo storili v kratkem, vsekakor pa preden gremo na zaslužen dopust. 
Verjetno bodo trajale okoli enega meseca. 
Začele se bodo že konec oktobra, saj smo sprejeli ponudbo norveške rokometne zveze, tako da bomo pri njih gostovali od 23. do 27. oktobra. 
Ne vem še, ali bo v Skandinavijo odpotovala kombinirana ekipa ali pa že reprezentanca. 
Odvisno od klubskih obveznosti nekaterih reprezentantk. 
Sicer pa še pričakujemo ponudbe za prijateljske tekme. 
Najbolj verjetno bo ostanek priprav v Sloveniji, tudi s kakšno tekmo proti moškim ekipah. 
Gostovanja mi niso najbolj po godu, nerad namreč odkrivam adute,« je še povedal Tiselj. 
Timotej Adamič

Vsi čakajo Kitzbühel

Zupe pred B. Kovačem

Kar 39 delegatov od 47 je sprejelo projekt izvršnega odbora ISU o novem ocenjevanju. 
Sodniki ne bodo več tekmovalcev razvrščali od 0,1 do 6,0, pač pa bodo seštevali kakovost prvin programa. 
Vsak element ima določeno vrednost: na primer dvojni axel 7,0 točke, k tej oceni bodo sodniki prištevali ali pa odbijali od nje 3,0 glede na izvedbo elementa, druga ocena za izvedbo pa bo še vedno subjektivna - do 6,0 - in jo bodo z določenim faktorjem prišteli k prvi. 
Končna ocena navzgor ne bo omejena in bo omogočala neposredno primerjavo med tekmovalci. 
Sodilo bo 14 sodnikov, računalnik jih bo naključno izbral 9 in njihove ocene bodo oblikovale končni rezultat. 
Takšen sistem bo omogočal absolutno vrednotenje posameznikovega drsanja. 
Kanadska zveza je predstavila poročilo neodvisne strokovne komisije (v njej so matematiki in strokovni svetovalci za vrednotenje rezultatov), ki je podprla projekt kot novo kvaliteto umetnostnega drsanja. 
Projekt bodo odslej testirali in ga bodo dokončno dodelanega sprejeli na kongresu ISU leta 2004. 
Do takrat bo v veljavi dosedanji način ocenjevanja s 14 sodniki, štele pa bodo ocene deveterice. 
Odločitev je bila smiselna, kajti obstajala sta še dva predloga iz ZDA in Avstralije, ki sta predlagala bolj drastične spremembe, ki bi veljale le dve leti, povzročile pa bi ogromno stroškov.

Union Olimpija : Krka 83:58 (64:42, 41:30, 21:19)

Jozsef Szabo

Ljubljana - Dobrih deset dni si je vodstvo generalne policijske uprave (GPU) vzelo časa, da je proučilo, kaj se je dogajalo v kranjski vojašnici na predvečer 9. srečanja srednjeevropskih predsednikov, in kdo je odgovoren za zaplet, da sta več kot dve stotniji policistov nasprotovali namestitvi v kamionskih hangarjih, zaradi česar so jih nato poslali domov. 
Generalni direktor policije Marko Pogorevc je, kot se je sam izrazil, rumena kartona pokazal direktorjema celjske in mariborske policijske uprave, neumestno pa se mu je zdelo tudi vmešavanje policijskega sindikata.

S pometanjem stopnišča je Marko Pogorevc ponazoril, kako je potekala preiskava incidenta v kranjski vojašnici oziroma kakšne so vloge vpletenih vanj. 
»Proučili smo vse ravni, začeli smo od zgoraj, torej od snovanja projekta varovanja, in vse navzdol. 
Preverili smo, ali ni morda delovna skupina kaj spregledala, a se je pokazalo, da je GPU pravočasno posredovala vsa navodila. 
Ugotovili smo, da priprave na policijskih upravah Celje in Maribor niso potekale tako, kot bi morale. 
Tamkajšnjih policistov niso seznanili z osnovnimi informacijami, na primer, kje in kako bodo nastanjeni ter da pogoji ne bodo za vse enaki,« je povedal direktor generalne policijske uprave. 
Ena od pripomb mož v modrem, ki so zavračali namestitev v kranjski vojašnici, je namreč bila, da so nekateri spali v hotelu, drugi pa v kamionskih hangarjih. 
Policistov pa tudi niso seznanili s tem, kakšno plačilo bodo dobili (približno 60 tisoč tolarjev bruto za 16 ur rednega dela, 8 nadur in 24-urno pripravljenost). 
Zaradi vsega tega so proti direktorjema PU Celje (gre za Edvarda Mlačnika) in Maribor (Jurij Ferme) sprejeli ukrepe: z njima je Pogorevc opravil opozorilni razgovor, odtegnil jima je finančno nagrado za delovno uspešnost za ta mesec, v obeh upravah pa je odredil izredni nadzor nad vodenjem. 
V koprski in murskosoboški policijski upravi, od koder so prav tako prihajali policisti, ki niso bili zadovoljni z razmerami, takih sankcij ne bo.

Marko Pogorevc je bil kritičen tudi do vedenja nekaterih starešin, ki niso znali vzpostaviti komunikacije s svojimi podrejenimi in so se, po njegovih besedah, obnašali kot menedžerji in se niso zavedali svoje odgovornosti. 
Negodovanje nad njihovim odnosom je Pogorevc slišal tudi od samih policistov.

Neprijetni zaplet, ki naj bi ga pred tednom dni ob minulem srečanju šestnajstih predsednikov srednjevropskih držav zakuhala skupina šestnajstih policistov, ki jim niso bile po volji nastanitvene razmere v kranjski vojašnici, je poskušal na tiskovni konferenci razplesti generalni direktor policije Marko Pogorevc. 
Pri tem mu ni oporekati njemu lastnega govorništva, s katerim je ta primer poimenoval kar komunikacijski zaplet. 
Zanj naj bi si direktorja policijskih uprav iz Celja in Maribora Edo Mlačnik in Jure Ferme, kot je v nogometnem žargonu dejal prvi policaj, prislužila rumena kartona.

V četrtek okrog pol enih ponoči je nebodigatreba, ki je naredil za okrog tri milijone tolarjev škode, vdrl v trgovino na Trubarjevi cesti. 
Ukradel je več kot sto očal in nekaj ročnih ur.

V noči na petek je zastonjkar vlomil v novogradnjo na Lipahovi ulici. 
Odnesel je električno krožno žago in več metrov dvožilnega električnega kabla. 
Lastnik ima za približno milijon 300 tisoč tolarjev škode.

Še bolj zgoden je bil tistega dne 24-letni J. G. iz Celja, ki se mu je zalomilo v trgovini na Poljanski cesti. 
Vanjo je vlomil okrog pol dveh ponoči in si pri blagajni že zložil nekaj cigaret. 
Oglasil se je alarm in priklical varnostnike ter policiste. 
Ti so do trgovine prihiteli, še preden mu je uspelo pobegniti. 
J. G., ki so ga zaradi premoženjskih deliktov že večkrat obravnavali, so policisti naslednjega dne s kazensko ovadbo odpeljali k dežurnemu preiskovalnemu sodniku, ki je po zaslišanju zoper njega odredil pripor.

Štiriindvajset ur

Ure in trenirke

Ilirska Bistrica - Na vhodnih vratih stanovanjske hiše v Starodu je v torek neznanec s sekiro razbil obešanko. 
Vstopil je, a ni iz hiše ničesar odnesel. 
T. J. je naredil za deset tisočakov škode. 
J. S.

Oglasil se je tudi predsednik stranke Vojislav Koštunica, ki se že eno leto ne udeležuje sej predsedstva DOS, a je v torek zvečer bil na sestanku vodstva DOS s črnogorsko koalicijo Skupaj za Jugoslavijo, ker so obravnavali Solanov načrt za uresničevanje beograjskega sporazuma o novi državni tvorbi Srbije in Črne gore. 
Menda zato, ker je Koštunica pred volitvami obljubljal »zvezno in pravno državo«.

»Zakaj takšno razburjenje, saj gre le za moralno in ne strankarsko vprašanje? 
Ustrezni skupščinski organ je poslancem DOS, ki so prihajali v skupščino samo po sejnine in dnevnice, odvzel mandate in začel uvajati red v naši državi,« razlaga Đinđić. 
V njegovem taboru so prepričani, da delajo prav. 
»Volitev se ni posamično udeležila nobena stranka DOS, ampak je koalicija nastopila enotno, in zato tudi razpolaga s poslanskimi mandati,« pojasnjuje vodja poslanskega kluba DOS v srbski skupščini Čedomir Jovanović.

Zdaj je na potezi republiška volilna komisija, ki mora o spremenjenih razmerah obvestiti koalicijo DOS in od nje zahtevati imena novih poslancev, ki na decembrskih volitvah 2000 niso bili izvoljeni. 
Toda to zdaj niti ni tako pomembno. 
Bistveno je, da se je z zadnjimi dogodki v srbski skupščini zunaj nje začel finalni dvoboj med dvema političnima centroma, ki ju poosebljata Vojislav Koštunica in Zoran Đinđić.

Prvi bo s pomočjo promiloševićevske opozicije in Srbskega gibanja za obnovo Vuka Draškovića poskušal storiti vse, da bi izsilil predčasne parlamentarne volitve v Srbiji, drugi pa se bo takšnemu prizadevanju odločno uprl. 
Zato se je tudi odločil za doslej najbolj radikalno potezo po 5. oktobru 2000, čeprav so bili proti izključitvi poslancev tudi predsedniki nekaterih manjših strank, med njimi predsednik zbora državljanov jugoslovanske skupščine Dragoljub Mićunović in podpredsednik srbske vlade Nebojša Čović. 
Zmagovalca ni mogoče napovedati, znani so le poraženci: vsi državljani Srbije, ki so po volilnem porazu Slobodana Miloševića pričakovali bistvene spremembe.

Inštitut se sklicuje na informacije s terena in trdi, da gangsterski šefi v zadnjem času za prihodnje »vojake« intenzivno pripravljajo prave seminarje; na njih prevladujejo zelo podrobne video projekcije posnetkov iz Prage in drugih čeških mest. 
Tako jim hočejo približati okolje, v katerem bodo kmalu začeli delovati.

V Šanghaju, kjer bi glede na 4000 dolarjev povprečnega bruto domačega proizvoda na prebivalca moral biti pravi trg osebnih avtomobilov, prodajajo registrske tablice na mesečnih dražbah, ki so namenjene omejevanju števila novih vozil v prepolnem mestu. 
Maja so tako prodali 2300 tablic, cena za par pa je dosegla rekordnih 17.800 juanov (2150 dolarjev). 
To je povzročilo godrnjanje med novimi lastniki avtomobilov, ni pa zmanjšalo navala na urad, ki vsak mesec prireja dražbo.

Foto Andrej Križ

je leta 1969 letih strl srca deklet, ko se je oženil s fotografinjo Lindo Eastman. 
Zgodilo se je brez trohice pompa: ženin bi bil skoraj pozabil kupiti poročni prstan in je moral prositi zlatarja, da mu je odprl po uradnem delovnem času, priča (brat Mike) pa je prišla celo uro prepozno, ker je imel vlak iz Liverpoola zamudo. 
Lindo, ki je bila pred tem že enkrat poročena in ni bila preveč navdušena nad poroko, je bilo treba še pregovoriti. 
Na preprost poročni obred v londonskem matičnem uradu ni bil povabljen nobeden od Beatlov. 
Njun zakon je bil eden najsrečnejših v zgodovini industrije zabave. 
Skoraj nobene noči nista spala narazen. 
Leto dni po njeni smrti je srečal Heather Mills, »enako dobro in močno žensko, kot je bila Linda, pa še lepo, pozitivno in zabavno«.

