O načinu plačevanja RTV naročnine smo vpraševali tudi v tokratni anketi Dolenjskega lista. 
Sodeč po odgovorih anketirancev, gledalci televizije in poslušalci radia niso zagreti za predlog, da bi gospodinjstva rtv naročnino plačevala skupaj z računom za elektriko, tj. za predlog vodstva RTV Slovenija. 
Pri vsem skupaj je odprtih kar nekaj vprašanj. 
Ali naj velja naročnina za rtv ob dejstvu, da so na dosegu tudi za gledalca brezplačni programi različnih komercialnih televizij? 
Ali zaračunati rtv naročnino tistim, ki zaradi nepokritosti ozemlja z oddajniki ne prejemajo signala RTVS? 
Ali naj neplačano naročnino pobirajo na terenu izterjevalci? 
Mogoče bi se vsej slabi volji, zameram in neporavnanim računom lahko izognili z zaklepanjem, kodiranjem rtv programov?

GORAZD SVETE, lastnik fotografskega studia Foto "S" Kočevje, doma iz Ribnice: "Naročnina za televizijo je nizka, saj vsaka karta za športne prireditve, ki jih prenašajo, stane več, kot znaša mesečna naročnina. 
Vseeno mi je, kako bom naročnino plačeval. 
Bilo bi najbolje, da bi oddaje kodirali. 
Potem bi vsakdo dejansko plačal tisto, kar gleda."

J. D.

