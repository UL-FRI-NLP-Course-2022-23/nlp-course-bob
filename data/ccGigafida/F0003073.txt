Čeprav se na domačih tleh nihče med našimi ni uvrstil med najboljšo trojico, pa Jani Grilc, trener naše mladinske reprezentance, ni bil razočaran. 
»Upoštevati je treba, da je bila konkurenca zelo huda, saj se jih lahko kar nekaj pohvali s točkami svetovnega pokala. 
Prepričan sem, da bi Zupan Urh, ki so ga tekme na novoletni turneji zelo izčrpale, zaradi česar je delno izgubil občutek in tudi samozavest, v svoji najboljši formi posegel po vrhu. 
Pohvalil bi še nekatere mlajše tekmovalce, predvsem Jureta Bogataja, ki je opravil nekaj zelo kakovostnih skokov in tako poleg Primoža potrdil mesto v reprezentanci za MSP na Slovaškem, kamor bosta potovala še druga dva Primoža - Gostič in Pikl. 
Petega potnika bomo izbrali med obema Gašperjema - Čavlovičem in Cvetkom,« je povedal Grilc.

Grega Šparovecprvi na Starem vrhu

Kot na obeh smukih v St. Antonu je bil med našimi spet najhitrejši Jernej Koblar, ki se je uvrstil na 13. mesto.

Peter Pen je z 28. mestom na šesti od enajstih smukaških preizkušenj končno le prinesel slovenski reprezentanci prve letošnje točke svetovnega pokala. 
Hermann Maier je pustil Italijana Kristiana Ghedino za seboj za debelo sekundo. 
Italijan se je na cilju zgovarjal na nedavno bolezen, ki naj bi mu pobrala toliko moči, da je imel v zadnjem dvojnem zavoju povsem mehke noge. 
Kljub temu se je zdelo, da je Herminator tako suvereno opravil z najdaljšim smukom, da njegove zmage ne more nihče več ogroziti. 
Pa se je vendarel zgodilo. 
Josef Peppi Strobl, ki ga je ponoči hrup pred hotelom, v katerem je bivala avstrijska reprezentanca, tako motil, da se je z vzmetnico preselil kar na hodnik, je še na dobri polovici proge zaostajal za svojim zvezdniškim rojakom za nekaj manj kot pol sekunde, a je potem do zadnjega vmesnega časa nadoknadil ves zaostanek, v zadnjem dvojnem zavoju pa tekmo tudi dokončno odločil sebi v prid. 
Na zadnjo stopničko zmagovalnega odra je stopil Kanadčan Ed Podivinsky, tam pa je skupaj v kombinaciji s Stroblom že stal decembra v Val Gardeni. 
Čeprav je štartalo le 47 tekmovalcev, se je tekma vlekla v nedogled. 
To je bila posledica šestih padcev, med katerimi sta jo najhuje skupila Peter Rzehak in Silvano Beltrametti. 
Avstrijski veteran, ki je moral zaradi poškodb že ničkolikokrat prekiniti svojo kariero, si je strgal križno vez levega kolena, tako da je res težko verjeti, da bi še lahko nadaljeval. 
Mladi Švicar, ki sodi med najbolj nadarjene pripadnike nove garde, je tik pred ciljem grdo padel na glavo, pri čemer je staknil številne udarnine, si nalomil rebra in nategnil vratne mišice.

Rezultati na 16. strani

Radenci - Drugo letošnje dvoransko državno teniško prvenstvo so priredili v organizaciji TK Radenci in Teniške šole Forming. 
Zanimanje zanj je bilo zelo veliko, a so prireditelji lahko uvrstili v glavni žreb le po 64 tekmovalcev in tekmovalk. 
Prvaka v mladinski kategoriji do 16 let sta postala prva nosilca, Anže Kapun (ŽTK Mb) in Nina Šuvak (Kr. Gora).

Boj za vsako točko

Zanimiva je bila že uvodna postavitev obeh trenerjev Franca Usenika (Eta) in Bojana Raka (Maxi Olimpija). 
Nihče od njiju ni želel taktizirati, tako da sta bila za najboljša igralca spet postavljena Saša Ignjatovič in Bojan Tokič. 
Usenik je za nameček postavil Kitajca Pana Veja na mesto A, kar pomeni, da je spet igral pri izidu 4:5. 
Rak pa je izkoristil večjo izbiro igralcev in se namesto Luke Reflaka odločil za Saša Lasana, najboljšega slovenskega obrambnega igralca. 
Tu je naredil Rak dobro potezo, saj je Lasan brez težav premagal Janeza Petrovčiča, medtem ko je Reflak v prvem dvoboju izgubil z levičarjem.

Največja 'krivca', da se je derbi končal brez zmagovalca, sta prav gotovo razpoložena vratarja Aleksandar Pajić in Matjaž Homovec. 
Srečanje se je začelo v peklenskem tempu. 
Prvo priložnost so imeli Kranjčani, a je strel Tadeja Peranoviča za las zgrešil željeni cilj. 
V protinapadu pa je Vladimirja Pajić izkoristil priložnost in Tivoli Olimpija je vodil z 1:0. 
Kar tri minute so nato čakali vsi na nov gol, dosegel pa ga je Boban Antonijevič s pomočjo domačega branilca, ki je z blokom žogi spremenil smer. 
Dve minuti kasneje so se spet veselili v taboru gostiteljev. 
Stanko Momić je bil natančen, le 22 sekund pozneje pa je Tadej Peranovič spet utišal domače navijače. 
Z njegovim novim golom v nadaljevanju so pobudo prevzeli Triglavani, ki so minuto in pol pred koncem druge četrtine ušli za dva gola (2:4, 3:5).

Kokra : Probanka Leasing 3:10 (2:0, 0:4, 1:2, 0:4)

Koper 8 3 1 4 63 : 69 7

