Podpis: Elena Volkova

TOM JE ŽE ZMAGAL

MIRNA - Badmintonisti prve ekipe mirnskega Toma, ki nastopajo v prvi slovenski badmintonski ligi in so bili lani tretji v državi, so na turnirju prvega kroga dosegli pomembno zmago. 
Najprej so sicer s 4:5 nekoliko nesrečno izgubili z domačim Bitom, potem so po pričakovanju z 1:8 zgubili z Olimpijo, pričakovana pa je bila tudi Tomova zmaga z 8:1 nad Ježico, kar Mirnčanom že zagotavlja nastop v končnici prvenstva. 
Tudi letos je njihov cilj 3. mesto, saj sta Bit in Olimpija precej močnejši ekipi od mirnske, v kateri letos nastopajo Sašo Zrnec, Kristjan Hajnšek, Mitja Kirm, Sebastjan Hajnšek, Nina Šumi, Urša Plahutnik in Katja Kolenc.

