Toda tudi Rusija ima dovolj problemov. 
Zdi se, da se Moskva pomalem spet zapleta v afganistansko krizo. 
Le tako si je namreč mogoče razlagati nedavni sestanek obrambnega ministra Igorja Sergejeva z voditeljem severne koalicije Ahmedom Šahom Masudom. 
Mar to pomeni, da je bila misija Sergeja Jastržembskega v Islamabadu neuspešna?

Jeruzalem - Izraelski premier Ehud Barak še vedno ni obupal nad oblikovanjem vlade narodne enotnosti z voditeljem opozicijskega Likuda Arielom Šaronom, da bi tako preprečil glasovanje o predčasnih parlamentarnih volitvah. 
Opozicija, ki trdi, da ima zagotovljenih 61 glasov v 120-sedežnem knesetu, Baraka obtožuje, da mu v dveh mesecih ni uspelo ustaviti spopadov med Palestinci in izraelskimi varnostnimi silami na Zahodnem bregu in v Gazi, kjer je bilo ubitih več kot 280 ljudi.

Kanadskemu premieru je z razpisom predčasnih volitev uspela kar trojna zmaga

