Ob tem se vprašamo, zakaj za božjo voljo bi si sploh kdaj želele prirediti zabavo. 
Ampak v resnici si to želimo, saj je pogled na prijatelje, zbrane ob naši mizi, ena izmed najprijetnejših reči v življenju. 
Poskusimo si dopovedati, da to niso sovražniki, temveč naši prijatelji. 
Ko gostimo, postane dom bistvo nas samih. 
Razpoloženje je neponovljivo, poleg tega pa imamo možnost, da se s prijatelji družimo »na svojem terenu«. 
Povabiti ljudi k svoji mizi je najboljši dokaz prijateljstva, kajti osnovno pravilo gostoljubja je, da ljudem ponudimo hrano in pijačo, ko nam potrkajo na vrata. 
Vsake Jehove priče ali akviziterja pač ne povabim na kozarec vina in prigrizek, ampak všeč mi je misel, da so moja vrata vedno odprta. 
Tako razmišljanje se nam obrestuje, saj lahko naš prag prestopi kaka zelo zanimiva oseba, ki je sicer nikoli ne bi srečali, ali pa se bosta pri nas zaljubila dva človeka in se že naslednji teden zaročila! 
To se mi je zgodilo, ko je nekoč nekdo poklical in vprašal, ali lahko pripelje prijatelja. 
Gostje seveda ne bodo vedno čudoviti morda bomo morali nahraniti več prisklednikov, preden bomo srečali osebo svojih sanj.

Torek je ravno pravi dan za večerjo, ker ni nič po TV, ni ne začetek tedna niti sredina. 
Preprosto je torek najbolj brezvezen dan. 
Priredimo zabavo, povabimo k sebi prijatelje in naj nas ne skrbi preveč, koliko jih povabimo, ker vedno še kdo prileti v zadnjem trenutku.

Za tovrstno večerjo bi jaz najbrž povabila nekoga, s katerim bi določila datum, potem pa povabim še ostale prijetne prijatelje. 
Prav tako preletim svoje naslove na elektronski pošti in poskusim najti nekoga, ki ga že dolgo nisem videla, pa bi ga rada povabila. 
Pošiljati emaile je zabavno, s tem si zagotovimo pošto, pa še na dolgo in široko se ni treba dogovarjati. 
V torek potem pokličemo vse povabljene in preverimo, če res pridejo. 
Tukaj moram priznati, da imam asa v rokavu, in sicer čudovitega italijanskega prijatelja, ki z veseljem kuha spodobne pašte. 
Ponavadi ga posadim v kuhinjo in mu preskrbim vse potrebne sestavine.

Včasih si zaželimo prirediti večerjo bolj v stilu prve dame kot pa kaotične aristokratinje. 
Sama to zadnje ves čas načrtujem, pa mi nikoli ne uspe. 
Naj nas nikar ne bo strah povabiti nove ljudi, vendar pazimo, da jih bomo še lahko posadile za mizo. 
Ko se odločimo za tako večerjo, pozorno izberimo svoje goste.

Nalogo smo dobro opravile, ko se med gosti sklenejo prijateljstva. 
Ob tem naj nas ne popade ljubosumje ali nelagodje to samo dokazuje naše genialne gostiteljske sposobnosti!

PETEK Petek zvečer je brezpogojno večer za izhod. 
Ne prirejajmo zabav doma, ampak se rajši zrihtajmo in si s prijatelji v kakšnem prijetnem lokalu privoščimo par martinijev in se prepustimo toku.

Gostiteljičina otožnost v nas lahko zagrabi v treh obdobjih: pred večerjo, kosilom ali zabavo, med njimi ali po njih. 
Mene ponavadi sesuje po zabavi in pred večerjo. 
Tiste otožnosti pred večerjo niti niso čisto prave otožnosti, ampak bolj živčno metanje ponev ob steno. 
Ugotovila sem, da so ljudje skrajno nezanesljivi. 
Mnogokrat sem se šalila, da bi moral človek vedno povabiti preveč ljudi, da bi na koncu za mizo sedelo ravno pravo število gostov, ko nas polovica pusti na cedilu, in da nikoli ne bi smeli nabavljati hrane pred 17. uro. 
Kdor pokliče ob petih popoldne, da odkloni povabilo, je blazno len, zato zdaj na svoja vabila dopišem, da sprejemam »odjave« samo do enajstih na dan zabave. 
Na hladilniku imam tudi seznam ljudi, ki so že kdaj odpovedali v zadnjem trenutku, in njihove razloge. 
Seveda se to dogaja samo med razvajenci, ki imajo pač res preveč imenitnih stvari za početi. 
Večina ljudi pa je zelo zadovoljna, da so vabljeni na večerjo, zato moramo kot gostiteljice z vabili pri gostih zbuditi zanimanje, da ne bodo odpovedovali.

Prav tako kot doma zlahka pozabim knjigo, se na poti zlahka znajdem tudi brez zobne ščetke ali pincete ali sploh česarkoli, kar bi sicer moralo biti v moji ultranabasani toaletni torbici. 
Priprava vsega potrebnega v kopalnici je še en stilski izziv, ki ga nikakor ne bi smele izpustiti. 
Prav poseben občutek je, ko preverjamo, ali ima prijatelj vse, kar potrebuje, še bolj krasno pa je, ko žanjemo pohvale, ker je v kopalnici našel vse doma pozabljene potrebščine. 
Spomnimo se samo na veselje, ki nas prevzame, ko pridemo nekam na obisk in v kopalnici najdemo razna olja za kopel in kopalne soli, ki si jih doma ne privoščimo. 
Če poskrbimo, da se ima naš gost v kopalnici s čim zabavati, si hkrati zagotovimo nekaj časa, da si v miru odpočijemo.

- kopalna halja na zadnji strani vrat idealna za zajtrk

Dostikrat se mi je že zgodilo, da sem prispela na Škotsko v petek pozno zvečer in nisem dobila ničesar za pod zob, tako da sem se do zajtrka pošteno izstradala. 
To seveda ni bilo zaradi tega, ker so bili moji gostitelji brezčutne, škrte škotske pošasti, pač pa jim preprosto ni padlo na pamet, da je v letalu hrana skoraj neužitna. 
Večerje na pladnju ob kaminu so božanske, nekaj skoraj čarobnega je v tem, ko nam na pladnju postrežejo hrano v dnevni sobi. 
Ni mi preveč všeč, če me nekdo takoj ob prihodu odpelje v sobo, pripravi kopel in mi da čas, da si zložim stvari iz kovčka. 
Raje se jim takoj pridružim in najprej poizvem, kaj so vse v zadnjem času doživeli. 
Dobro je imeti pladenj s hladno večerjo že kar pripravljen, tako da s tem kasneje ni preveč dela.

Ob prihodu se takoj počutimo domače in prijetno, če nas čaka pripravljena “pojedina” in imamo občutek, da so nas prijatelji z veseljem pričakovali. 
Prav poseben občutek je, ko utrujeni prispemo pozno ponoči in smo hkrati rahlo zmedeni, obenem pa veseli prijateljev in se radostimo v prijetnem pričakovanju prihodnjih nekaj dni.

Bela kava s sojinim mlekom

Ni nujno, da za popolno vznesenost vedno postrežemo s kavo. 
Tudi zeliščne čaje najdemo že v prav vsakem lokalnem kafiču, zato z njimi ne bomo nikogar posebej presenetili. 
Po drugi strani pa obstaja obsedenost z neskončno vrsto novih okusov in mešanic in poslušanje dolgega seznama ponudbe je lahko prav tako naporno kot poslušanje natakarja, ki vam recitira posebno dnevno ponudbo. 
Ljudje neradi sprejemajo odločitve in verjetno ne bi radi prekinili pogovora ob mizi z vprašanjem o izbiri čajev. 
Izberimo en ali dva okusa, ki bi ju radi postregli, in ponudimo le ta dva. 
Še bolje je, če pripravimo le en čajnik in tega postavimo na mizo. 
Vem, da težim, ampak na živce mi gre, če me nekdo neprestano moti med prijetnim pogovorom. 
Če vsakdo pije svoj čaj, se pojavi neprijeten problem, da so po vsej mizi krožnički z uporabljenimi čajnimi vrečkami ali pa, kar je še huje, čajne vrečke v pepelnikih. 
Pa še čaj se v skodelici ne izluži, kot bi se moral.

ČOKOLADICE PO VEČERJI

Nikar ne mislite, da morate vedno natančno slediti navodilom v knjigi. 
Kar seveda ne pomeni, da lahko to knjigo zabrišete v najbližji ogenj, temveč da lahko karkoli naredite popolnoma drugače kot kdorkoli. 
Če se nam zdi, lahko brez kakršnihkoli zadržkov spustimo čoko-kliše po večerji. 
Tisti čudoviti posušeni mali ringloji ali reine-claudes, kot jih tako rada imenujem (ja, vem, zelo prenapeto), so v sezoni božanski. 
Pozimi so dobri tudi dateljni pa ne tisti, ki so videti kot prekuhani ščurki z zmahano povrhnjico, ampak tisti sladki. 
Tudi domači masleni piškotki so dobri. 
Sama se navdušujem nad tistimi zelo dragimi, ki se jih kupi v najboljših pekarnah in so namočeni v ekstra fino jedilno čokolado in jih lahko potem namočimo v eno izmed svojih ekstra finih skodelic kave.

Nikoli pa me ni zamikalo prirejanje zabav za novo leto, ker bi postala panična ob misli, da bi občepela na svoji zabavi, medtem ko jih je povsod po mestu na tone in vsi skakljajo z ene na drugo. 
Poleg tega je v zraku neka tekmovalnost in ljudje samo primerjajo tvojo zabavo z drugimi in zakaj bi si želela česa takega? 
Torej jo priredimo, ko nam bodo razvajeni žurerji res hvaležni. 
Seveda bomo imeli težave, če bodo vsi upoštevali ta nasvet, ampak mislim, da se lahko pomirimo, saj bodo nekateri ljudje kljub vsemu še prirejali zabave ravno za novo leto in ne februarja. 
V nasprotnem primeru je treba samo stvari obrniti na glavo. 
Novo leto bo torej postalo eno izmed tistih obdobij, kakršen je zdaj februar, marca pa bomo izbirali med tremi zabavami na večer.

Seveda so gostje najbolj pomemben del zabave. 
Naj nas ne plašijo, saj so le ljudje, predvsem pa so naši prijatelji. 
Priznam, da na to dejstvo včasih pozabimo, predvsem ko opazujemo, kako nam kot kakšni podivjani najstniki po dnevni sobi razlivajo pijačo. 
Vsi se tega malo bojimo in prepričana sem, da smo prav vsi enaki. 
Moja mama denimo pravi, da je živčna, preden pridejo določeni gostje na večerjo, saj se ji zdi, da njena hiša ni dovolj dobra zanje. 
Čeprav je njen poklic, da svetuje, kako opremiti dom, in ljudje pišejo o njej, češ kako dober okus da ima in kako pametna da je. 
Kot lahko vidimo, torej ni pomembno, kdo smo, vsak ima namreč trenutke negotovosti.

Cvetje

Dobro je, če imamo nekaj vazic pripravni so tudi razni visoki kozarci. 
Če se znajdemo kdaj v kakšni starinarnici ali na bolšjaku, si je vredno zapomniti, da lahko en samcat lep kozarec uporabimo kot vazo. 
Prav prisrčno je videti, če skupaj postavimo več kozarcev različnih oblik in velikosti. 
Zadnjič, ko sem stikala po bolšjaku, sem našla nekaj čudovitih vaz. 
Dve stari iz muranskega stekla in geometričnih oblik, ena pa je bolj zmahana in okrogla, bi rekla, da angleška. 
Vse so zelene in rumene barve in odlično se podajo skupaj. 
Ni nujno, da se vedno držimo enakih barv, še bolje je, če se ne, pomembno je predvsem, da predmete veže nekaj skupnega. 
Najbolj se obnesejo skupine treh in celo po kitajskem izročilu stvari v neparnih številkah prinašajo srečo, kar je za nas novost, saj imamo na zahodu rajši vse v parih. 
Na tržišču dobimo veliko lepih in poceni vaz, zato naj nas ne premami ugodna priložnost zelo znižane cene široke vaze. 
To vazo bomo morali namreč z nečim tudi napolniti in prav mimogrede nas bo to stalo kup denarja.

Če bomo sproščene same, bodo sproščeni tudi gostje, zato je najbolje, da si omislimo kanapejčke, ki so najbolj pripravni, kar se tiče preproste postrežbe. 
Majhne lososove rolice so skrajno dolgočasne in nihče jih ne mara, razen če želimo doseči nekakšen revival devetdesetih. 
Mnogo bolj kul je suši, ker je hladen in preprost za jesti lahko si ga naročimo iz japonske restavracije. 
Vse leto pa bodimo pozorni tudi na druge sezonske dobrote. 
Navdih dobite tudi v raznih tujih deželah: libanonska in turška hrana sta na primer zelo zanimivi. 
Poleg tega imamo tudi mnogo jedi, ki jih lahko jemo s prsti (finger food), kot so v trtne liste zavite delikatese in ocvrta piščančja bedrca, ki so izjemna za koktajl zabave. 
Za tisto zabavo, ki sva jo z Natašo pripravili za valentinovo, je ona s posebnim nožkom v obliki srca izrezala več kot tisoč toastov. 
Toast je super, saj nanj lahko naložimo vse polno odličnih reči. 
Toasti v obliki srčkov so navduševali, prav tako kot fancy suši in dim sum, ki ga je najin prijatelj Will Ricker pripravil v svoji restavraciji E&O. Lahko pa zapečemo mlad krompir in naredimo kanapeje, na katere naložimo zapečen fižol ali kaviar in kislo smetano.

• glasba

• Naj nas nenapovedani gostje ne skrbijo. 
Vživimo se v zabavo, zabavajmo se in bodimo veseli, če si želijo priti tudi nepovabljeni ljudje.

• tabletke za prečiščevanje vode

• kompas in zemljevid

Ampak vrnimo se k bolj običajnemu taborniškemu okolju v gozdolandiji z avtodomom ali avtom. 
Ne odrecimo se rečem, ki lahko popestrijo zajtrke, kosila in večerje. 
Konec koncev na manjšem taborniškem izletu tako ni nič pametnejšega za početi kot razmišljati, kaj bomo kuhali, torej se splača, da je hrana dobra. 
V bistvu bi moral biti vse skupaj en dolg super luksuzen piknik. 
Zagotovimo si eno že-doma-pripravljeno-postrv ali konzervo fižola, za vsak primer, če ribolov ne bi bil uspešen. 
Seveda bi bili čistuni ob čem takem povsem zgroženi, saj je bistvo te “izkušnje lovca-nabiralca, ki živi z naravo”, da gremo lačni spat, če si večerje nismo ujeli. 
No, saj ... lahko se gremo tudi to, če nam je všeč.

• popoln angleški zajtrk

Kakršnekoli oblike že bo naš taborni ogenj, v vsakem primeru moramo najprej izkopati plitvo luknjo, kamor boste natrosili suho listje, lubje in drobne veje. 
Najboljši so baje jelkini storži, ki jih lahko naberemo med sprehodom po gozdu, ko se pripravljamo na taborniške izlete. 
Te storže zelo priporoča moj ljubeznivi prijatelj Daffid, ki kmetuje v hribih Walesa, zaradi njihove smole, ki blazno pripomore pri prižiganju ognja.

Za kurjenje po metodi brunarice zgradimo kolibico iz vej, ki naj bo visoka približno 20 cm. 
Potem vrh pokrijemo z dodatnimi vejami, zanetimo trske znotraj kolibice in ko zagorijo še veje, počasi dodamo vedno večja polena. 
Ali pa vzemimo pest lahko gorljivih koščkov lesa in zažigalno tableto in dosegli bomo isti učinek z mnogo manj truda.

KADAR TABORIMO V STANOVANJU

Vroče poletje

POPOTNICA ZA POTOVANJA

Seveda pa poznamo zimske in poletne cvetlične dišave. 
Za hladen zimski večer nam bo v spalnici morda prijala svečka z vonjem tuberoze ali jasmina, torej bolj polni vonji, ki ustvarjajo toplino. 
Vonj tuberoze zelo hitro preplavi sobo, pomešamo ga lahko s kakšnim citronskim vonjem, denimo grenivko, ki malo razbremeni. 
Prižgimo po par svečk naenkrat in si same ustvarimo svojo opojno mešanico. 
Preprosto preizkušajmo in če je izid smrdljiv, odprimo okno in začnimo znova! 
Predlagam predvsem, da to počenjamo samozavestno. 
Okusi so različni in zanje ni pravil, samo vedeti moramo, kaj nam je všeč. 
Ena izmed najboljših pogruntavščin Jo Malone je mešanica jantarja in sivke, ki me je zelo presenetila, ko sem jo odkrila. 
Prvič zato, ker si nisem predstavljala, da jantar sploh ima vonj, drugič pa zato, ker si nikoli ne bi mislila, da je lahko kombinacija s sivko tako omamna. 
Nekoč sem uporabljala kremo za telo s tem vonjem kot podlago za parfum gardenije. 
Dajmo si duška in poskusimo!

Kup fotografij bo rasel z neustavljivo hitrostjo in nastala bo popolna zmeda, če se zanj ne bomo pobrigali že od samega začetka. 
Res je, da nikoli ne najdemo časa, da bi se usedli s škarjami v rokah in ure in ure strigli in lepili v pozabljene prazne fotoalbume. 
Ni torej boljšega časa za ta projekt kot takrat, ko smo zdolgočaseni in potrebujemo razvedrilo! 
Ob premetavanju starih fotografij in blesavih posnetkov prijateljev nam bo srce prav gotovo poskočilo in se razveselilo, če pa se nam fotoalbumi zdijo preveč naporni, potem lahko slike polepimo vsepovsod po stenah. 

Okolica

Baje so pri teh na prvem mestu vrtalniki. 
Ti naj bi bili moška različica sušilnikov za lase. 
Vsekakor so videti enako in jaz bi si še kako želela imeti brezžični sušilnik. 
Razložili so mi, da mora imeti vrtalnik najmanj 12 voltov, da ga bo sploh kdo resno jemal vse, kar je manj, ni dovolj niti za zvrtati luknjo za žebljiček. 
Dobijo se tudi vrtalniki z lučko za vrtanje v temi (npr. za omarami niti ni tako čudno, kot se sliši). 
Skoraj vsak bo vesel učne ure rally vožnje ali pa skoka s padalom. 
To bo poželo navdušenje pri fantih vseh starosti. 
To naj bi postavilo mejo med moškimi in fanti, ali ravno obratno?

• Navalite na stvari, ki si jih ne bi nikoli kupile same, kot denimo čudovite spalne srajce. 
Če se bo tako počutila žensko in veličastno, potem je vsekakor v redu.

• Za mega presenečenje seveda lahko poskrbite s potovanjem. 
Klic ob 4h zjutraj, ki pravi “dobiva se na letališču”, in tam nas čakata naš potni list in karta za avion in že lahko gremo. 
To je seveda najboljše darilo za prvo obletnico poroke. 
Vsako darilo, ki je v zvezi s potovanjem, mora biti zelo dobro premišljeno, saj ga težko spravimo v škatlo s pentljo. 
Šop bankovcev v turističnem vodiču je lahko zelo dober namig, da se bo nekam šlo. 
Bolj ko je dežela eksotična, boljše je, saj za svoj denar v valutah daljnih dežel dobimo bolj zajeten šop, poleg tega pa ni takoj očitno, kam se gre. 
Tečaji potapljanja so zelo romatični in podarimo jih lahko v kompletu z bikinijem v stilu Ursule Andress. 
To so seveda velika darila, ki se nam večinoma zgodijo enkrat v življenju, zato se vrnimo na trdna tla. 
Kaj pa ognjemet? 
Tega je moji prijateljici za rojstni dan podaril njen mož. 
Večerjala sta pri prijateljih in kar naenkrat se na koncu vrta sproži ognjemet z napisom “Vse najboljše, srček zlati”. 
Ko se tipi za neko stvar zavzamejo, jim lahko kar dobro uspe.

• Izročimo darilo v ogromni škatli.

Seveda točke dobijo tudi vse nepotrebne kuharske potrebščine bolj so absurdne, bolje je. 
Izbiramo lahko med strojem za delanje testenin, pekačem za kruh ali kakšnim ultra-tehno multipraktikom. 
Zame so to skoraj dovolj tehtni razlogi za poroko. 
Zadeve za dom so takrat najbolj dobrodošle in zabavno bi bilo podariti tudi kakšno noro darilo, ki spominja na naše starše, na primer set za fondue. 
Konec koncev so poroke že same po sebi kičaste, z vsemi tistimi zvonovi in rižem.

5. 
Razvajanje je dobro.

5. 
Narišimo si načrt za pohištvo. 
Če so dela obsežna, je priporočljivo načrt narisati natančno. 
Če bomo kupovali pohištvo, bomo lahko predvideli in izmerili, kam bi kaj postavili.

Stene: živo roza barva

Ali katerekoli barve so nam pač všeč.

• Kot prvo, vztrajajmo, da se na gradbišču ne kadi. 
Sicer se sliši kot teženje, ampak je res nevarno in umazano. 
Ničkoliko požarov se je že zanetilo zaradi cigaretnih ogorkov, ki so padli na pod; pa še stanovanje je še bolj grdo kot sicer.

• Predvsem pa NIKOLI ne položimo preprog, dokler zadnji delavec ne odide!

Doma je mnogo stvari, ki jih lahko ves čas premeščamo ali dodajamo nove. 
Njihove cene in uporaba so lahko nadvse različne. 
Nekateri predmeti dobro delujejo samostojno, drugi se morajo ujemati s prejšnjimi nakupi. 
Zadnjič sem v New Yorku nabavila turkizne podkrožnike, kar je bila zame oprijemljiva sprememba, saj sem še lani sovražila turkizno, poleg tega pa v svojem stanovanju nimam ničesar v turkizni barvi. 
Vsi moji krožniki so takih barv in stilov, da ne sodijo ravno najbolj k tem živahnim in modernim dodatkom. 
Tako jih do danes še nisem uporabila, čeprav so prispeli že pred kakšnimi šestimi meseci (no, prav, nisem jih kupila ravno pred kratkim, ampak zdi se, kot bi bilo včeraj). 
Ampak to sploh ni pomembno, saj sem začela brskati za stvarmi, ki bi se skladale s to barvo, kar je prav zabavno. 
Izdelam lahko popolnoma nov stil, kar je tako, kot če bi se prelevila. 
Kupim lahko cel kup kosov, ki prej niso ustrezali mojemu stilu, človeka pa nič ne privlači bolj kot stvari, ki se ne ujemajo z našimi predstavami.

Prostor potrebuje vsebino in ne navlake ali ekstravagantnih dodatkov. 
Poskrbimo, da bo pohištvo udobno; zaradi nepospravljenega kavča bo stanovanje vedno videti razdejano, prav tako kot zaradi nepospravljene postelje. 
Moderni kavči zelo hitro zastarajo in kmalu se boste znašli z “zadnjim krikom” mode iz časa, ko ste opremljali. 
Skrbno izberimo vzorec foteljev. 
Če nismo pretiravali pri vzorcih, potem lahko po mili volji spreminjamo videz sobe z blazinami. 
Težko bi vam prepovedala vzorčasta blaga, saj lahko včasih izpadejo zelo v redu, odvisno od tega, za kaj ste se odločili. 
Kljub temu pa vzorci lahko delujejo nekako “pretenciozno-najemniško”, kar ni ravno laskavo.

Navdih za barve iščimo vsepovsod, tudi pri prodajalcih rib. 
Bolj ko bomo opazovali barve, bolje bomo vedeli, kaj se sklada s čim, in postali bomo prav drzni. 
Ena izmed mojih priljubljenih barvnih kombinacij je živo zelena in antracitno siva ali čokoladno rjava, kar sem zaznala, ko sem skozi okno opazovala drevesa, ki jih je na nevihten dan obsijalo sonce. 
Debla so čokoladno rjava, nevihtno nebo pa je včasih lahko že skoraj vijolično; to je eden izmed najlepših pogledov in prav preprost za prenesti na stene v sobi. 
Taka opazovanja bodo prav hitro izurila naše oko in kmalu bomo zelo dobro vedeli, katere barve se skladajo in katere ne.

Ena izmed prvih stvari, ki sem se jih naučila o osvetljavi prostorov, je ta, da senčnike luči oblečemo v tkanino tobačne barve. 
Beli senčniki oddajajo zelo hladno luč. 
Ljudje imajo toliko povedati o tem, kako se sten ne sme barvati z modro, ker je preveč hladna. 
V resnici pa imajo vsepovsod po sobi hladne bele svetilnike, ki naj bi se jim reklo luči. 
Svetilke so lahko sicer drage, vendar je od njih odvisno, ali imamo v sobi čudovito ali odurno ozračje.

KUHINJA

Na posteljo lahko damo mnogo majhnih zadev, ki pa bistveno pripomorejo k boljšemu videzu in udobju. 
Ne vem, ali vas bom uspela navdušiti za vse svoje predloge, sama sem namreč nora na rjuhe in odeje. 
Mogoče niso ravno vrhunec modernega sloga, ampak zdi se mi, da so odeje, obrobljene s satenom, preprosto krasne. 
Zjutraj ni lepšega kot podrgniti prstke ob končku satena. 
Kar pa se blazin tiče: potrebujemo jih res veliko in s tem ne mislim tistih tapeciranih. 
Mislim, da si v bližini postelje vsekakor ne želimo nobenega težkega blaga, morda le tapecirano vzglavje in ob vznožju postelje, vsekakor pa ne na njej. 
Vse mora biti popolnoma mehko, da se lahko povsem pogreznemo v posteljo.

8. 
Namestimo dovolj polic ob kad za gele in šampone.

10. 
Na stene dajmo fine zadeve. 
Nikar ne mislimo, da v kopalnico ne sodijo najlepše reči. 
Konec koncev je to edini prostor, kjer v miru poležavamo in strmimo v stene, zato je bolj prijetno gledati kaj lepega.

BOLŠJAKI IN STARINARNICE

Oprema za kuhinjo je že nekaj let izjemno popularna. 
Poznala sem neko ameriško preprodajalko, ki je v Anglijo priletela samo zato, da je kupila ducate desk in košaric za kruh. 
Bilo je kar osupljivo za videti, prodala pa jih je skoraj takoj, ko je stopila na ameriška tla. 
Nakupovanje kuhinjskih pripomočkov me nikoli ni pretirano navduševalo, saj je toliko drugih reči, ki bi si jih rajši kupila. 
V bistvu je mojo kuhinjo kompletno opremila babica, ki je žal umrla, tik preden sem se preselila v svoje prvo stanovanje. 
Pri meni so vse njene ponve, lesene žlice, skledice, itd., pa še njen starinski Moulinexov mlinček za kavo, ki mi je blazno všeč. 
Vse to je bilo nadvse čudovito, dokler nisem ugotovila, da aluminijaste posode povezujejo z Alzheimerjevo boleznijo.

Majhen nasvet pri nakupu kuhinjskih krp: vedno naj bodo samo v eni barvi, denimo bele ali bež, tako da jih lahko vedno peremo hkrati pri visokih temperaturah, ali pa jih po potrebi operemo z varikino. 
Moja krpa s škotskim vzorcem je črna ovca med kuhinjskimi krpami, saj je vedno več belih za pranje, tako da se mi nadležno valja po kuhinji.

Obešalniki 

Izjemno pomembno je, da obleke visijo na primernih obešalnikih. 
Ti morajo biti oblazinjeni, saj železni ali tanki plastični obešalniki popolnoma uničijo obleko in niso ustrezni, pa čeprav jih dobimo zastonj v čistilnici ali trgovinah. 
Vsekakor obešalniki stanejo veliko več, kot smo pripravljeni zanje zapraviti, zato si je morda potrebno predstavljati obešalnik v kompletu z obleko, ki bo na njem visela. 
Jakne in plašči, ki so viseli na železnih obešalnikih, so videti obupno, saj popolnoma izgubijo obliko ramen.

Če spadate v 99,9999 % prebivalstva, ki meni, da niso dovolj premožni, da bi svoje omare opremili z lepimi obešalniki, ponovno razmislimo. 
Edini razlog za tako razmišljanje je ta, da se nam za nekaj takega vedno zdi škoda zapraviti denar, poleg tega pa misel na to, da bi stopili v trgovino in nabavili dovolj obešalnikov za vsa oblačila, ni preveč privlačna. 
Tu so torej navodila. 
Naslednjič, ko bomo kupili kos obleke, ki bo spet prebil limit na našem računu, takoj kupimo še obešalnik, na katerem bo obleka visela. 
Cena obešalnika sploh ne bo omembe vredna v primerjavi s ceno obleke, poleg tega pa ta nakup lahko zabeležimo kot “vzdrževanje”. 
Tako pridno nadaljujmo in z obešalniki počasi polnimo svojo omaro. 
Vendar skrbno pazimo na svoje oblazinjene obešalnike, saj imajo isto navado kot čajne žličke čudežno dobijo noge. 
Četudi živimo sami, obešalniki magično izginjajo.

Zgornji del omare

V omarah je dobro imeti vrečke s sivko in kroglice s kafro, ker odganjajo molje in vse tako lepo odišavijo. 
Vejice sivke med perilom so na fotografijah videti prekrasno, v resnici pa se preveč drobijo in vse zaprašijo. 
Vrečke s sivko je treba redno menjati, saj po približno enem letu izgubijo vonj.

ČEVLJI

Dodaten prostor za shranjevanje

Zadnje čase je to postalo zelo moderno in mnoge trgovine nam ponujajo najrazličnejše škatle in košare, pokrite z blagom, ki so videti kot nekdanji šotori za na plažo. 
Vendar pa v resnici nič od naštetega ni preveč koristno. 
Kup odvečnih zadev lahko namreč pospravimo pod posteljo. 
S tem sicer ne mislim na vse tiste čevlje, ki smo jih pred šestimi meseci po pomoti brcnili pod posteljo, temveč na premišljeno, pravilno shranjevanje. 
Če se bomo selili in kupujemo novo posteljo, je dobro premisliti, koliko prostora za shranjevanje nam bo na voljo in koliko ga v resnici potrebujemo. 
Če v spalnici ni dovolj prostora za omare, kar je zelo mogoče, moramo najti alternative. 
Kupimo si čim višjo posteljo višja ko je postelja, manj prostora vam na videz zavzame, poleg tega pa lahko pod njo spravimo ogromno navlake. 
To je dobra stran starinskih medeninastih postelj. 
Pod njo lahko v plastičnih škatlah spravimo veliko reči, ki jih redko uporabljamo.

Nekaterim rjuham se ne bomo mogli odreči, pa čeprav niso strgane, niti nimajo Lukea Skywalkerja po vsej površini, vendar jih iz neznanih razlogov ne uporabljamo prav pogosto in so namenjene postelji za goste. 
Te rjuhe združimo v zavoje in jih obvežimo. 
Med zloženimi rjuhami je izjemno zoprno iskati ujemajočo se posteljnino enakih velikosti. 
Ko bomo morali pripraviti posteljo za goste, boste nedvomno hiteli in obstaja le ena rešitev, da najdemo pravo posteljnino, če ta ni zvezana skupaj. 
In ni hujšega, kot če po tleh nagrmadimo tono nezloženih rjuh. 
Zato zložimo vse po kupčkih in jih prevežimo s širokim trakom.

Če želimo kopalnico povsem prenoviti, bomo morali vzdolž stene zelo verjetno namestiti cevi. 
Te bo potem treba zadelati z mavčnimi ploščami knauf, da bo stena poravnana. 
Zdaj pride na vrsto polica. 
Naročimo mojstru, naj v steni naredi vdolbino, globoko, kot so globoke cevi, in tako visoko, da bo dovolj prostora za naše najvišje stekleničke. 
Potem vdolbino obložimo s ploščicami, kakršne imamo pač v kopalnici. 
To je najkoristnejša stvar, kar sem jih naredila v kopalnicah, pa še zelo lepo je videti.

Torej, ne glede na to, ali premoremo gospodinjsko pomočnico ali ne, moramo doma imeti visoko in ozko omaro, kamor bomo spravili likalno desko, metlo in sesalnik. 
Sicer z lahkoto pozabimo na te visoke in nadležne predmete in na to, kam jih dati. 
Na srečo obstaja nekaj načinov, kako preprečimo likalni deski, da se spreminja v ležalnik. 
Na steno gospodinjske omare pritrdimo velik kavelj in nanj obesimo desko, za metlo pa zabijmo dva žeblja, razporejena malo manj narazen, kot je široka krtačasta stran metle, potem pa jo z glavo navzgor obesimo nanju. 
Dobra plat sesalnikov je, da je možno tisto kovinsko cev ločiti od kače, ki se vije iz glavnega dela, saj bi bilo sicer za navadnega smrtnika definitivno preveč manevriranja s cevjo.

Likanju lana in fine volne se moramo še posebej posvetiti, saj ju zlahka zažgemo ali pa blago postane svetleče, kar je precej žalostno, še posebej glede na to, da so oblačila iz teh tkanin ponavadi draga. 
Volneni krep je dovolj lahek, da ga lahko samo nastavimo pari in ga niti najmanj ni potrebno likati, zato je ročni razpršilec v omari zelo priročna zadeva. 
Zlahka ga tudi vzamemo s sabo na potovanje in tako na hitro opravimo s kupom zmečkanih oblek iz kovčka. 
Lan moramo zelo močno zlikati za to poznamo dva načina: obleke lahko likamo narobe obrnjene ali pa čez iz varnostnih razlogov položimo prtiček. 
Ljubše mi je likanje narobe obrnjenih oblek, saj se mi zdi, da čez prtiček nikoli ne pride dovolj vročine.

Dopoldansko čistilno akcijo rada končam v kopalnici cel prostor temeljito zdrgnem in pri tem poskrbim, da so okna na stežaj odprta. 
Seveda tudi tukaj obstajajo opravila “za enkrat na mesec”, na primer vzeti vse stekleničke s polic in počistiti okoli pokrovčkov, kjer se nabere vsa umazanija, in jih postaviti nazaj na bleščečo poličko; zdrgniti med ploščicami in za pipo na kadi zliti gel proti vodnem kamnu tam se vodni kamen rad pojavi in ravno tja težko sežemo. 
Zato brez predsodkov prelijmo z gelom in počakajmo. 
Za težko dostopna mesta zelo prav pride stara zobna krtačka, tako da gel potem samo odplaknemo in s krtačko malo podrgnemo, in že bo umazanija stekla v odtok. 
Ključni element so definitivno čistila (temeljito ročno drgnjenje mi namreč ne diši pretirano). 

Karafe in druge podobno oblikovane steklenice so lahko zelo nepripravne za pomivanje. 
Poskušati izbezati nekaj, kar se je nabralo na dnu take steklenice, je lahko zelo utrujajoče. 
Nekateri vratovi so tako ozki, da je celo krtačka za steklenice prevelika, če pa jo vendar stlačimo notri, ne moremo učinkovito očistiti robov. 
Zato potrebujemo pesek ali pa zelo grobo sol, vendar je s soljo problem, ker jo bo vroča voda prej ali slej raztopila. 
Na dno torej vsujemo nekaj peska in čez prelijmo vročo vodo, dodajmo prašek za pomivanje in pomijmo. 
Usedlina se bo razgradila in tekočina bo z lahkoto stekla ven.

S čistilkami so precejšnje težave. 
Sicer se vsem zdi nekam čudno, vendar je treba po mojem mnenju z gospodinjskimi pomočnicami ravnati prav tako kot z uslužbenci v službi zanje je naš dom pisarna in sesalnik prenosni računalnik. 
Zato se jim je prav tako potrebno posvečati. 
Večina mojih prijateljev s svojimi čistilkami skorajda ne komunicira. 
Priznam, da se to zlahka dogaja, če smo v službi do 17h, vendar to ni prav iz dveh razlogov. 
Prvič: si lahko predstavljate, da svojega šefa ne bi nikoli videli in se ne bi nikoli pogovarjali z njim? 
In drugič, to pomeni, da vaš gospodinjski angel svojega dela ne bo več dolgo vestno opravljal. 
V službi bi bilo nepredstavljivo, da bi zaposlili novega uslužbenca, ga prvi dan peljali do mize, mu pokazali, kje je kava in kje stranišče, potem pa mu nikoli več ne bi dali nikakršnih navodil. 
Zato se enakih pravil držimo tudi doma.

Nikoli ne vemo natančno, kaj bi našim gospodinjskim angelom (to je moj najljubši naziv za ta poklic) povedali prvi dan. 
Še težje je na razgovorih, saj vam nobena ne bo rekla, da bi vaše belo perilo La Perla prala v vreli vodi skupaj z moževimi črnimi nogavicami iz kašmirja, ali pač? 
To me vsakič znova zmede saj vejo, da ni prav, pa to vseeno naredijo. 
Zgodilo se mi je, da sem imela razgovor z gospodinjsko veščo in to je bilo eno izmed zastavljenih vprašanj. 
Pogledala me je s popolnim prezirom, češ, kako morem biti tako predrzna in za koga jo pa imam, potem pa je že prvi dan dala vse (in s tem mislim res vse: čudovite kuhinjske krpe, ki sem jih kupila na bolšjem trgu, Robinovo najljubšo modro-belo karirasto srajco, nekaj modrih nogavic in par prevlek za blazine) za nekaj ur namakat v vrelo vodo. 
Zato so razgovori res zguba časa.

Kljub navodilom za pranje si ne domišljajmo, da naš angel ve, kako ravnati s fino volno. 
Tako razmišljanje vas lahko žal izjemno drago stane. 
Če vse obleke pustimo ležati na tleh in si mislimo, da bo vedela, kaj z njimi, so obleke morda obsojene na propad. 
Mnogo bolje je dati obleke po kupih in vsak kup označiti, kaj naj se z njim počne, na primer ročno pranje, čistilnica, likanje ali krpanje.

ZAHVALE

Prav tako se moram prisrčno zahvaliti osebju v prodaji, in sicer dobrovoljni skupini žensk in moških, ki potujejo naokoli in prodajajo to knjigo, in brez njih Blažena v gospodinjstvu ne bi nikoli prišla na knjižne police hvala.

Moja mama, ki se ji moram v glavnem zahvaliti, ker je mene in moje brate s sabo popeljala na svojo ekscentrično pot skozi življenje. 
Ta je zelo navdihnila to knjigo in bila večino časa izjemno koristna!

Natasha Garnett

Saj veš, kaj si naredil, bilo je izjemno in nikoli se ti ne bom mogla dovolj zahvaliti.

Lucy Ogilvy-Grant

