Menjava na čelu Evropske unije

Kljub premirju je v ponedeljek padla nova žrtev nasilja palestinskih skrajnežev. 
Na gradbišču ceste v bližini Jabeda na severu Zahodnega brega so ustrelili bolgarskega voznika tovornjaka. 
Odgovornost za napad je prevzelo oboroženo krilo Fataha Brigade mučenikov al Akse. 
Organizacija je razcepljena, saj je del sprejel premirje, del pa ne.

Slovesnosti, na kateri so med kulturnim programom podelili tudi več priznanj, so se udeležili župani oziroma njihovi namestniki več gorenjskih občin, člani ZVVS in drugi. 
V bližnji restavraciji pa so se zbrali drugi, neposredni udeleženci tedanjih dogodkov, ki na omenjeno srečanje niso bili povabljeni. 
Soborce prostovoljce Karavanškega tunela 1991 (kot je zapisal na vabilu) je povabil Borut Kordež - Kugla (Janko S. Stušek je med drugim zanj dejal, da mu je bil v veliko podporo in oporo), ki je tedaj vodil posebno bojno skupino. 
Vabilo se začenja z besedami letakov, kakršne so prejemali prebivalci Slovenije pred dvanajstimi leti. 
»Ostanite doma in na svojih delovnih mestih. 
Ne dovolite, da vas zlorabljajo zoper vaših življenjskih interesov. 
Vabimo vas na mir in sodelovanje! 
Enote zveznega sekretariata za notranje zadeve in JLA bodo svoje naloge izvrševale dosledno in energično. 
Vsak odpor bo zlomljen...« 
»Vsi mi smo se odločili drugače ...« je zapisal Borut Kordež in med uradno slovesnostjo, ki ji je njegova skupina prisluhnila za nekaj minut, dodal, da se bodo dobivali tudi v prihodnje. 
Bilo bi prav, da bi bilo že naslednje eno samo, skupno srečanje vseh, ki so, kot je zapisal, »skupaj preživljali lepe dni naše mlade zgodovine.«

Tudi drugi razpis (prvi je bil septembra lani) Kliničnega centra za nakup zdravil ni uspel. 
Na javno naročilo za nakup zdravil v vrednosti 5,5 milijarde tolarjev se je sicer prijavilo devet ponudnikov, vendar razen podjetja Iris, d. o. o, ni oddal nihče pravnoformalno pravilnih ponudb, Iris pa je dal ponudbo samo za štiri od previdenih 517 sklopov zdravil. 
Torej KC na za noben sklop potrebnih zdravil ni prejel dveh pravilnih ponudb, ki bi mu omogočale izbiro. 
Kot je pojasnil Rode, se bo KC sedaj neposredno pogajal s ponudniki (razen z Irisom), kar je za KC ugodno, saj bodo ponujene cene poskušali še zbiti. 
Rode napoveduje, da bi jih lahko znižali za 5 odstotkov, kar pomeni blizu 300 milijonov prihranka pri celotnem naročilu.

- Generalna državna tožilka Zdenka Cerar je včeraj predsedniku državnega zbora Borutu Pahorju izročila skupno poročilo o delu državnih tožilcev v preteklem letu. 
Kako tožilci ocenjujejo svoje delo, včeraj še ni bilo mogoče zvedeti, saj je Cerarjeva za danes napovedala tiskovno konferenco, na kateri naj bi odgovorila na omenjeno vprašanje. 
Sicer pa bodo v državnem zboru delo tožilcev najprej proučili člani odbora za notranjo politiko. 
Ti so imeli ob obravnavi poročila za leto 2001 kar nekaj pripomb, enako je mogoče - glede na izid nekaterih odmevnih procesov - pričakovati tudi letos.

- Rdeči križ Slovenije organizira julija krvodajalske akcije v naslednjih krajih: Železniki (OŠ) 1., 2. in 3., Jarenina (OŠ) 2., Prebold (gasilski dom) 3., Gorenja vas (OŠ) in Hoče (OŠ) 4., Žiri (OŠ) 7. in 8., Ljubljana (zavod za transfuzijsko medicino) in Šmarje pri Jelšah (kulturni dom) 10., Rogoza (krajevna skupnost) 11., Gornja Radgona (OŠ) 14. in 15., Šentrupert nad Laškim (OŠ) 17., Zagorje ob Savi (srednja šola) 17. in 18., Slivnica pri Mariboru (OŠ)18., Kranj (v zavodu za transfuzijsko medicino v Ljubljani) 21. in 22., Vransko (zdravstveni dom) 24., Velenje (dom učencev) 24. in 25., Bled (zdravstveni dom) 28. in 29., Ljutomer (OŠ) 30. in 31. julija, so sporočili iz informativne službe RKS.

Predsednik republike Janez Drnovšek je izmed strokovnjakov s področja javnega sektorja v uradniški svet imenoval državnega sekretarja na notranjem ministrstvu Gregorja Viranta, izredno profesorico na mariborski pravni fakulteti Verico Trstenjak in ministrsko svetnico Nevenko Črešnar Pergar . 
Državni uradniki so izvolili generalno sekretarko ministrstva za notranje zadeve Štefko Korade Purg, generalnega sekretarja ministrstva za promet Jožeta Romška in načelnika postojnske upravne enote Franca Tomažiča . 
Predstavnika sindikatov v uradniškem svetu pa sta Zdravko Melanšek iz policijskega sindikata in Dušan Pečnik iz sindikata carinikov.

Matjaž Albreht

Resorno ministrstvo bo za projekt prispevalo (330 milijonov tolarjev) v okviru programa reševanja presežnih delavcev v tekstilni, oblačilni in usnjarsko-obutveni industriji za leto 2003, ki je sestavni del programov aktivne politike zaposlovanja za tekoče leto. 
Program je namenjen presežnim delavcem, ki se med odpovednim rokom zaposlijo za nedoločen čas pri novem delodajalcu. 
Zanimiv pa je tako za nove delodajalce (zagotovljena sredstva v enkratnem znesku kot nadomestitev dela plače) kot za zdajšnje delodajalce (presežnim delavcem, ki se zaposlijo med odpovednim rokom, niso dolžni izplačati odpravnine).

Minister Franc But je s sodelavci na včerajšnji tiskovni podrobneje predstavil pred dnevi sprejeto reformo skupne kmetijske politike. 
Dogovor petnajsterice, na katerem so bile pristopnice le opazovalke, je po njegovi oceni dober tudi za Slovenijo. 
Sicer pa je prepričan, da »kmetijska politika ostaja temelj skupnih evropskih politik in da evropski model kmetijstva predstavlja eno od evropskih identitet«. 
Prepričan je, da bo slovensko kmetijstvo vsekakor pridobilo z reformo skupne kmetijske politike EU, čeprav bo v določeni meri tudi pri nas opazen premik h krepitvi podpor za mala in srednje velika kmetijska gospodarstva na račun velikih, ki pa jih je, kot ugotavljajo na ministrstvu, tako ali tako le nekaj odstotkov. 
Velika večina slovenskega prostora pa lahko tudi zaradi dodatnega pomena razvoja podeželja le pridobi, je poudaril minister, ki se sicer zaveda, da bo ta premik povzročil »razburjenje v določenih skupinah posameznih proizvajalcev«.

»Na pamet vam ne morem povedati, kaj je narobe. 
Kot veste, se z današnjim dnem končuje preštevilčenje računov, lahko je prišlo do dvakratnega knjiženja,« je odvrnila svetovalka v poslovalnici NLB na Trgu republike, ki jo je starejši gospod spraševal, zakaj ima na računu več denarja, kot ga je pričakoval. 
Nasprotno pa je gospoda na Trdinovi zanimalo, zakaj na svojem računu nima denarja in kako naj zdaj plača račune. 
Veliko komitentov pa svojih bančnih kartic včeraj sploh ni moglo uporabiti. 
Te namreč »niso prijele« na nobenem bankomatu.

Manjša teža »države« v ustavnem ogledalu

Kako spremenite deželo, ki se noče spremeniti? se je pred kratkim vprašal avstrijski komentator, ki meni, da Avstriji ne vlada le desnosredinska koalicija, ampak tudi »aliansa nevoljnih«, s čimer je mislil na v vseh strankah navzoče nasprotnike prizadevanj, da bi se kaj zares spremenilo.

Podgorica - Novica je v marsičem nenavadna - in spodbudna: črnogorska vlada bo 74 Romom izplačala 985.000 evrov. 
Odbor OZN za človekove pravice, ki ima sedež v Ženevi, je v začetku leta od Črne gore zahteval, naj v 90. dneh izplača okoli šest milijonov evrov odškodnine Romom, ki so jih aprila leta 1995 na nečloveški in ponižujoč način izgnali iz njihovih hiš v predmestju Danilovgrada. 
V noči na 25. april 1995 so namreč uničili in požgali celotno romsko naselje. 
Omenjeni odbor je tudi ugotovil, da črnogorsko sodstvo ni naredilo ničesar, da bi bili krivci kaznovani, kakor tudi ni zaščitilo napadenih in pregnanih stanovalcev.

A to še ni bilo vse: po tej strahotni noči so Romi v majhnih skupinah blodili po gozdovih in se še mesece skrivali pred nadaljnimi pregoni, ki so se nadaljevali tudi v Podgorici, kamor so se pozneje naselili. 
Pred tem so bili vsi stalno prijavljeni in so imeli tudi osebne izkaznice. 
Večina jih je bila zaposlena v komunalnem podjetju v Danilovgradu. 
V podjetju so jih takoj odpustili, »češ da ni dovolj dela«.

Bruselj - Za oceno šestmesečnega mandata Grčije, ki jo je na predsedniškem stolčku Evropske unije prav danes nasledila Italija, ni boljšega primera od nedavnega dogovora ministrskega sveta o reformi skupne kmetijske politike. 
Kmetijskemu ministru Jorgosu Drisu se je brez dvoma posrečil velik met, ko je izposloval soglasje kolegov za sveženj ukrepov, ki naj bi odpravili (do)sedanje pomanjkljivosti »zelene« politike, hkrati pa olajšali ozračje na septembrskih trgovinskih pogajanjih v Cancunu, toda dogovorjeni posegi so močno, celo radikalno, razredčili prvotno strategijo, ki jo je pred skoraj letom dni začrtal komisar Franz Fischler.

Rim - Silvio Berlusconi od danes pa do konca letošnjega leta ni samo italijanski premier, lastnik medijskega imperija, vrednega osem milijard evrov, človek, ki nadzoruje 90 odstotkov televizijskega prostora na Apeninskem polotoku, najbogatejši Italijan in eden izmed najbogatejših Evropejcev, ampak je tudi predsedujoči v Evropski uniji. 
Za pol leta je tako rekoč najtesnejši sodelavec predsednika evropske komisije Romana Prodija, svojega najhujšega in najbolj nevarnega političnega nasprotnika na domači sceni. 
Oba že brusita nože in kose za prihodnji spopad, vmes pa morata pokazati Evropi, da Italija zmore preseči lastna nasprotja.

V primerjavi z lanskim letom se letos rahlo povečuje tudi izvoz v EU, napovedi za naprej pa so zlasti zaradi Nemčije še vedno precej negotove. 
Rahlo upanje nam dajejo nižje obrestne mere evropske centralne banke in nedavna napoved uglednega nemškega inštituta Ifo o koncu recesije. 
V slovenskem nacionalnem interesu bi moralo biti prav povečanje izvoza in povečanje tržnih deležev na najbolj zahtevnih trgih: če bi bili uspešni tam, bi še toliko lažje prodirali na manj zahtevnih trgih jugovzhodne Evrope.

Ko je po dveh letih izogibanja vprašanju, kako zgladiti konflikt med Palestinci in Izraelom, napovedal, da se bo lotil problema, se je privzdignilo mnogo obrvi. 
Predvsem sosednje arabske države so bile radovedne. 
Ali Bush misli resno? 
Bo med svoje dosežke vpisal tudi rešitev za najdaljšo vojno na Bližjem vzhodu? 
Razumeti je bilo, da ponuja umik Izraela z okupiranih ozemelj v zameno za okupacijo Iraka. 
Zvenelo je zanimivo in vsi so pričakovali jasne besede in odločno akcijo.

Prvi rezultat ni obetaven. 
Veliki dosežek dolgih pogajanj je obljuba o vrnitvi položaja v stanje, v katerem je bil pred tridesetimi meseci. 
Zveni lepo, vendar je bil pred tridesetimi meseci položaj zelo slab. 
Zaradi njega se je začela druga intifada, ki je preživela dve vojni proti terorizmu. 
V Afganistanu in v Iraku sta se je vojna začela in končala. 
Palestinci in Izraelci so sklenili še eno zelo približno premirje. 
Potrebna bi bila Clintonova retorična spretnost, da bi to zvenelo kot uspeh.

V nemški okupatorski vojski sem bil tudi Gebirgsjäger (alpinist), od avgusta do osvoboditve pa partizan. 
Edelweisslied je bila v malo drugačni priredbi nekaka himna tega rodu nemške armade in smo jo pač morali peti tudi mi Slovenci. 
Nemci so jo seveda zapeli z nemškim nacionalnim zanosom do svoje alpske domovine.

Včeraj je potekel rok, ko bi podjetje, ki druge obveznosti do zaposlenih sicer redno izpolnjuje, moralo izplačati regres. 
Medtem so poravnali tretjino razlike na račun okrnjenih plač, toda zaposlenim, ki v povprečju zaslužijo okoli 75 tisočakov neto, dolgujejo še približno 80.000 tolarjev bruto regresa, je povedal sindikalni poverjenik v GG Marko Rosenstein . 
Po njegovem se je GG zainvestiral in ni skrbel za operativo, ki nima dovolj dela. 
S stavko bodo verjetno počakali, prav dolgo pa ne, saj na neizpolnjene obveznosti opozarjajo od začetka leta, vmes se je začelo govoriti še o odpuščanju.

Osrednji dogodek letošnjega praznovanja je bil na dvorišču gradu Geverkenegg, ki je med gradovi na Slovenskem nekaj posebnega. 
V njem namreč nikoli niso živeli plemenitaši, ampak le direktorji in upravnika rudnika. 
Šolski minister Slavko Gaber, ki je v imenu vlade obiskal praznično Idrijo se je srečal z direktorji in ravnateljicami šolskih zavodov in si ogledal tudi staro poslopje. 
Pred več kot sto leti so ga s prihranki zgradili rudarji in ga premeteno ob prazniku podarili cesarju. 
Tako so prišli do prve slovenske realke, ki je v Slovencem nenaklonjenih časih vendarle večino učnih predmetov poučevala v slovenskem jeziku. 
Njena naslednica Gimnazija Jurija Vege je prav tako dobra šola, kar potrjuje podatek, da je med mladimi čedalje več zanimanja za šolanje v Idriji. 
Zato so jim na ministrstvu za šolstvo že dovolili povečanje mest. 
Ob zagotavljanju boljših delovnih razmer na šoli pa država omahuje in išče najustreznejšo rešitev, saj je poslopje realke treba temeljito prenoviti. 
Po besedah ministra Gabra se bo prenova začela prihodnje leto, še kako leto pozneje pa bo šola dobila tudi telovadnico.
Na osrednji slovesnosti sta predsednik družbe Kolektor Stojan Petrič in župan Damjan Krapš podpisala tudi štiriletno pogodbo o tem, da bo Kolektor prevzel mesto generalnega pokrovitelja Čipkarskega festivala. 
Ta družba je krajevnim skupnostim na območju vse občine podarila še dobrih 23 milijonov tolarjev, ki jih bodo te porabile za razvojne projekte.

Občina Idrija je tudi letos nagradila najboljše. 
Najvišjo Mrakovo nagrado so prisodili raziskovalcu in inovatorju Jožetu Potočniku, ki v družbi Kolektor že desetletja skrbi za razvoj družbe. 
Nagrade občine pa so prejeli strokovnjak za zdravljenje odvisnosti od alkohola Aleksander Može, vrhunski gorski kolesar Boštjan Brelih, Gasilsko društvo Ledine ob 100-letnici delovanja in člani društva za učno pomoč Gama, ki brezplačno inštruirajo dijake.

Jože Pojbič

S. B.

M. Ha.

Novo mesto

Ludranski Vrh nad Črno

Pod krošnjo najevske lipe

Srečanja slovenskih državnikov s Korošci pod najevsko lipo so že tradicionalna, prvič ga je leta 1991 pripravila občina Ravne, kamor je takrat spadala Črna. 
Prva srečanja v senci najstarejše slovenske lipe, ki je stara okrog 770 let, so bila spontana, potem je navdušenje za rej pod lipo začelo usihati. 
Udeležba je bila dobra zlasti v letih, ko so bile volitve, sicer pa so morali Črnjani, da bi obdržali tradicijo, včasih tudi že prositi politike, da so prišli na Ludranski Vrh.

Domačini iz Črne in drugi Korošci bodo srečanje z oblastjo seveda izkoristili tudi za lobiranje. 
Za kaj vse, ne vemo, znano pa je, da v Črni potrebujejo 200 milijonov tolarjev za pitno vodo, da so na Koroškem potrebne boljše ceste, vsi Korošci pa si želijo regijo oz. pokrajino.

Ivan Praprotnik

Več kot dva tisoč mladih rokometašev na Eurofestu

Do Malega Zlatega leva pa bodo na PPF ta teden uprizorili tri slovenske vrhunske igralske dosežke: Tri verzije življenja (SNG Drama Ljubljana), Spet ta nedelja (Mestno gledališče Ljubljansko) in Debeluhi v krilci (Drama SNG Maribor).

Prireditve v čast prazniku, sicer spominu na gladovno stavko rudarjev pred 69 leti, so se namreč začele s petkovim balinarskim turnirjem, s promenadnim koncertom tamkajšnje rudarske godbe in z otvoritvijo razstave ob 150-letnici njenega delovanja v galeriji delavskega doma. 
V soboto so se Hrastničani pridružili svečanosti v spomin napada na Kum, praznovanju 50. obletnice planinskega društva Dol in dolskega krajevnega praznika, svoja dela pa so na ogled postavile pletilje sekcije dolskega društva upokojencev. 
Odprli so vrata prenovljenega godbenega doma, na dan državnosti je praznovala KS Steklarna, v malem nogometu sta se v Dolanki pomerili ekipi občinarjev in KS Dol, zatem pa rekreativne ekipe raftarjev. 
Zabavnih, športnih in kulturnih prireditev bosta polni tudi zadnja junijska sobota in prva julijska sreda; v nedeljo, 30. junija, bodo v hrastniškem foto klubu ob svoji 70-letnici odprli še razstavo starih reportažnih fotografij svojih članov. 
»Konkretnih« pridobitev se bodo Hrastničani lahko veselili 1. julija, ko bodo začeli graditi vodovod v KS Krnice - projektantska vrednost se suče okrog 40 milijonov tolarjev - pa 3. julija, ko bodo na Logu svečano predali namenu poslovno-stanovanjski objekt ter v petek, 4. julija, ko bodo odprli še posodobljeni cestni odsek med Kavškom in Ferkom v KS Podkraj. 
Naložba v cestni del je stala 45 milijonov, sanacija plazu Kavšek pa še 21 milijonov tolarjev. 
V Turju bodo tradicionalne kmečke igre in gasilsko veselico pripravili 5. julija, družabno srečanje Zasavcev pa bo tokrat izjemoma na nedeljo, 6. julija, pred planinskim domom na Kalu. 
Na novinarski konferenci, sklicani ob občinskem prazniku, pa je hrastniški župan Miran Jerič s sodelavci predstavil še druge občinske aktivnosti in projekte. 
Kot je povedal, so se dogovorili, da vodilni z občine dvakrat na leto obiščejo vse krajevne skupnosti in se seznanijo z njihovo problematiko. 
S tem v zvezi je posebej izpostavil težavo krajanov Prapretna, ki že nekaj časa tožijo nad smradom; eni trdijo, da prihaja iz rudniške ventilatorske postaje, drugi, da je zanj kriva Termoelektrarna, tretji pa krivijo Cementarno. 
Da bi zadevi prišli do konca, so se odločili, da bo mobilni laboratorij Zavoda za zdravstveno varstvo Maribor, ki je enkrat že opravil meritve plinov, vzorce odvzel na poziv krajanov - kadar bo spet močno smrdelo. 
Posebno aktivni so v Hrastniku tudi pri pripravi devetletke, v zvezi s katero je bilo po Jeričevem mnenju doslej premalo narejenega in za katero je v občinskem proračunu že zagotovljenih 35 milijonov tolarjev. 
Področje socialnega varstva je letos zahtevalo trikrat toliko sredstev kot prejšnje leto: z 800.000 so jih povišali na 2,5 milijona tolarjev. 
S tremi milijoni tolarjev so se odločili subvencionirati kmetijstvo, prav tako pa so dodobra »oplemenitili« tudi sredstva za pospeševanje podjetništva. 
Varstvo okolja se v Hrastniku letos omejuje na dve zahtevni naložbi: na gradnjo kolektorskega sistema in na regijski sistem ravnanja z odpadki, iz naslova zakona o postopnem zapiranju rudnika in razvojnem prestrukturiranju regije pa v skladu z načrtovanim urejanjem obrtne cone Ob Bobnu prav te dni dokončujejo gradnjo križišča pri trgovskem centru Spar.

Igrali so že ob južni železnici - Uradno leto rojstva 1853 Tudi prva vojaška godba - Svoj jubilej počastili z zgoščenko

Blejska muza nič manj lepa od Zevsove Evrope

Cerkev Kristusa Odrešenika Nova Gorica

Ansambel odlikuje eksplozija volje do igranja - pojav, ki je v slovenski glasbeni javnosti razmeroma neznan; glasbeniki igrajo s kar najbolj izrazito gestikulacijo, ritmično živo, detajlirano, temperamentno. 
Raziskujoče. 
Otipljivo. 
Brez dvoma gre za unikaten stil, tehnično (skoraj) dovršen, kljub občasnim intonacijskim motnjam. 
Učinek pa ni vedno v prid glasbi, saj dominira stil, ne pa glasba. 
Ansamblov stilni larpurlartizem ni zajel glasbe v njenem kompleksnem, samosvojem jedru - to jedro (če sploh je?) se je namreč stalno izmikalo. 
Še najmanj v Wassenaerjevem Koncertu št. 1 v G-duru, ki je s kromatiko gradil tesnobno, a varno melanholijo. 
Tudi Intrada 2 iz Poscheve zbirke Musikalische Tafelfreudt je izstopala z bizarno in čisto motetno strukturiranostjo. 
Tartinijev Koncert za violino v D-duru je izvajalsko šokiral s solistom - violinistom Gordanom Nikolićem. 
Zaradi premočno eksponirane komunikacije med posamezniki v ansamblu (poigravanje med individualnim in kolektivnim temperamentom) in solistom me je obšel dvom o avtentičnosti odnosa do glasbe. 
Kljub vsemu je bila pobalinska predrznost tega izvajanja tudi po zaslugi polnokrvnega, a hkrati breztelesnega tona violinista fascinantna, saj je prestopanje meja svojevrstna naslada. 
Ansamblovo muziciranje v marsičem spominja na pojav manične depresije, ki je zajela tudi Balleto á 4 Isaaca Poscha.

Škofja Loka

Zoran Srdić

režija Dejan Sarič

V želji, da bi dvignili kakovost vidnih sporočil v slovenskem prostoru, je šest oblikovalcev ustanovilo Fundacijo Brumen, poimenovano po pionirju slovenskega grafičnega oblikovanja Jožetu Brumnu. 
V fundaciji so kot prvi projekt napovedali prvi slovenski bienale vidnih sporočil. 
Razpisna dokumentacija je že razposlana na več sto naslovov, razstava, ki bo pokrila celotno stroko - vsa področja oblikovanja vidnih sporočil, pa bo na ogled letošnjo jesen.

Priročniki za učenje osnovnih prijemov in predvsem položajev pri igranju na namišljeni inštrument - Celo prvenstvo

Gledališki klub Krka

Pogovori z gledališčniki

Prvega sta povabila Toneta Partljiča. 
Na začetku je vse igralce, režiserje in druge gledališke ustvarjalce o njihovem življenju in delu spraševal Franček Drofenik, ko je on nehal sodelovati, pa so se sobesedniki menjavali, in sicer tako, da si je vsak gost sam izbral, kdo ga bo spraševal. 
Praviloma so umetniki za »izpraševalce« povabili svoje sodelavce ali koga, ki je blizu njim in teatru. 
Tak način predstavitve se je pogosto izkazal za zelo zanimivega, saj je mnogim svoje sobesednike uspelo osvetliti z neke človeške strani, ki je javnosti povsem neznana. 
Z anekdotami in skupnimi spomini je marsikateremu uspelo odstreti več plasti tančic in ne le izvedeti, kako se je kdo odločil, da bo postal igralec in katere so njegove najljubše vloge. 
»Zlasti predstavniki mlajše generacije, ki smo jih vabili zadnja leta, so se praviloma temeljito pripravili in vedeli veliko stvari, ki jih ne bi mogli nikjer prebrati,« je povedal Česen.

Skoraj vse igralce, ki jih je Česen gostil v Krkini dvorani, je videl tudi pri delu in pravi, da ga je večina na odru bolj pritegnila. 
»Posebno se mi je vtisnila v spomin Nataša Barbara Gračner, predvsem po prefinjenosti in energiji, ki jo izžareva. 
Pri mnogih igralcih pa se je pokazalo, da se težko pogovarjajo spontano in vedno iščejo izbrane besede, da izrazijo svoje misli. 
A nedvomno smo slišali veliko zanimivih ljudi. 
Pri nekaterih je prišel do izraza smisel za humor, drugi niso niti poskušali biti duhoviti,« je povedal Boris Česen.

V tem ducatu let je seveda nastala celo kakšna zadrega. 
»Včasih se je, denimo, med gostom in sobesednikom vnela kar žolčna debata. 
Kateremu od povezovalcev se je tudi zgodilo, čeprav sila redko, da se gost na vprašanja ni odzival. 
V najhujši zagati pa sem se znašel, ko mi je Borut Veselko, približno takrat, ko naj bi se srečanje z njim kot gostom, začelo, sporočil, da je nekje med Bovcem in Jesenicami, ker se je eden izmed njegovih otrok poškodoval in ga je moral peljati k zdravniku. 
Dobre tri četrt ure sem potem sam zabaval avditorij, a je navsezadnje le prišel,« se spominja Boris Česen, ki je s svojstvenim načinom komuniciranja z občinstvom srečanjem dajal poseben pečat. 
Enkrat na sezono je pripravil oglede predstav v gledališčih po Sloveniji, na kulturnih izletih po Evropi pa so večinoma obiskovali operne in baletne predstave, da so, po Česnovih besedah, dobili občutek veličine odra.

Barbara Hočevar

Prav zanimivo je primerjati Ferrarijevo zadržanost pri kritikah do Bridgestona in povsem drugačen odnos do Goodyearja v zadnjem letu sodelovanja s tem ameriškim gumarskim gigantom. 
Tedaj sta voznika Michael Schumacher in Eddie Irvine odprla pravo ofenzivo in izkoristila vsako najmanjšo priložnost, da sta opozorila na slabosti ameriških gum v primerjavi s tedaj prodirajočim Bridgestonom. 
Američani so se s podvojeno močjo vrgli v raziskave in že razmeroma zgodaj v sezoni prišli na plano s povsem novim konceptom, z večjimi prednjimi gumami, s katerimi so potem do konca prvenstva vzpostavili ravnotežje z japonskim tekmecem. 
Toda po sezoni se je Goodyear kljub še veljavnim pogodbam umaknil iz formule 1, bržkone tudi zato, ker je ocenil, da mu je začetna silna graja iz Ferrarijevega tabora naredila veliko škode pri vsakdanjih kupcih njegovih proizvodov. 
Zdi se, kot da se italijansko moštvo sedaj boji ponoviti napako pri Bridgestonu, pri čemer pa zagotovo ne gre zgolj za vljudnost do Japoncev. 
Po tem ko je Ferrari moral prestopiti k Bridgestonu, ki je bil dve sezoni edini opremljevalec v F1, si je pri njem sčasoma pridobil poseben položaj tudi s pogodbami o opremljanju cestnih prestižnih športnikov iz te italijanske tovarne, kar je bil za Japonce odmeven preboj v najvišji cenovni razred avtomobilskih gum, torej hkrati dober posel in promocija. 
Tudi zaradi te povezave so vsa večja moštva formule 1 skočila v objem Michelinu, kot zadnji lani McLaren-Mercedes, ki se je že tudi javno pritoževal nad zapostavljenostjo pri Bridgestonu.

Ob grožnji z bojkotom, ki jo je direktor ATP Mark Miles izrekel organizatorjem štirih turnirjev za grand slam, prihajajo na dan zanimive podrobnosti. 
Najverjetneje gre za zasebni projekt Milesa, ki se mu pri ATP močno majejo tla pod nogami. 
Igralci namreč prav v njem vidijo glavnega krivca za občutno zmanjšanje dobička, zaradi katerega letos že drugo leto zapored najboljšim ne bodo izplačali bonusov.

Še najbolj verjetna je torej razlaga, da se je Miles znašel v navzkrižnem ognju. 
Teniški igralci ga upravičeno obtožujejo, da je prav on glavni krivec propadlega milijardo vrednega posla s športno-marketinško firmo ISL, zaradi katerega se je v zadnjih letih dobiček moškega teniškega cirkusa občutno zmanjšal, tako da letos že drugo leto zapored najboljšim igralcem ne bodo izplačali t. i. bonusa za zvestobo in predanost. 
Da bi izsilil manjkajoči denar in pomiril močno razburjene igralce, je pač pritisnil na organizatorje štirih turnirjev za grand slam, a precej bolj verjeten je razplet, da si bo moral Miles poiskati novo službo.

Povrhu mu bo dodatnih 200 milijonov $ navrgel še prispevek za sponzorski program od leta 2005 naprej. 
Poleg NBC, ki sodi v koncern General Electric, sta se za pravice potegovali še televizijski družbi ABC in Fox. 
V primerjavi s Torinom 2006 in Pekingom 2008 gre za 33 odstotkov višjo vsoto, kar ni obetavno znamenje za majhne in revnejše države pred bližnjimi pogajanji o pravicah za TV prenose v Evropi in drugod po svetu. 
Delež teve pravic za ZDA znaša v skupnem znesku okoli 60 odstotkov. 
Evropsko združenje radiotelevizij (EBU) bo za Torino odštelo 135 milijonov $, za Peking pa 443 (skupaj 578 mio $), zato je malo verjetno, da jo bo Evropa z igrami 2010 in 2012 odnesla z manj kot milijardo $.

O. G.

Top 5 minulega tedna

Naša najboljša atletinja je v začetku tedna dosegla novo pomembno zmago na mitingu za VN v Grčiji, kjer pa se je žal tudi zastrupila s hrano.

Z drugim mestom na tekmi za svetovni pokal v Leccu je slovenska plezalka št. 1 znova opozorila nase.

Presenečenje, da sta se Domen in Monica v Blackpoolu v konkurenci 281 parov uvrstila med šest najboljših, je bilo toliko večje predvsem zato, ker sta skupaj začela trenirati šele dober mesec pred turnirjem, noben od njiju pa s prejšnjimi partnerji takšnemu rezultatu ni prišel niti blizu. 
Domen med svoje največje uspehe šteje naslov državnega prvaka v standardnih plesih in v kombinaciji med starejšimi mladinci, bil pa je tudi finalist na svetovnih prvenstvih v istih kategorijah. 
To je dosegel z Matejo Čuk, ki se je po končani srednji šoli posvetila študiju in nehala tekmovati. 
»V tistem času v Sloveniji ni bilo plesalke, ki bi hotela delati na tak način kot jaz in ki bi imela enake ambicije, zato sem se odločil poiskati partnerko v Italiji,« je povedal.

Zadnje leto sta se z Anno Mario povsem posvetila pripravam na blackpoolski turnir - vsi treningi in nastopi na drugih tekmovanjih so bili prilagojeni temu, da bi v začetku junija v Anglijo prišla v najboljši formi. 
A je dober mesec prej Anno Mario k sodelovanju povabil drug plesalec in odločila se je zanj.

»Caterina Arzenton je takoj potem organizirala, da sva poskusila z Monico. 
Ujela sva se in začela trenirati po cele dneve. 
Tako sem bil besen, da sem delal po cele dneve,« je povedal Domen in dodal, da je imel prej pač smolo, a so bila v ta uspeh vložena leta trdega dela. 
»Za naju sama je bilo veliko presenečenje že uvrstitev v polfinale, vendar sem vedel, da sem tega zmožen,« pravi Domen, ki takrat, ko je v Sloveniji, dela s Fredijem Novakom in Danijelo Škofic Novak.

Pohod nekdanjih wimbledonskih zmagovalk

Na turnirjih za grand slam ni bolj polnega dneva, kot je drugi ponedeljek Wimbledona, ko je v obeh posamičnih konkurencah na sporedu vseh osem tekem osmine finala. 
Dežne kaplje pa so poskrbele, da vendarle ne bi bilo prelepo. 
Američanke so brez težav dobile vse tri rusko-ameriške dvoboje. 
Serena Williams je premagala Jeleno Dementijevo, Venus se je Veri Zvonarevi maščevala za poraz na pariškem pesku, Jennifer Capriati pa je bila boljša od Anastazije Miškine. 
Tako se je od ruske peterice v četrtfinale uvrstila le Svetlana Kuznecova, ki je premagala rojakinjo Marijo Šarapovo. 
»To le dokazuje, da smo Američanke še vedno boljše teniške igralke od Rusinj. 
Vsaj na hitrih podlagah imamo kar precej prednosti,« je svoje rojakinje pohvalila Lindsay Davenport, ki ni imela težjega dela z Japonko Šinobu Asagoe.

Nemci so dvakrat presenetili Italijane

V skupini A je z veliko premočjo zmagala Rusija, ki je bila nepremagana kar 9 kol. 
Rusi niso vselej nastopili z najboljšimi in temu je v največji meri pripisati dva poraza s Poljaki. 
Slednji so kot najslabša drugouvrščena ekipa (18 točk) morali mesto prepustiti gostiteljici Španiji, ki je v tej skupini sicer osvojila tretje mesto (17 točk). 
Četrta je bila Venezuela. 
V skupini B sta presenetila poraza osemkratnih zmagovalcev lige Italijanov z Nemci (3), in sicer prav v zadnjem »paketu« doma. 
Tako so se na vrh prebili svetovni prvaki Brazilci, ki so na koncu dvakrat ugnali Portugalsko, zadnjo v skupini. 
Nemčija je znova potrdila, da napreduje. 
Podobno velja tudi za Bolgarijo (2) iz skupine C, ki je pred štirimi leti prvič otipala svetovno ligo, ob letošnji vrnitvi pa si je brez težav priigrala vozovnico za Madrid, pri čemer je namučila tudi olimpijske in evropske prvake iz Srbije in Črne gore (1); oboji so zbrali po 20 točk. 
Bolgarija ima med deseterico najučinkovitejših kar tri igralce, na prvem mestu z 210 točkami Vladimirja Nikolova. 
Tretja je bila Nizozemska, četrta Kuba. 
Tekmovanje v skupini D je dobila novinka Češka, največje presenečenje tega dela lige. 
Drugi so bili Grki, tretji pa Francozi, ki so razočarali, kar velja tudi za Japonce (4).

SP z 32 moštvi

Fantje danes za 5. mesto

Prerekanja, ki jih je zadnje čase v domači konkurenci slišati čedalje več, malce spominjajo na zlate čase slovenskih kolesarskih zdrah, ko je bil v ospredju mojster zakulisnih igric Zvone Zanoškar. 
Njegovi »dvoboji« s takratnim preporoditeljem slovenskega kolesarstva Francem Hvastijo in vsemi, ki se niso strinjali z njegovim mnenjem oziroma metodami dela, so v sedemdesetih in osemdesetih letih dvigovali medijski rating tega športa, po svoje pa vplivali tudi na kakovost. 
Spraviti v rog Zanošakarja je bil namreč strateški cilj njegovih nasprotnikov, ki pa so ga lahko uresničevali le na športnem bojišču. 
V besednih spopadih so Zvonetovi tekmeci ponavadi potegnili kratko, ker jih v slogu najbolj trdih vladarjev kratkomalo ni poslušal.

Tožilec Gorazd Fišer je s sodbo zadovoljen, saj je, kot je poudaril, tožilstvu uspelo dokazati, da je šlo za protipraven odvzem prostosti in »če bi bil kazenski postopek končan, preden bi ʼtemeljnoʼ kaznivo dejanje protipravnega odvzema prostosti zastaralo, bi bili obtoženci zagotovo obsojeni«. 
Tožilstvo je še vedno prepričano, da je šlo za grozovit način odvzema prostosti, o morebitni pritožbi zoper sodbo pa bo še premislilo, je pristavil Fišer. 
Meni, da je bila pred leti, ko je tožilka Barbara Brezigar kot neutemljene zavrgla kazenske ovadbe zoper domnevne udeležence v aferi Depala vas, kjer naj bi po njenem mnenju v ozadju šlo za delovanje policije v politične namene, storjena velika napaka, ki pa jo je tožilstvo kasneje popravilo. 
Fišer je zavrnil namige obrambe, da ni bil namen tožilstva obtožiti obdolžencev, temveč obračunati z Janezom Janšo in Brezigarjevo, saj se je, kot je poudaril, v procesu omejil le na kaznivo dejanje, medtem ko je obramba precej dokumentacije dobila na »zelo čuden način«.

Ljubljana - Policisti in kriminalisti štirih policijskih uprav so v sodelovanju s skupino državnih tožilcev za posebne zadeve spravili za zapahe 15 ljudi, osumljenih tihotapljenja ljudi čez mejo in prijeli 203 ilegalce. 
Glavni organizator mednarodne kriminalne združbe tihotapcev naj bi bil 32-letni F. K., slovenski državljan albanske narodnosti. 
Po naših informacijah je to Flavrin Kamberi iz Ljubljane.

Ta mednarodna kriminalna združba je za organizacijo prevozov ljudi iz Hrvaške prek Slovenije računala 400 evrov za ilegalca, pot iz BiH prek Hrvaške in Slovenije do Italije je stala 1300, 1000 evrov pa so odšteli posamezniki za prevoz iz Hrvaške prek Slovenije v Italijo. 
Do Udin je bilo treba plačati 1100 evrov, do Gorice pa evropskega tisočaka. 
Za prevoz otrok kurdske narodnosti, ki so čakali v BiH in jim je Kamberi organiziral prevoz prek Reke in Slovenije do Trsta, je računal 650 evrov in denar zahteval v naprej.

Kriminalisti so 18. junija v obsežni akciji opravili tudi 40 hišnih preiskav, pridržali 18 osumljencev, preiskovalni sodniki pa so jih priprli 15. 
Kriminalisti so zasegli tudi 50 potnih listov ljudi, ki so jih osumljenci očitno odvzeli ilegalcem. 
Našli so več kosov strelnega orožja in dokumentacijo.

Ribe v Ljubljanici pomoril tetrakloretilen

Ne glede na to, da se je po dokaj obilnem sobotnem dežju gladina Ljubljanice nekoliko dvignila, pretok povečal, temperatura nekoliko znižala, vsebnost kisika pa zrasla (včeraj je bila na avtomatski opazovalni postaji v Mostah ob 8. uri višina Ljubljanice 60 centimetrov, pretok je bil 18,6 kubika na sekundo, temperatura vode pa je bila 19,3 stopinje Celzija), izboljšanje razmer brez nadaljnjih obilnejših padavin najbrž ne bo trajalo prav dolgo. 
Pred nami je namreč še vse poletje.

Ormož

- Neznani dolgoprstnež si je v noči na soboto podrobneje ogledal gospodarsko poslopje v Mihovcih in odnesel oziroma odpeljal samohodno vrtno kosilnico s košem, samokolnico, varilni in vrtalni stroj ter rezalko. 
Pokukal je še v bližnji kurnik in odnesel še šest kokoši in štiri purane. 
Lastnika A. Z. je olajšal za 300 tisočakov.

Slovenski prevozniki bodo morali po Hofbauerjevih besedah nemško in avstrijsko cestnino zaračunati naročnikom prevozov, saj sami rezerv nimajo več, ker so cene prevozov v desetih letih »zelo padle«. 
Na vprašanje Dela, kaj ta »zelo« pomeni v zneskih, je Erik Hofbauer odgovoril, da natančno tega ni mogoče povedati, ker imajo prevozniki zaradi svobodne konkurence različne cene, upoštevati je treba tudi inflacijo in podobno. 
Pravzaprav so cene prevozov rasle le v skladu s tujo inflacijo, ne pa z veliko večjo domačo.

Ljubljana - Na vprašanje, ali je po prvih 180 dneh na čelu Hermesa Softlaba (HSL), največje slovenske programske hiše, zadovoljen, odgovarja na kratko - da. 
Na vprašanje, ali držijo obljube, ki jih je dal kot novi direktor HSL v prvem intervju za Delo 24. januarja letos, da bo namreč HSL več in bolje posloval doma, odgovarja z »da«. 
Po prvi skupščini delničarjev je bil Oliver Carron de la Carriere, ki je na direktorskem mestu HSL nasledil Rudija Brica, dobro razpoložen - znižal je stroške, število zaposlenih, po korakih uresničuje načrt vnovične rasti HSL, skupščina je potrdila njegov načrt vodenja podjetja.

Kmalu odprava carin za pivo in živila iz EU

Begunje

Ljubljana

Mednarodna izmenjava študentov preko programa Socrates Erasmus je tista stvar, ki me je od začetka vlekla v ta študij. 
Več kot 80 odstotkov vseh študentov te smeri namreč študira en semester ali več na fakultetah po vsej Evropi. 
Jaz sem imel srečo, da mi je uspelo priti na najboljšo šolo podjetništva v Evropi - Jonkoping International Business School. 
Znanje in izkušnje v tistem tujem okolju so vplivali na nove ideje, nova poznanstva in prijateljstva. 
Ustanovil sem celo podjetje na Švedskem. 
Na koncu bi le še dodal, da je podjetništvo zelo zanimivo, je veliko več kot ekonomija, kjer se pogovarjamo samo o številkah, saj pri njem govorimo o življenju.«

Neobremenjen pogled na poslovni svet koristi podjetju

Inkubator AES svetuje malim in srednje velikim podjetjem Pridobivanje delovnih izkušenj in oblikovanje mreže kontaktov že med študijem

Zanimalo me je tudi, ali vsi študentje podjetništva postanejo podjetniki. 
»To je mit, da naj študentje ustanavljajo podjetja,« trdi Rebernik. 
»Zanimivo je, da jih na začetku študija večina trdi, da bodo v kratkem ustanovili podjetje, vendar mi na koncu povedo, da nameravajo še nekaj let počakati. 
Prva naloga študenta je, da študira in diplomira. 
Večina naših začne ustanavljati podjetja štiri do pet let po diplomi. 
Mislim, da je tako pravilno, tudi svetovna praksa kaže, da ljudje ustanavljajo podjetja šele potem, ko si naberejo nekaj let izkušenj. 
Seveda pa se nekateri za to odločijo že med študijem in mi jih vsekakor popolnoma podpiramo.«

Naslov: Masarykova 24.

Program fotografskih razstav Moderne galerije bo nadaljeval mednarodni projekt, katerega rdeča nit bo postopek fotografiranja, za katerega se je uveljavil izraz snapshot oziroma v novem slovenskem prevodu »momentka«. 
Predmet razstave bo torej tisto fotografsko delo, pri katerem je pomembna intuicija in ki ga vzporejajo z »lovom« na motive v vsakdanjem življenju. 
Ko fotograf v okolju najde svoj posnetek, v bistvu prepozna tisto, kar je nosil v spominu. 
»V trenutku, ko preneha usklajevati ti dve podobi,« pravi Luka Dekleva, eden sodelujočih na razstavi in istočasno avtor spremnega zapisa, »preneha ustvarjati racionalno in merilo kvalitete postane njegova podzavest. 
Tako fotograf posname momentko in na podlagi inspiracije ustvari podobo, ki v trenutku, preden je posneta, ni podvržena analizi in racionalnemu estetiziranju. 
Princip momentke fotografu ponuja možnost dela s čisto inspiracijo in ilustrira skrajne možnosti ustvarjanja, ki jih ponuja fotografski medij.« 
Prepoznavanje fotografskih možnosti v vsakdanjem življenju pa je tisto, kar označuje umetniški stil posameznih avtorjev, katerih dela si bo mogoče ogledati v spodnjih prostorih ljubljanske Moderne galerije. 
To so avtorji, ki so - z eno samo čezatlantsko izjemo - študirali na znani praški FAMU oziroma Filmovna a Televizni Fakulta Akademie Muzickyh Umeni: Silvia Potočki (Pulj, 1979, FAMU), ki je nazadnje razstavila serijo avtoportretov, narejenih s preprosto camero obscuro, Blažej Pindor (letnik 1973, Varšava, FAMU), ki je pred fotografijo v Varšavi študiral arhitekturo, Karin Müller (1966, Luzern FAMU), Hynek Alt (1976, FAMU), ki je dejaven tudi kot grafični oblikovalec, Matthew Monteith (letnik 1974, v New Yorku je končal študij fotografije na General Studies Program at the Center of Photography) ter domačina Aleksandra Vajd (rojena leta 1971 v Mariboru, FAMU) in omenjeni Luka Dekleva (Ljubljana, 1976, FAMU). 
V. U.

Nastopajo tibetanske nune. 
Obredna glasba.

»Naredili smo vse, da bi v obkoljeno Srebrenico pripeljali orožje, čeprav je general Sefer Halilović z Unproforjem podpisal popolno demilitarizacijo tega območja. 
Ko so Mladićeve enote vdrle v mesto, so zaplenile 350 protitankovskih raket in 12 rdečih puščic, ki smo jih tja pripeljali s helikopterji. 
V splošni zmedi, nastali po srbskem napadu, to orožje ni bilo uporabljeno. 
V mesto, ki ste ga sklenili zapustiti, menda ne boste pošiljali tako sodobnega orožja,« je med drugim dejal v odgovor na Miloševićeve obtožbe Alija Izetbegović.

- Na osem let zapora je bila obsojena sostorilka pri umoru nekdanjega poljskega ministra za šport Jacka Dembskega, v javnosti znana pod vzdevkom Inka. 
Tožilec je zahteval milejšo kazen, največ do pet let, ker je s pričevanjem med preiskavo pomagala osvetliti okoliščine umora. 
Kljub temu je sodišče ugotovilo, da je Inka brez nadaljnjega izvrševala naloge znanega dunajskega gangsterja Jeremiasa Baranskega, ki je naročil umor. 
S procesom proti Inki se tako končuje afera, ki jo je povzročila likvidacija nekdanjega ministra. 
Pri tem niso popolnoma pojasnjene njegove zveze s kriminalnim podzemljem. 
Sredi aprila 2001 je Inka zvabila Dembskega iz varšavske kavarne do mračnega kraja na bregu Visle, kjer so nanj čakali plačani morilci.

Dolga leta je večina biografskih leksikonov kot njen rojstni datum navajala 8. november. 
Šele v avtobiografiji Jaz je objavila pravi datum: 12. maj 1907. 
Osmi november je bil datum rojstva starejšega brata Toma, ki ga je ona sama našla obešenega kot petnajstletnika na podstrešju (samomor so pred tem naredili ded in trije strici). 
Odtlej je praznovala njegov rojstni dan kot svojega, začela se je vesti kakor fant in se zaljubljala v samouničevalne fante. 
Odraščala je s petimi brati in sestrami Hartfordu v Connecticutu. 
Bila je najstarejša in zelo navezana nanje. 
Oče je bil znani urolog, ki se je proslavil z nekaterimi novimi načini zdravljenja spolnih bolezni, mati pa je bila ugledna predstavnica feminističnega gibanja in se je zavzemala za volilno pravico žensk in kontrolo rojstev. 
Oče in mati sta bila prava reformatorja, hotela sta izboljšati življenjske razmere vseh ljudi brez razlike in bila sta pripravljena pomagati žrtvam neumnih predsodkov (sama Katharine pa se je pozneje bolj zavzemala za pravico imeti samo zaželene otroke, torej za pravico do splava). 
Nekonformistično, malce čudaško družinsko okolje je prav gotovo odločilno vplivalo na mlado Katharine. 
Starši so puščali otrokom veliko svobode in se niso prepirali, razen o politiki: oče je bil socialist, mama pa komunistka. 
Ko se je bistra najstarejša hči odločila za igralski poklic, je bila mama navdušena, oče pa jo je imel za noro. 
A se je hitro sprijaznil.

Bagdad - Država s 25 milijoni prebivalcev se po odstranitvi Sadama Huseina ni preveč spremenila. 
Iračani so pred tremi meseci na njegov ukaz po ulicah prestolnice protestirali proti Ameriki, v zavetju svojih domov pa so ga preklinjali. 
Dva meseca in pol po osvoboditvi prebivalci prestolnice spontano in z razlogi protestirajo proti Ameriki, doma pa s prijatelji, sosedi in znanci svobodno slavijo padlega diktatorja.

Poročnik Brown živi pod pekočim iraškim soncem dober mesec. 
Večino časa preživi v uličnih patruljah in na vojaških barikadah, kjer ameriški vojaki ustavljajo promet in v avtomobilih iščejo orožje. 
Oblečen je v puščavsko uniformo. 
Zaradi 40 kilogramov opreme, ki s puško vred visi na njem, je popolnoma prepoten. 
»Če sem odkrit, mi ni prijetno. 
Na urjenju v Kaliforniji smo se učili podirati vrata, vdirati v hiše in aretirati teroriste. 
Tisto je bilo zabavno. 
To je mučno, ker ljudi v glavnem naganjam domov.«

