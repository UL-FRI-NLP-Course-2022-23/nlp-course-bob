Kmetijski minister Franci But je takoj pristavil, kako si mora Slovenija zdaj postaviti prioritete, pa tudi, da je to pogajalsko področje tako zahtevno in pomembno, da se mora do njega opredeliti celotna vlada in da mora v poganjanjih sodelovati tudi predsednik vlade. 
Seveda je zamolčal, kolikokrat pred tem je sam osebno letel v Bruselj.

Dejan Vodovnik

Za zmagoslavje je še prekmalu. 
Referendum je vendarle nekakšna tombola - nemara od tod izhaja bojazen vlade pred zavezujočim referendumom.

Glavna haaška tožilka očita jugoslovanskemu predsedniku, da s svojo vojsko ščiti generala Mladića - Đinđić omilil napoved

Jalove razprave med štorkljami

Da so dokumenti resnični, je za Jutarnji list potrdil tudi bivši šef vojaške obveščevalne službe in svetovalec Franja Tuđmana za varnost Markica Rebić. 
»Koordiniral sem prisluškovanje Miloševiću,« pravi in dodaja, da je bil prvi človek, ki je dobil na mizo prepise. 
Vprašanje, ki se pojavlja v javnosti, je, kako so se lahko tajni prepisi znašli v tisku, saj so se z njimi razkrile metode dela hrvaških obveščevalcev in kraji, od koder so prisluškovali.

Alžirci ubili vodjo oborožene islamske skupine GIA

Slovenski reprezentantki Mojca Suhadolc in Špela Bračun sta bili slabi. 
Na 35. in 41. mestu sta zaostali za 3,88 in 5,09 sekunde. 
Medtem ko je Vrhničanka tipala progo in iskala linijo (to počne na prvem treningu vsakega smuka), je Ločanka menila, da je dovolj hitra, a se je izkazalo, da je bila prepočasna tudi za trideseterico. 
Direktor ženske reprezentance Dušan Blažič je povedal, da je smuk lep, a ne tako zahteven, kot so napovedovali.

Norvežanka Kari Traa, vodilna v skupnem seštevku svetovnega pokala v tej sezoni, je pričakovano opravila s konkurenco na tekmi akrobatskih smučark na grbinah. 
Dobitnica brona s prejšnjih OI v Naganu je bila najboljša že v kvalifikacijah, v finalni preizkušnji na Deer Valleyju, sicer najtežji progi v sezoni, pa je brez ene same napake navdušila 13.600 gledalcev. 
Najbolj se je 28-letni zmagovalki petih letošnjih tekem za svetovni pokal približala domača ljubljenka Shannon Bahrke, Japonki Tae Satoji pa se ni posrečil podoben podvig kot pred štirimi leti, ko je osvojila olimpijsko zlato po komaj 11. mestu v kvalifikacijah. 
Tokrat se je v finale prebila kot šesta, na koncu pa svoji državi priborila prvo bronasto odličje.

Medtem ko je imel Mühlegg dovolj časa, da je vzneseno pozdravljal gledalce na tribunah, sta se Hoffmann in Botvinov do zadnjega metra borila za srebro in bron. 
»Sem brez besed. 
Dolgo sem čakal na to tekmo,« je dejal Hoffmann, ki je pred štirimi leti osvojil bron na 50 kilometrov prosto in štafetno zlato na SP 1999. 
Botvinov je dobil prvo olimpijsko kolajno, potem ko je bil v Lillehammerju 1994, ki je tekel pod rusko zastavo, dvakrat četrti. 
»Nisem presenečen, da je Mühlegg zmagal, ker je resnično močan,« je povedal 34-letni Rus v avstrijskem dresu.

Se bo Lajunen znebil vzdevka »večno drugi«?

Kvalifikacije v normalnih okoliščinah, če vreme ne bi tako kot v petek začinilo zgodbe, ne bi smele biti ovira za napredovanje na tekmo, skakalnica pa je zelo dobro pripravljena, so v en glas menili Damjan Fras, Igor Kranjec in Primož Peterka, ki je bil z zadnjim, četrtkovim treningom bolj zadovoljen kot dan poprej. 
»Sprememba je bila le precejšnja in moral sem jo prespati. 
Zdaj optimistično pričakujem nedeljski nastop,« je povedal s 6. mestom na srednji skakalnici in 5. na veliki najuspešnejši slovenski udeleženec ZOI v Naganu pred štirimi leti.

Še najbolj zadržan je bil Peter Žonta: »Malo smo skakali na srednjih skakalnicah, kar mi povzroča težave s timingom. 
Pogosto prezgodaj odskočim. 
Povrhu me pestijo bolečine v hrbtu in kolenih, vendar pa je želja po dobrih skokih močnejša od tega. 
Stisnil bom zobe, da bi naredil vse, kar znam. 
Se pa zaradi omenjenih okoliščin ne ubadam z uvrstitvijo.«

Tudi v drugem delu je že kazalo, da bodo krimovke strle odpor Makedonk. 
Ušle so jim na tri gole prednosti (21:18), ki pa ni bila trajna predvsem po zaslugi Natalije Malakove. 
Petim golom s prvega polčasa jih je v drugem dodala še pet in poskrbela za infarktno končnico. 
V njej sta se v strelski dvoboj spustili Agnieszka Matuszewska in Andrijana Buidimir, ki je z zadnjimi štirimi goli za svojo ekipo včeraj postala makedonska junakinja. 
Zaključno žogo je imela sicer Krimova Poljakinja. 
V zadnji sekundi je »sprožila« strel z devetih metrov, žoga je preletela makedonski blok in vratarko, ustavila pa jo je prečka, od katere se je odbila v tla pičla dva centimetra od golove črte. 
Ta dva centimetra pa sta Krim stala točke in domala že zagotovljene uvrstitve v četrtfinale. 
Priigrati si jo bodo morale na Kodeljevem, kjer jih čakata zadnji tekmi predtekmovanja.

Krim ENR: Borisenko, Mijatovič 3, Derepasko 6 (3), Jacenko 1, Dajčman, Matuszewska 3, Dolgun, Frešer 5, Gorski, Doler 4, Horaček 2, Mitrović, Dinu, Oder 2.

Laško, Ljubljana - V pivovarskem košarkarskem derbiju 18. kola lige Goodyear je Pivovarna Laško s consko postavitvijo potrdila, da je tovrstna obramba za Union Olimpijo nepremostljiva ovira. 
Gostitelji, pri katerih je Slavko Duščak dosegel kar 30 točk, so Ljubljančane povsem nadigrali in si z zmago s 84:69 znova vključili v boj za nastop na sklepnem turnirju najboljše četverice. 
V drugem slovenskem derbiju je Krka v gosteh z 110:101 pričakovano, a ne zlahka ugnala Geoplin Slovan.

Gordana Possnig

Nezmotljivost sodobne tehnologije

Kazalo je, da bo primer ostal nerešen, a policijski stroj je - sicer počasi - v ozadju očitno vztrajno mlel. 
Leta so minila, sodobna tehnologija je v policijske laboratorije prinesla tudi napredek pri metodi preiskovanja - test DNA, s katerim preiskovalci dobijo genetsko kodo človeka, osumljenca ali žrtve, ki se nikakor ne more ujemati s kakšnim drugim živim bitjem. 
Torej neizpodbiten dokaz o krivdi ali nedolžnosti.

Zdravko Latal

Alkohol in avtomobil ne gresta skupaj! 
To je zakon, ki se ga večina normalnih ljudi drži. 
So pa, seveda, tudi izjeme. 
Takšni sta bila 21- in 34-letnika z Dolenjskega, ki so ju policisti (enega ob 16.30, drugega uro pozneje) ob povsem rutinski kontroli prometa ustavili in preverili s pojočo alkotravico - pokazala je 2,24 promila alkohola v krvi. 
No, da je bila mera polna, sta bila oba alkojunaka še hrabra, spravila sta se namreč nad policiste. 
Na njuno žalost je bilo policistov več!

Razbijanje inventarja je marsikje že vsakdanji šport. 
Tako je bilo tudi v Zidanem Mostu, ko se je železničar (slabe volje zaradi takšnih in drugačnih vzrokov) odločil, da bo malce razmetal delovno okolje. 
Premetaval je inventar sem ter tja in razbil nekaj stekla. 
Izračunali so, da bo njegovo premetavanje stalo Slovenske železnice pol milijona tolarjev. 
Zaradi tega se vozovnice še ne bodo podražile.

Informacija je bila kratka: nekdo krade! 
Možje v modrem (policisti po domače) so odbrzeli do frizerskega salona Kasandra, vendar so bili prepozni. 
Neznanec je že izginil v temno blejsko noč in s seboj prenašal ukradeno blago. 
To pa ni bilo nič drugega kot prometni znak . 
Policisti si zdaj razbijajo glave, kaj je pičilo »onega«, da je ukradel prometni znak, ki je dovoljeval ustavljanje in parkiranje samo strankam salona. 
Prepričani smo, da si fantje ne bodo dolgo razbijali glave.

Kakor je zapisano v tožbi, se je storilec od leta 1977 do umora trikrat zdravil v psihiatrični bolnišnici. 
Ob odpustu leta 1984 so ugotovili paranoidno psihozo, čez štiri leta so ga spet sprejeli v bolnišnico in ga z diagnozo paranoidna shizofrenija odpustili čez dva meseca. 
Eden od izvidov iz leta 1988 še posebej opozarja na nevarnost »nepremišljenega dejanja« in na potrebo prisilnega prevoza v bolnišnico. 
Zdravnik je takrat tudi ugotovil, da je zaradi blodnjavosti v domačem okolju nasilen do domačih, po zdravljenju pa so ugotovili le delno izboljšanje. 
Po zadnjem odpustu iz bolnišnice se njegovo zdravljenje ni nadaljevalo v predvideni ambulantni obliki in po trditvah obeh vnukov se je dedova duševna bolezen vse bolj spreminjala. 
Postajal je čedalje bolj agresiven, javno je govoril, da ga najbližji ogrožajo, in v blodnjah ponujal celo denar, da bi kdo pospravil njegovega zeta. 
Toda kljub opozorilom svojcev ni nihče ukrepal, svojo dolžnost sta zanemarila skrbnik in center za socialno delo, ki ga je določil in bi ga moral nadzorovati. 
Bolnikova hči je center za socialno delo ves čas seznanjala z očetovimi grožnjami možu, nazadnje pa jih je uresničil, potem ko so mu leta 1986 in 1988 že zasegli orožje.

Več kakor polovico ilegalnih prehodov so policisti obravnavali na meji s Hrvaško, najmanj pa na avstrijski meji. 
Ilegalni prehodi meje so pogosto povezani s kaznivimi dejanji oseb, ki se organizirano ukvarjajo z vodenjem tujcev čez mejo, tihotapstvo pa v zadnjem času postaja ena od najbolj donosnih področij delovanja organiziranega kriminala.

za kaj le, a?

cena desertnega krožnika iz te serije (premer 16 cm) 27 evrov

model Sheherezade

koliko 30 funtov alias 45 evrov alias 10.000 tisočakov

Boštjan Okorn

osebje 4

cena/kakovost 2-3

končna ocena

Pri picah sta se predstavljali dve združenji picepekov: Pica New, ki ima svoje šole v osmih italijanskih mestih, med svoje člane pa šteje vse, ki so se pri njih izučili poklica. 
Izdajajo časopis Pizza e pasta italiana in ga brezplačno pošiljajo svojim članom, poleg tega, kar je tudi pomembno, prodajajo franšizo svojih picerij. 
Uspešno se širijo, picerije imajo že v Španiji, Švici in drugih mestih zahodne Evrope, v zadnjem času pa osvajajo tudi evropski vzhod, saj so pred meseci uspešno izpeljali državno prvenstvo v peki pic v Bratislavi na Slovaškem. 
S picami so obogatili tudi Sirijo, saj v Damasku deluje že šest picerij z njihovim imenom in poleg njih še klasična italijanska restavracija.

R. N.

Da so denar poimenovali kostanj, imajo dva razloga. 
V središči mesta, na Malem plac, so nekoč rasli mogočni divji kostanji, a se je zmedena politična vrhuška nekega dne odločila, da jih požaga, češ da bi se mestno jedro pospravilo in uredilo. 
Spomin na te kostanje, po katerih je mesto najbrž tudi v preteklosti dobilo ime, je danes kovani denar.

Markovci in Zabovci sta zibelki koranta, gotovo najznamenitejše pustne šeme, ki jo ima Slovenija ponuditi svetu. 
Nekakšna v ovčjo kožuhovino oblečena pošast z rogovi, dolgim rdečim jezikom in strogo zelenimi ali rdečimi volnenimi dokolenkami. 
Drugih barv tudi gospa Marija ni nikoli uporabila, niti za šalo. 
Zraven pa tradicionalni bunkasti vzorec s prefinjeno napletenimi kitami ali pa so bunkice posebej nakvačkane. 
Eno ali drugo, pravi pletilja Marija, tretje možnosti ni! 
»V Zabovcih in Vidmu imamo zelene. 
V Markovcih in Spuhlji imajo rdeče.«

Boris Cavazza je stal za mizo in nam poklanjal svoj dar: Povodnega moža. 
Vsa soba, mi vsi smo se z njim v mislih in srcih zavrteli v divjem Urškinem plesu. 
A potem je vstopila natakarica Kathy in glasno vprašala: »Kdo bo še pivo?« 
Kathy, nikar zdaj, smo jo rotili, umetnik nam recitira ....
Ah,« je po irsko fatalistično zamahnila z roko, »bo pa to pesem ponovil.«

Sploh smo se običajno v največjem številu shajali prav ob Prešernovih dnevih (kot rečeno, nam je leta 1995 Prešerna popestril tudi Boris Cavazza, ki je bil tedaj na obisku v slovitem Strasbergovem inštitutu in Actors Studiu v New Yorku) in ob njih celo postajali pesniško navdihnjeni. 
Milena Lešnjak, tedanja uspešna predstavnica Leka v ZDA, je ob nekem takšnem kulturnem snidenju pesniško vprašala: Kaj naj rečem: / smo se zbrali praznovat / Prešernov dan, / praznik vseh Slovencev, / ki slovensko čutimo. / Če je uspelo, mi povejte, / dalje mi pa več ne gre. / Je res Prešeren/samo eden, / ga posnemat se ne sme.

Nedavno je minilo tudi deset let, kar smo - 15. januarja 1992 - v Old Standu proslavili mednarodno priznanje Slovenije s strani zahodnoevropskih držav oziroma članic tedanje Evropske skupnosti. 
V zadnji (»naši«) sobi se nas je zbralo več deset Slovencev. 
Spominjam se, da je bil navzoč tudi izkušeni diplomat Ignac Golob, ki je takrat veliko naredil za mlado Slovenijo v svetovni družini OZN na East Riverju. 
Do tistega večera nas je priznalo že 31 držav in to smo proslavili z Zdravljico. 
Tekel je šampanjec, a hkrati je beseda nenehno tekla o tem, kdaj bo enak korak naredila naša gostujoča domovina Amerika. 
Odločili smo se za stavo: na lističe naj vsak napiše datum in z njim napove (ugiba), kdaj bodo ZDA priznale Slovenijo. 
Napovedi v zalepljenih ovojnicah so počakale v rokah Jelke Zupanek vse do velikega dneva. 
V torek, 7. aprila 1992, ob pol devetih zjutraj je predsednik ZDA George Bush (prvi) v Beli hiši podpisal ukaz o priznanju Slovenije oziroma pismo predsedniku slovenskega predsedstva Milanu Kučanu. 
Dan pozneje smo se dobili v Old Standu in po Zdravljici in govorih odprli ovojnice z našimi datumi. 
Ugibali smo 15. januarja in mnogi so že pozabili, kaj so takrat napisali. 
Izkazalo se je, da je bilo med nami največ optimistov, saj je kar polovica pričakovala, da nas bodo Američani priznali že januarja oziroma februarja. 
Nekaj je bilo tudi pesimističnih realistov, ki so menili, da bo Washington to storil šele junija ali julija. 
Edinole aprilskega datuma ni izbral nihče. 
Najbolj se je 7. aprilu približal diplomat Igor Kerstein, ki je stavil na 18. marec. 
Nagrado za najboljšo stavo je sicer dobil, vendar smo jo porabili v proslavitvene namene. 
Poslovnežu Bojanu Bevcu smo zapeli Vse najlepše in Happy Birthday, on pa se je oddolžil z zapisom o proslavljanju priznanja, ki je bilo tri tedne pozneje v Washingtonu, proslavljanja, ki je bilo prijetna, vzhičena mešanica, ponosa in zanosa, izseljeniškega piknika in skokov v Planici ter poskusov senatorja in nesojenega predsednika ZDA Harkina, da bi zapel v jeziku svoje matere.

Že prej ste po različnih zasedbah igrali skupaj.

Pisali smo

Vsaka mati brani svoje mladiče. 
Če samo renči, kadar jo dražimo, še ni rečeno, da ni pokazala zob.

Oblikovalec - zbiratelj umetnin - avanturist - usnjarski mojster - ljubiteljski restavrator - poznavalec harleyjev in še česa - nenasitni radovednež - maksimalni optimist - neobičajni motorist - preprost, zelo ustvarjalen posebnež. 
Vse to je Samo Rančigaj.

Prisega, da so najlepše, kar je mogoče zbirati, slike! 
Tehnika ni pomembna, šteje zgolj občutek. 
»Vsak avtor je specifičen in ima svoj slog. 
Stik vzpostavim le s tistim, ki mi je blizu. 
Pogosto se obrnem na prijatelje slikarje, da mi povejo, ali sem se prav odločil. 
Imam na primer delo, ki se mi zdi grdo, a je tehnično vrhunsko - to je pač odvisno od ocenjevalnega zornega kota.« 
Zbirateljstvo ga je prevzelo pred leti, ko na temelje lastne hiše še pomislil ni. 
Ko umetnino prejme, jo postavi na stojalo v najvidnejšem delu hiše in jo vsakič, ko gre mimo, ošvrkne s pogledom. 
V štirinajstih dneh izdela usodni zaključek: mu je blizu ali ni!

Kolekcije, ki jo pripravlja, običajno ne konča, saj poidejo že vzorčni modeli. 
»Z umetniki barantamo: jaz njim svoje delo, oni me nagradijo s svojim. 
To je najlažja in najboljša pot, da pridem do umetnin, saj si kupovanja po normalni poti ne bi mogel privoščiti. 
Tako sem si pridobil veliko prijateljev, kar mi veliko pomeni, saj imam rad ljudi. 
Vsako sliko, ki visi pri meni, je ustvaril prijatelj, ne neznani slikar.« 
Kot oblikovalec je zelo širok, pojasnjuje, saj ga ta pojem zanima globalno. 
Vsak njegov usnjen izdelek je unikaten in od modne skice do končne podobe ustvarjen z njegovo roko. 
»V usnje sem zaljubljen in strašno uživam, ko ga oblikujem! 
To je plastično-elastičen, prilagodljiv material, ki ga z lahkoto obvladujem in ne dopušča napak. 
Če šivaš tekstil, si lahko privoščiš in paraš, ko pa igla prebode usnje, se ne da popraviti.« 
Katerega področja se oblikovalsko še ni lotil? 
»Hu, fizično mnogih, s svinčnikom in papirjem, ki ju držim v roki, kadar imam prosto, pa vseh! 
Rišem največkrat podzavestno.« 
Vsemu, česar se loti, se posveča zelo resno. 
Čistega konjička pravzaprav ne pozna, vedno združi prijetno s koristnim! 
In služba? 
»Ne, pri meni ne obstaja. 
Niti klasični delovni urnik, saj ustvarjalnosti ni mogoče zahtevati pet čez šesto zjutraj.«

Zorana Baković

Anina okolica je dejstvo, da se je odločila za terapijo pri psihologinji, sprejela z odobravanjem, vendar Ana priznava, da tega čisto vsem najbližjim vendarle ni povedala; morda je ne bi razumeli. 
Tudi Marina, ki se je v terapijo vključila v obdobju, ko sta s partnerjem poskušala rešiti zakonsko krizo, ima z odzivom bližnjih predvsem pozitivne izkušnje. 
Treba pa je vedeti, pravi, da je vse odvisno od tega, kako zadevo predstaviš. 
»Če imaš sam pri sebi občutek, da je to nekaj, česar bi se moral sramovati, potem bodo tudi drugi na zadevo gledali tako. 
Če pa si rečeš, da si dober, ker si sklenil stvari razčistiti, te takšnega sprejme tudi okolica.«

»V samoplačniške ordinacije pridejo običajno ljudje, ki imajo zahtevne službe, dober materialni status, vendar so se znašli v psihičnih težavah. 
Vzroki so pogosto v negativnem mišljenju, napačnih interpretacijah, ki so se nabrale v določenem stresnem življenjskem obdobju in povzročile čustvene motnje. 
Poskušamo jih naučiti novih strategij, novega razmišljanja. 
Če nekdo pade v depresijo, je, kot bi tiščal glavo v tunel - vse okrog njega je črno. 
Črne misli se učimo zamenjevati z ustreznejšimi. 
Skupaj odkrivamo in ozaveščamo pozitivne in svetle strani v njem samem in njegovem življenju. 
Od človekovih misli je odvisno njegovo razpoloženje in vedenje, torej, kako si dogodke razlaga. 
Pesimist bo vedno videl vse črno, ne glede na objektivne okoliščine, torej gre pri njem za napako oz. distorzijo v mišljenju.«

Umrl je pesnik. 
Slovesnost za žalujoče ostale je bila tradicionalno komemorativna na predvečer praznika.

Po bitki smo seveda vsi generali, ampak zdaj je bilo že toliko bitk = proslav ob kulturnem prazniku, da bi naslednjo lahko čisto spodobno in z gotovim upanjem na zmago vodil celo kakšen adjutant. 
Rešitev se ponuja kot na dlani. 
Nominirance oziroma nagrajence pokazati v lučeh najboljših žarometov.

Sicer pa je prizorišč tekem v alpskem smučanju že rahlo naveličan. 
Konec sezone bo mikrofon prepustil kolegom in poslovil se bo tudi njegov sokomentator in kompanjon na poteh Tomaž Cerkovnik.

In kdaj je torej umetnik, kdaj ostane kaj časa za pisanje, če upoštevamo, da mora človek nekaj ur na dan tudi spati? 
Ponoči, ko vsi spijo, nekajkrat pa je delal tudi v pisateljskih kolonijah. 
Sicer pa leposlovje že leto in pol počiva. 
Razen seveda ljubezenskega romana, ki ga še vedno piše, toda kdo ga pa ne. 
Vselej je na začetku, kar pa za ljubezenski roman po njegovem sploh ni slabo.

Valentina Plahuta Simčič

R. N.

Mate Bekavac

Sedem let baleta ji je dalo samodisciplino, hkrati pa razblinilo sanje o blišču življenja balerine; v njem sama s seboj ne bi bila nikoli zadovoljna. 
A ljubezen do plesnih predstav ostaja, še zlasti modernih, ker se izraža od znotraj navzven.

Tanja Zgonc

Še vedno je njen najljubši haiku Angeli letijo, ker se jemljejo na lahko in dodaja: »Pomembno, da sem v harmoniji s sabo in svetom okoli sebe. 
Še posebno takrat, kadar nisem!«

Glasbenik Vinko Globokar je bil rojen 7. julija 1934 v vzhodnofrancoskem kraju Anderny slovenskima staršema; oče je bil rudar in je pel na koru, slovensko. 
Tako je Vinko že kot otrok spoznal slovensko ljudsko glasbo in dobil prvega učitelja klavirja, tudi Slovenca. 
Leta 1947 se je družina preselila v Slovenijo, ker je oče hotel, da s sestro študirata. 
Pri šestnajstih je začel igrati v Big bandu RTV Slovenije pod vodstvom Bojana Adamiča. 
Z 21 leti je odšel igrat pozavno na pariški konzervatorij, iz tistega časa se vsi spominjajo, da je igral celo v Moulin Rougeu. 
Postaje njegovega življenja so bile poleg Pariza še Buffalo, Köln, Firence in Žužemberk. 
Kraj, kamor se vrača vsaj vsako poletje in kjer, kot pravi, pozna tako rekoč vse. 
Na predvidljiva vprašanja o tem, kaj rad posluša sicer, vedno poudari predvsem lepoto in inventivnost etničnih glasb.

Boris Šuligoj

Rad ima glasbo in literaturo, ne mara pa popevk, tudi s filmom se ni preveč spoprijateljil, saj je kakovostnih kaj malo. 
Za slikarstvo pravi, da ga je pravzaprav izbralo ono in ne obratno. 
Tako je nekoč zapisal ob svoji razstavi: »Slikarstvo pač ni izdelovanje bolj ali manj uspešnih ali, bog ne daj, 'lepih' slik. 
Je način življenja, je govorica, je izziv in nenehno samospraševanje o bistvenih postavkah našega bivanja.«

Izvolitev Petra Jamnikarja za generalnega sekretarja LDS je bilo presenečenje samo za »začasnega« Bogdana Biščaka, ki je bil tako zaverovan v svoje nadznanje o lobiranju, da o nasprotnikih niti ni razmišljal. 
Imenovanju Jamnikarja (ki ga razen ljubljanskega podpira večina občinskih odborov LDS po Sloveniji) se je že pred štirimi leti z visokimi obljubami izognil Gregor Golobič (aprila bo nepreklicno diplomiral na filozofski fakulteti), zato se je letošnji bitki modro izognil. 
Zanimivo, da je prav »provinca« podprla Jamnikarja, ki je sicer rojeni Ljubljančan (z ženo Marjetko, zdravnico, ima sina, zdaj dvaindvajsetletnega, še iz časov študentske ljubezni), ki se je kot otrok najraje igral pri stari mami za Bežigradom, v legendarnih Fondovih blokih ob centralnem štadionu arhitekta Jožeta Plečnika, ki je bil za prisego domobrancev dovolj dober, za sodobne nogometaše pa nič več (medklic: skupina celjskih avanturistov se pripravlja, da bi z veliko potovalno jadrnico krenili na svetovno nogometno prvenstvo v Aziji po morju iz Portoroža).

Vendar ne tako utišani pred javnostjo, kot se dogajajo v založbi Nova obzorja, kjer izdajajo revijo Demokracija, ki je bliže očesu prvaka SDS Janeza Janše kot izvorni grški besedi (demos kratein - vladavina ljudstva). 
Demokracija je namreč letošnje novoletne praznike slovesno izrabila za tiho odstranitev glavnega urednika in lanskega Jurčičevega nagrajenca (alternativna novinarska nagrada, ki se podeljuje kot antipod institucionalnim nagradam Društva novinarjev Slovenije) pronicljivega Dejana Steinbucha. 
Domačim in lastnikom Demokracije v čezmorskih izseljenskih vrstah se je zameril s kritičnim zapisi o nepartizanskih bojevnikih med drugo svetovno vojno na slovenskih tleh, zaradi česar so bila pri njem uporabljena druga moralna pravila, ki ščitijo novinarsko delo, kot pri pretepenem Korošcu Miru Petku, za katerega se je osebno zavzel prav Janez Janša. 
Ampak nič ne stri! 
Na založbi Nova obzorja so zamenjali tudi direktorja (ki je hkrati tajnik Janševe stranke) Dušana Strnada s cvetličarjem iz Grosupljega Božom Predaličem (njegov bratranec Primož Predalič je fotoreporter na tedniku z magično vsebino). 
Iz mogočnih grosupeljskih Predaličev je tudi Janševa življenjska sopotnica Silva Predalič, tako da se bodo morebitne zablode urejale kar v domačem kraju. 
In kdo naj bi bil med kandidati za novega urednika Demokracije? 
Menda že dolgo tli skrita želja v Ivu Žajdeli (doma iz Svetega Jurija ali Vidma ob Ščavnici), ki je kot publicist in pisec neumoren odkrivalec partizanskih zločinov.

V naslednjih 60 sekundah bodo telekomunikacijski operaterji narobe povezali več kot 1300 telefonskih klicev . 
V istem času se na svetu rodi približno 200 dojenčkov - največ pa se jih avgusta.

55 odstotkov motociklističnih nesreč se zgodi za konec tedna.

69 odstotkov moških pravi, da se z dekletom raje razidejo doma kot na javnem mestu.

Meteorologi trdijo, da vreme pravilno napovejo v 85 odstotkih primerov.

9 odstotkov Američanov trdi, da so že imeli stike z duhovi.

40 odstotkov odraslih Američanov ne zna pravilno izpolniti listka za bančni depozit.

Približno poldruga stotnija muc in mačkonov, ki so jih lastniki pripeljali iz desetih držav, se je včeraj v športni dvorani Pedagoške fakultete potegovala za kokarde 62. mednarodne razstave mačk. 
Na prireditvi, ki jo že petnajsto leto zapored pripravlja Felinološko društvo Ljubljana, so se sodnikom iz petih držav, med njimi je bil tudi predsednik mednarodne felinološke organizacije FiFe Eric Reijers, pokazale dolgodlake, srednjedolgodlake, kratkodlake, siamsko orientalne in domače, evropske mačke. 
Obiskovalci so lahko občudovali predstavnike pasem, ki jih doslej na ljubljanskih razstavah ni bilo videti, kot na primer burmile in cornish rex. 
Eleganco in gracioznost te živalske vrste bodo lahko gledalci občudovali tudi danes, ko bo v isti dvorani na sporedu 63. mednarodna razstava mačk. 
Vrata za obiskovalce bodo odprta od 10. ure, ob 16. uri pa se bo začel izbor najlepših predstavnikov skupin in najbolj čednega na razstavi nasploh. 
Na posebnem tekmovanju se bodo v lepoti pomerili veterani, med katere spadajo vse živali starejše od sedem let, ne glede na pasmo, priznanja pa bodo podelili tudi najbolj prikupnim po izboru občinstva. 
B. H.

