V Lesnini bodo do nadaljnjega čeke - tako dnevne kot na odloženo plačilo, vendar najdlje do konca leta - še sprejemali. 
Kot je povedal njen direktor Bojan Papič, bo praksa v dveh mesecih pokazala, kakšna je v resnici plačilna disciplina in koliko je zlorab. 
Po tem se bodo ravnali v svoji prihodnji poslovni politiki. 
Kot protiukrep bankam pa v Lesnini napovedujejo ukinitev sprejemanja plačilnih kartic, »če banke ne bodo občutno znižale provizije«. 
Ta je zdaj med 3 in 5 odstotkov, odvisno od velikosti komitenta.

V Kompasu bodo po besedah podpredsednika uprave Tomaža Visenjaka čeke še naprej sprejemali. 
Dokončne odločitve o obročnem plačevanju s pomočjo čekov pa po besedah Jasmine Feguš, ki je v Kompasu izvršna direktorica za potovalni servis, še niso sprejeli. 
Nekoliko tudi čakajo na 1. julij in morebitni prvi zavrnjeni ček, ko se bodo tako ali drugače vendarle morali odločiti. 
Vsekakor so se agencije doslej sicer poskušale uskladiti, a po besedah Jasmine Feguš do skupnega dogovora ni prišlo, tako da sedaj kar malo čakajo druga na drugo. 
Tako pa do prvega zavrnjenega čeka vsaj v Kompasu velja pravilo: če so uporabniki turističnih storitev zaupali agenciji, potem ni razloga, da agencija ne bi zaupala svojim strankam.

Na ministrstvu ugotavljajo, da naša podjetja proizvajajo predvsem izdelke z nizkim vložkom znanja, zato bi radi dvignili njihovo tehnološko-informacijsko raven in jih tako usposobili za vstop na tuje trge. 
Sicer pa minister meni, da so tuja vlaganja potrebna, ker ne prinašajo le kapitala, ampak tudi razvoj.

Novi državni sekretar za regionalni razvoj Igor Strmšnik prihaja z Urada RS za analize in razvoj. 
Kot je dejal Senjur, naj bi s Strmšnikom pospešili oblikovanje nove regionalne politike in svetovne politike s poudarkom na Evropski uniji. 
Delo prejšnjih treh državnih sekretarjev pa so po odhodu državne sekretarke Vojke Ravbar na novo razdelili. 
Tako je zdaj novi državni sekretar za področje mednarodnih odnosov Anton Grabeljšek, obdržal pa je tudi del svojega prejšnjega notranjega trga (carinske kvote, blagovne rezerve, varstvo potrošnikov). 
Dr. Edo Pirkmajer je po novem državni sekretar za notranji trg in privatizacijo ter bo tako odgovoren tudi za področje cen, konkurence, prevzemov, tehničnih standardov, trgovine in postopoma še državne pomoči.

Novi državni sekretar za mednarodne odnose Anton Grabeljšek je med drugim dejal, da enega od izzivov vidi v nadaljnjem izboljšanju odnosov z »bližnjimi državami Slovenije«, kjer meni, da je tudi največ odprtih problemov za slovensko gospodarstvo in »tam bom poskušal iskati kakšne nove načine boljših in bolj kvalitetnih odnosov z državnimi strukturami in gospodarstvi teh držav«, zelo aktiven, kot je napovedal, pa namerava biti tudi pri delu Slovenske izvozne družbe, kjer pričakuje, da bo tudi član njene komisije. 
Od področja, ki ga je pokrival doslej, mu bo ostala vsa problematika preskrbe in blagovnih rezerv in pri slednjem zlasti delovanje zavoda za obvezne rezerve naftnih derivatov.

Urad za varstvo konkurence je sprožil postopek v zvezi z napovedanim združevanjem komercialnih televizij

Navedena ugotovitev je resničen paradoks, saj se je vlada pri utemeljevanju hitrega postopka sklicevala predvsem na državni program za prevzemanje pravnega reda Evropske unije, po katerem je rok za sprejem tega zakona potekel že letos aprila. 
Lahko bi rekli, da gre za že klasično zgodbo o tem, da mora Slovenija, s tem pa tudi poslanci, za vsako ceno sprejeti tisto, kar naj bi bilo pomembno za presojo naše usposobljenosti za polnopravno članstvo. 
Toda ta zahteva ni prepričala niti poslancev v matičnem parlamentarnem odboru za znanost in tehnologijo, saj so na seji prejšnji četrtek sklenili predlagati državnemu zboru, naj spremeni svoj sklep o hitrem postopku.

Mojca Drčar Murko

