Nastanek prvih, sicer maloštevilnih gradov na naših tleh lahko postavimo v 10. stoletje, verjetno so takrat že stali prvotni Rajhenburg nad Brestanico, freisinška Divja Loka pod Lubnikom, stolp na Kranclju nad Škofjo Loko, izginuli castrum Bosisen, v začetku 11. stoletja Bled in morda še kateri. 
Takrat so gradove gradili le visokorodni fevdalci in škofje, pozneje, od začetka 12. do konca 13. stoletja, pa tudi njihovi ministeriali in fevdniki. 
Nastanek prvih gradov časovno sovpada s ponovno vzpostavitvijo nemške državne oblasti nad slovenskim ozemljem, po zmagi nad Madžari leta 955 pri Augsburgu, v obliki mejnih krajin (Karantanska marka, Podravska ali Ptujska marka, Savinjska marka, Posavska krajina, Istrska marka), ki so utrdile mejo svetega rimsko-nemškega cesarstva nasproti Madžarski in Hrvaški. 
Od sredine 11. stoletja dalje so začeli mejni grofje, vojvode in drugi visokorodni fevdalci spreminjati te krajine v svoja dinastična ozemlja ter tako oblikovati zgodovinske dežele. 
V Posavski krajini, po letu 1000 Kranjski marki, so od druge polovice 11. stoletja gospodovali grofje Weimar-Orlamuende, ki so bili tudi mejni grofje krajišniki v Istri, za njimi grofje Andechs-Meranski; veliko zemljiško gospostvo v okolici Škofje Loke je dobila freisinška škofija že leta 973, škofija v Brixnu pa leta 1004 posest od Bleda do Bohinja. 
Del Kranjske krajine med Cerknico in Ložem je leta 1040 dobil oglejski patriarh. 
V Podravski krajini so imeli veliko posest salzburški nadškofje (Ptuj, Posavje), grofje Spanheimi (Maribor, Radgona, Laško) in šentpavelski samostan (ob Dravi in v Slovenskih Goricah), Savinjska marka pa je že pred sredo 11. stoletja izgubila krajišniško dinastijo grofov Breže-Selških, nakar so si njihovo posest razdelili krška škofija, salzburška nadškofija, oglejska patriarhija, grofje Bogenski, Vovbrški in Višnjegorski (slednji del marke južno od Save), Ažvini in drugi. 

4

16. stoletje

13. stoletje 

Bajnof, dvorec

Barbana, dvor Primorska, Goriška Brda, Barbana pri Fojani (M/02)

Dvor Baumgartenhof v Dvoru pri Polhovem Gradcu, konec 15. stoletja je bil njegov lastnik Konrad Hass, je porušil katastrofalni potres 1511. leta, iz njegovih razvalin pa so pozidali cerkev sv. Petra, enega najlepših gotskih spomenikov na Slovenskem. 
Dvor je omenjen leta 1469, ko je Albert Meltz dal zaščitno pismo Konradu Hassu za dvor pri "sannd Lienharten zw Pawngarten in sand Veytter phar", dvor Paumgartten pa v polhograjskem urbarju iz leta 1498.

14. stoletje

14. stoletje

Leta 1981 so podrli razpadajoči dvorec Bežigrad (Weschigrad), enonadstropno poslopje z rizalitno izstopajočim pročeljem in strmo piramidasto streho, ki je stal na manjši vzpetini v naselju Bukovžlak pri Celju. 
Leta 1666 je omenjen hof Buchenschlag, ki ga je imel sodnik deželnega plemiškega sodišča Peter Lukretius de Apostolis, leta 1704 ga je od vdove Marije Massern-Lautern kupil pater Gerhard za šentpavelski samostan, okoli leta 1766 pa je Apostolisov dvorec kupil baron Donat Diennersberg. 
Leta 1822 je kot lastnik omenjen Tomaž Gorišek iz Teharij, po letu 1870 je hitro menjal lastnike (Schmid, Knesek, Bartoš, grof Stahović, grof Kurt Spiegel), po letu 1882 so bili lastniki Karel Struecker, rodbine Pohnl, Jechel in Sucharipa ter Kurt Meyer pl. Kronau. 
Leta 1908 je Bežigrad kupila Hrvatsko-Slavonska parcelacijska banka, po letu 1916 pa industrialec Ivan Čater. 
Med drugo svetovno vojno so dvorec in posestvo zaplenili Nemci, po njej pa je Bežigrad prevzela jugoslovanska armada.

2

Štajerska, Šentjur pri Celju, Goričica (I/25)

Blizu Goričice, severozahodno od Šentjurja pri Celju, stoji popolnoma predelani dvorec Blagovna (Reifenstein), ki ga je iz nekdanje pristave Blagoneimb, do leta 1618 last Hansa in Sigmunda Wagnerja, pred letom 1624 pozidal plemič Albert Dietrichstein. 
V drugi polovici 17. stoletja je Blagovno, štiritraktno enoinpolnadstropno stavbo s prizidanim kapelinim stolpičem, priženil grof Gaisruck, leta 1720 jo je kupil grof Leopold Wurmbrand, po letu 1760 je stavbo s posestvom kupil celjski poštni mojster Gašper Andrej Jakomini, 1783 Johann Edler pl. Gadolla, nato Ignac pl. Mack, njegovi dediči pa so Blagovno leta 1885 prodali vitezu Hugu Berksu. 
Med prvo svetovno vojno so v močno predelanem dvorcu, enonadstropnem poslopju pravokotnega tlorisa z balkonskim vhodom in trikotno atiko ter prizidanim trinadstropnim stolpom, bivali begunci, od leta 1927 pa je Blagovna last rodbine Gologranc. 
Danes je Blagovna enonadstropna stavba pravokotnega tlorisa, katere sprednje pročelje je poudarjeno s kamnitim balkonom, ki se opira na štiri stebre, in trikotno atiko. 
Verjetno se omembi hof ze Sand Iorgen (leta 1384) in hof under der vest Anderburg (1394) nanašata na dvor, iz katerega je pozneje nastala poznejša pristava oz. imenje zu Wlagam (pred letom 1460 last Jošta Soteškega, nato Hansa Lichtenberškega). 

Dolenjska, Litija, Dvor pri Bogenšperku (L/19)

1

1

Grad Boštanj (Sawenstein) na strmem slemenu Vetrnika nad vasjo Boštanj pri Sevnici je bil sprva krški, nato pa deželnoknežji fevd. 
Vitezi boštanjski so omenjeni že v 12. stoletju (leta 1197 viteza Oton in Wulfing de Sowenstein, leta 1228 vitez Wulfing, leta 1312 Nyklav von Sewenstain, leta pa 1330 Henrik, Hans, Wulfing in Pilgrim), grad pa šele leta 1381 kot vest Sawnstain (nato še leta 1464 - vest Saunstain). 
Za Sawensteini, ki so izumrli v 14. stoletju, so grad od leta 1360 upravljali vitezi Kacenštajni z gradu Katzenstein v bližini Šoštanja, od leta 1381 do 1456 so ga imeli grofje Celjski (od leta 1436 ga je imel v celjskem fevdu Friderik Čušperški), nato pa verjetno že konec 15. stoletja vitezi Lambergi. 
Ko so grad prevzeli Lambergi, so Boštanj zavzeli in poškodovali uporni kmetje (1515), a so ga kmalu obnovili in obdali z močnim obzidjem in več okroglimi obrambnimi stolpi, vhod preko dvižnega mosta pa sta varovali dve rondeli. 
Leta 1650 je grof Janez Herbert Lamberg prodal polovico gospoščine Nikolaju Mravu, drugo pa Janezu Frideriku pl. Reffingerju. 
Sredi 17. stoletja je grad razpadel. 
Danes o nekdaj mogočnem boštanjskem gradu pričajo temelji, ki jih ni prekrila ruša, globok, v skalo vrezan obrambni jarek ter razdejani okrogli renesančni obrambni stolp. 
Prvotni obodni grad je obsegal večnadstropni obrambni stolp (bergfried) in palacij, obdana sta bila z obzidjem, ki so ga kmalu utrdili s četverokotnimi stolpi. 
O nastanku gradu v romanski dobi priča tudi podatek, da so Sawensteini že sredi 12. stoletja pozidali lastniško cerkev sv. Križa v Boštanju. 
Po Reffingerjih so bili lastniki gospoščine Janez Mihael Spindler (od leta 1682) in njegovi dediči, sredi 18. stoletja baron Franc Anton Mordachs (pred letom 1783), baron Franc Ksaver Lichtenthurn (od leta 1785), vitez Vincenc pl. Klosenau (od 1804, skupaj z inkorporiranim imenjem Lepi dob), grofica Ivana Coronini-Cronberg (od 1844), grof Henrik Bombelles (od 1849), viteza Janez Krstnik in Ludvik pl. Gutmannsthal-Benvenutti (od 1855), Franc Mayer pl. Melnhof (od 1882), grof Adalbert Kottulinsky (od 1886 do 1903), nato pa dr. Ivan Šušteršič (1903), leta 1907 Jožef Ausch iz Zagreba in končno leta 1915 Hrvatska eskomptna banka iz Zagreba. 

Brandisov dvorec

1

1

Po drugi svetovni vojni v šolo prezidani gradič Brdce (Wurzenegg) na gričku v istoimenskem delu Mozirja so postavili v začetku 18. stoletja in komaj še spominja na v baročni dobi nastalo dvotraktno enonadstropno stavbo. 
Leta 1725 je omenjen lastnik J. Danijel Freund, do leta 1743 ga je imel A. Wuzella, nato Franc Marjašič, med letoma 1780 in 1834 Walter Edelmann in F. Mally, od leta 1842 Andrej Dežman, od leta 1847 Franc Ksaverij Smrekar, od leta 1851 baron Ferdinand Diennersberg, od leta 1900 pa rodbina Florjančič. 
Med obema vojnama ga je imela ljubljanska škofija, po drugi svetovni vojni so bila v njem delavska stanovanja, pred leti pa bosenski begunci.

17. stoletje

5

Na enem od gričev nad Brestrnico pri Mariboru je nekoč stal stolp Bresternica (Tresternitz), ki je bil razdejan verjetno že konec 14. stoletja. 
Stavbo je protipravno pozidal vitez Weitel von Treztonitz, omenjen leta 1285. 
Leta 1321 je omenjen vazal Viltuških Reinprecht Bresterniški, leta 1347 dvor (hof gelegen ze Drestonitz), leta 1495 pa je pri opuščenem stolpu (oden turn bey Tresternitz) imel posest Krištof Tannhauser.

16.-17. stoletje

16. stoletje

V začetku 18. stoletja je Karel Žiga Pilpach blizu Vranskega sezidal baročni dvorec Brode (Brode), dvonadstropno stavbo razgibanega tlorisa, ki stoji na temeljih vsaj dve stoletji starejšega poslopja, saj je v kleti ohranjen poznogotski portal. 
Stavbo krasi vhodno pročelje z baročnim portalom, dvema stolpičema in trikotno atiko. 
Med lastniki so za Pilpachi omenjeni še Franc Anton Steinacher (po letu 1730), Anton Solak (od leta 1738), Jožef pl. Charchesy (od leta 1741), Karl Jožef pl. Curti (1746) in njegovi dediči, baron Mihael Evstahij Rastern (1788), Jožef Bayer (1789), Adam Seewald (1802), Anton Hayder (1808), Filip Puklič (1818), Jožef Omersi (1824) in njegovi dediči, Ferdinand Schauer (od leta 1852), pred drugo svetovno vojno pa je bil dvorec last Ljudske posojilnice in hranilnice v Celju. 
Danes so v Brodah stanovanja. 
Vas Brode je v 14. in 15. stoletju omenjena kot Furtten. 
V zaselku Briše v neposredni bližini Brod je leta 1436 omenjen dvor Gašperja Vaissta (hof zu Freysch), morda so Brode njegov pravni naslednik.

1

1

16. stoletje

14.-15. stoletje

Leta 1417 pa je Katarina, vdova Petra iz Fuerstenfelda, zapustila svojemu bratrancu Boltežarju Lesarju stolp, hišo in dvor v Celju. 

Angererjev, poznejši Kapunov dvor, velika nadstropna stavba z zazidanimi dvoriščnimi arkadami, stoji nad mestnim parkom. 
Izvira vsaj iz prve polovice 18. stoletja, do leta 1875 je bila beneficiatna last, nato zasebna.

Blizu izvira potoka Cerknica zahodno od Gabrske gore blizu Moravč pri Gabrovki so pl. Gallensteini z bližnje Podpeči v 17. stoletju pozidali dvorec Cerkno (Zircknahof). 
Leta 1747 je malo gospoščino kupil Jožef Sigmund pl. Lukančič, po njegovi smrti ga je njegova vdova Ana Rozina Valvasor izročila zetu Tomanu, leta 1791 pa njegovi dediči sorodniku grofu Jožefu Peroniju. 
Med lastniki so bili še Janez Nepomuk Murgel (od leta 1799), Alojz Brauneis (1845), dunajski knjigarnar Ludvik Jasper (1849), Karel Buchwald (1857) in Anton Vrhovec iz Ljubljane (1874), leta 1876 je Cerkno kupil Franc Meserko iz Gobnika, po prvi svetovni vojni pa Anton Perko. 
Danes je predelani dvorec v kmečki lasti, v njem živi Jože Kovačič z družino. 
Zanemarjeno enonadstropno poslopje pravokotnega tlorisa s strmo streho in razgibanim pročeljem, ki ga poudarja pilastrsko členjena osrednja os s polkrožno zaključenim kamnitim portalom, že leta počasi razpada.

1

5

12. stoletje

Čretež, stolp

16. stoletje

2

Grad Dob (sprva Aich, nato pa Wazenberg) na levem bregu reke Mirne pri Slovenski vasi blizu Mirne na Dolenjskem so sprva upravljali vitezi Aychi (leta 1302 sta omenjena viteza Veriand in Ulrik, leta 1320 Volker), po letu 1420, ko je rodbina izumrla, pa vitezi Pyrschi, sorodniki gospodov s Snežnika (leta 1421 je omenjen vitez Ruediger Pyrsch). 
Prvotni stolpasti dvor so predelali že gospodje Pyrschi, zatem pa so ga imeli Auerspergi. 
Volf Engelbert Auersperg ga je v drugi polovici 16. stoletja podaril Dionizu Schraencklerju za zvesto službo. 
Leta 1621 je Dionizova vnukinja Rozina pl. Weichselberg (Višnjegorska) prodala Dob Petru in Gregorju Waznu pl. Wazenbergoma, ki sta poslopje prezidala v tri nadstropja visoko stavbo s štirioglatimi vogalnimi stolpi. 
Grof Karel Henrik Wazenberg je leta 1723 prodal grad grofu Francu Bernardu Lambergu, leta 1740 pa ga je kupil grof Jošt Vajkard Barbo-Wachsenstein, ki je gospoščino združil z gospostvom Rakovnik pri Mirni. 
V lasti te rodbine je bil grad do konca druge svetovne vojne. 
Med vojno je bil grad požgan in danes o njem ni več sledu. 
Kot kaže, so v baročni dobi stavbo znižali za eno nadstropje in vogalne stolpe izravnali z višino gradu, ki ga je krasil lep renesančni portal z biforama v nadstropjih nad njim. 
Osi ostalih treh fasad so bile prav tako poudarjene z biforami, ohranjenih je bilo tudi veliko starih oken s kamnitimi obrobami. 

17. stoletje

Na griču nad Turško grabo pri vasi Dolena, jugozahodno od Ptuja, je stal gradič Dobrava (Dobiahof, tudi Neustift), ki ga je leta 1419 ptujski vitez Ulrik iz Dolene podaril cerkvi na Ptujski gori, nato ga je deželni knez predal leta 1471 viteškemu redu sv. Jurija, leta 1621 so ga dobili leobenski jezuiti, po letu 1773 pa upravljal verski sklad. 
V 19. stoletju je prešel v meščanske roke (leta 1829 ga je kupil Franc Prandstetter, leta 1832 Franc Prieger, leta 1836 Antonija Lenzendorfer, leta 1839 baron Simbschen, leta 1871 Franc Kaiser), od leta 1907 pa ga je imela Posojilnica iz Ptuja. 
Močno prezidana stavba je bila požgana med vojno, po njej pa so razvaline odstranili.

Dolenjska, Šentjernej, Dobravica (O/25)

Dvorec Dobrna (Neuhaus) ob vznožju grajskega griča na robu Dobrne je leta 1774 pozidal baron Franc Ksaver Diennersberg, leta 1851 pa ga je kupil grof Franc Anton Kolovrat-Liebsteinsky. 
Kmalu je dvorec šel iz rok v roke, med lastniki so bili Johann pl. Ressingen (kupil ga je leta 1864), Adolf pl. Layritz in drugi (1868), Adolf Kogan (od leta 1882), Adolf Dub (kupil ga je leta 1887), Johan Frohner (od leta 1890), pred drugo svetovno vojno pa je bil last rodbine Goll-Kompoš. 
Sedaj je v enonadstropnem poslopju pravokotnega tlorisa z dvema večkotnima stolpičema na vogalih sprednjega pročelja in kamnitim baročnim portalom Dom Mihe Pintarja. 

Dobrova, graščina

Štajerska, Velenje, Bevče (H/22)

Prekmurje, Lendava, Dobrovnik (D/37) 

16. stoletje

18. stoletje

Dragomelj, grad

Dolenjska, Radeče, Vrhovo, Novi Grad (Stari grad) (L/23)

Štajerska, Maribor, Ruše, Fala Grad (E/26)

1

Na grebenu griča Stari grad pri vasi Rogatec pod Kureščkom pri Ljubljani se pod rušo skrivajo skromni ostanki (temelji) skrivnostnega gradu Falkenberg (Sokolji grad), o katerem zgodovinarji že dolgo ugibajo, kje je stal. 
Stolpasti grad so pozidali spanheimski ministeriali gospodje Falkenbergi sredi 12. stoletja. 
Leta 1214 sta omenjena brata Friderik in Markvard de Valchenburch (leta 1271 Friderik Falkenberški, leta 1278 Hertwicus de Valchenberch, leta 1278 Heinricus de Valchenberch s tastom Majnhardom Turjaškim, leta 1314 Nikolaj, leta 1331 Hertl der Walchenberger, leta 1362 pa Nykilen des Valchenberger), grad pa izrecno šele leta 1261 kot castrum Valchenberch. 
Falkenberški, gospodarji Želimeljske doline, Kureščka in Mokrca, so bili s sorodstvenimi vezmi povezani z Auerspergi s Turjaka in Schaerffenbergi z gradu Svibno. 
Leta 1263 je Friderik Falkenberški odstopil Mokrc Herbertu Turjaškemu, njegovi nasledniki so svojo posest v 14. stoletju prodali Auerspergom ter samostanoma v Stični in Kostanjevici, nato pa se po letu 1366, ko je grad zadnjič omenjen v virih (Valhimberch), izselili iz naše dežele in v Avstriji dosegli visoke časti, saj so konec 15. stoletja postali cesarski baroni, leta 1711 pa knezi. 
Še pred sto leti so o Falkenbergu pričale skromne razvaline, ki jih je obdajal obrambni jarek in kar trojni nasip. 
Blizu Falkenberga je v drugi polovici 13. stoletja stala še manjša stolpasta stavba, v kateri je bival vitez Rudiger, imenovan po Falkenbergu, ki pa ni bil v sorodu z ministerialnim rodom (omenjen med letoma 1262 in 1271). 
Auerspergi so Sokolji grad pustili propasti. 
Falkenberg je bil manjši obodni (kastelni) grad, verjetno dvonadstropni stanovanjsko-obrambni stolp (palacij) z obzidanim dvoriščem, zavarovan z obrambnimi jarki in nasipi. 

5

14. stoletje

5

Gamberk, grad

Gorenjska, Zagorje ob Savi, Izlake, Ržiše (Gamberk) (J/20)

18. stoletje

Skromni ostanki razvalin na 799 metrov visokem hribu Grdina nad zaselkom Gojaki, jugozahodno od Podgrada pri Ilirski Bistrici, pričajo o nekdanjem gradu Golac (Carstberg, Montecarso), zagotovo prvem goriškem gradu na Krasu, ki je že konec 12. stoletja nadzoroval starodavno cesto v Matarskem podolju in branil prehod iz Čičarije proti Buzetu in Roču. 
Na gradu so gospodovali goriški vazali vitezi Carstbergi. 
Leta 1215 je omenjen vitez Chunradus de Carsperch, grad pa izrecno šele leta 1249 kot Charsperch. 
Golški gospodje so bili pomembna goriška ministerialna rodbina, saj so v drugi polovici 13. stoletja za svoje gospodarje, goriške grofe, pozidali in upravljali kar tri nove gradove: Črnomelj, Novi grad in Vikumberg. 
Kljub temu da je bil Golac poglavitna fevdalna utrdba v Brkinih, pa so goriški grofje, ko so leta 1267 (takrat je bil na gradu ministerial Heinricus de Carsperch) zastavili Golac oglejskemu patriarhu, kmalu dali pozidati Novi grad nad Podgradom, golško utrdbo pa opustili in je bila že v 15. stoletju razvalina. 
Leta 1465 je gospoščino Golac pridobil tržaški plemič de Leo, nato so jo zavzeli Benečani, te pa je leta 1509 pregnal grof Krištof Frankopan in gospoščino združil s Podgradom. 
Med beneško zasedbo sta golško gospoščino imela Krištof Burlo in Damian de Tarsia. 
Za grad so že zelo zgodaj uporabljali slovensko ime (Golac - 1465) ali ponemčeno (1530 - Goletz, 1667 - Goltz). 
Danes na nekdanji grad kažejo le z rušo prekriti temelji, sem ter tja kamnita groblja ali kos zidu, poldrug meter globok in stosedemdeset metrov dolg krožni obrambni jarek z ostanki zidov in apnenega veziva, ki je obtekal grajsko jedro, in iz klesancev pozidana okrogla grajska cisterna. 
Na najvišji točki hriba je stala stolpasta stavba, obdana z obzidjem s tremi okroglimi obrambnimi stolpi. 
Ob znožju grajskega hriba so poznejši posestniki iz grajskih razvalin v Gojakih pozidali mogočen (verjetno kmečki) dvorec z arkadnim dvoriščem, kamnitimi portali in okenskimi obrobami ter gotsko prirezanimi stebri. 
Zapuščeno in deloma razrušeno poslopje vsak dan bolj propada.

15. stoletje

Dvorec Golnik (Gallenfels) na pomolu Kriške gore v vasi Golnik, jugovzhodno od Tržiča, so v 16. stoletju pozidali pl. Kreutzerji (od tod ime Kreutzhof), do leta 1566 so bili zastavni lastniki Križa, nato pa v začetku 17. stoletju imeli pl. Raunachi in Stadlerji, poznejši Gallenfelsi (Janez Jakob pl. Gallenfels ga je kupil pred letom 1640). 
Baroni Gallenfelsi so ga leta 1798 prodali Janezu Krstniku Lileku (Lilleg), leta 1822 sta Golnik kupila Mihael Pagliaruzzi pl. Kieselstein in dr. Jožef Stroy, nato pa je celotno gospostvo prevzel Pagliaruzzi. 
Leta 1860 je Golnik kupila Pavlina Scheitz, leto pozneje Jurij Guzelj, leta 1866 stotnik Jurij Rudolf, leta 1869 Friderik Pfeffl iz Frankfurta, leta 1883 Franc Koetz, leta 1886 Adela Marek, še isto leto ga je kupil baron Alfred Sternfeld-Weltzl, leta 1889 Štefan Santa de Kosmas, leta 1894 Marija Ana Kump, leta 1905 Josip Turk, leta 1912 Ivan Ogrin, leta 1914 pa rodbina Gorjanc. 
Leta 1917 ga je Jakob Gorjanc prodal državi, ki je v njem uredila bolnišnico za pljučne bolnike. 
Blizu je stal dvor Brezovje (Birckenhof), last pl. Raspov, ki so ga v 17. stoletju priključili Golniku. 
Valvasor je Golnik upodobil kot enonadstropno stavbo pravokotnega tlorisa z dvema prizidanima stolpičema na vhodnem pročelju. 
V baročni dobi ali nekaj prej so tej zasnovi prizidali še en trakt, tako da je stavba dobila majhno notranje dvorišče, vsa poslopja so dvignili za eno nadstropje, fasade pa je na vrhu obtekal pristrešni konzolni venec. 
Pred osrednjim grajskim poslopjem so uredili manjši park ter lepo stopnišče. 
V predelani stavbi je ohranjen lep baročni portal in nekaj starih oken. 

Štajerska, Velenje (H/22)

14. stoletje

Štajerska, Gornji grad (Gradišče) (I/18)

Jurij pl. Steinberg s Kalca, novi lastnik gotniškega gospostva, si je okoli leta 1630 v neposredni bližini Zabič postavil lovski dvorec Gotnik (Guettenegg), ki mu je okoliško prebivalstvo nadelo ime grad Boben. 
V začetku 18. stoletja je poslopje pogorelo, zato so baroni Lazzariniji pozidali novo stavbo in jo skupaj z gospoščino leta 1807 prodali rodbini Zambelli de Petris s Krka. 
Od leta 1881 do druge svetovne vojne je dvorec imela rodbina Fischer, od vojne naprej pa so v sedaj močno predelanem in zanemarjenem poslopju stanovanja delavcev z nekdanje kurje farme. 
Nasproti podolgovate enonadstropne stavbe s polkrožno zaključenim kamnitim portalom stoji preprosto poslopje nekdanje grajske kapele. 

Graben, stolp

Gradišče, dvor

5 13. stoletje

Grimšče, dvorec

Gorenjska, Bled, Rečica (G/10)

5

Gromperk, dvor

Guštanj, grad

13. stoletje

Gorenjska, Tržič, Bistrica pri Tržiču (Dobrča) (H/12)

Leta 1156 srečamo v stari listini viteza Adalberona de Guotenberga, ministeriala grofov Andeških na gradu Gutenberg nad Bistrico pri Tržiču. 
Grad, prvič je omenjen že leta 1187 kot castrum Gutenberc, sodi med najstarejše romanske stavbe na Slovenskem, pozidan pa je bil vsaj v začetku 12. stoletja. 
Trdnjava z mogočno osrednjo stavbo, obzidjem in obrambnimi jarki je omenjena leta 1330 (vest ze Guotenberch), ko jo je goriško-tirolski grof Henrik podelil v fevd Petru z Liemberga, zadnjič pa leta 1487 (vest Guttenberg). 
S svojo imenitno lego je grad obvladoval in nadzoroval pomembno cesto med Koroško in Kranjsko, ki je vodila čez Ljubelj. 
Gutenberg so upravljali istoimenski vitezi, sprva andeški, nato pa spanheimski in ortenburški ministeriali (leta 1187 je omenjen gospod Liutold z ženo Elizabeto, med letoma 1205 in 1208 Gerhard, sin Teoderika de Gotenberch, leta 1207 Otto de Gutenberc, leta 1221 Engelbram de Gutenberc, leta 1223 pa vitez Jakob). 
Sredi 14. stoletja so postali deželnoknežji vazali in pridobili nekatere freisinške fevde. 
Med kastelani na Gutenbergu so omenjeni še vitezi Czepli (leta 1325 kastelan Lenart Cepel), gre za vzdevek gospodov gutenberških, in vitezi Zwickli, leta 1422 sta omenjena Nikolaj z Gutenberga in njegov stric Erazem s Kamna, sredi 15. stoletja pa so ga kupili znameniti Lambergi. 
Rod plemičev Lambergov se je sredi 14. stoletja iz Spodnje Avstrije preselil na Kranjsko; sprva so bili ortenburški kastelani na Waldenberku pri Radovljici, kmalu pa so si pridobili številna posestva in fevde ter se leta 1464 razdelili na štiri rodbinske linije, ki so se močno uveljavile v naši deželi. 
Iz kamensko-gutenberške linije, ki je gospodovala na Kamnu pri Begunjah, Gutenbergu in Glantzu pod Dobrčo, je izšel tudi prvi ljubljanski škof Žiga Lamberg (1463-1488). 
Grad so leta 1472 in 1484 oblegala turška krdela in ga deloma poškodovala, katastrofalni potres leta 1511 pa ga je temeljito razmajal. 
Lambergi so ga zapustili in njegovo ime prenesli na grad Glantz, njegove razvaline so nad vasjo Slatna ob vznožju Dobrče. 
Od leta 1557 nosi stari grad nad Tržičem ime Altgutenberg. 
Leta 1645 je Adam pl. Lamberg dal Gutenberg in gospostvo v zakup Andreju Staudachu, pred letom 1653 ga je kupil grof Wolf Sigismund Paradeiser, ki je Gutenberg to leto prodal baronu Volfu Karlu Juriču in Janezu Petru pl. Jauerburgu, leta 1686 ga je kupila grofica Marija Renata Barbo (roj. Paradeiser), pred letom 1695 ga je imel baron Janez Valerij Wernegkh, leta 1734 pa je bil lastnik grof Adam Anton Sigfrid Auersperg, ki je gospostvo združil z Neuhausom. 
Na skalnatem pomolu nasproti "Vile Bistrice" in cerkve sv. Jurija, nekoč lastniške cerkve in grajske kapele, so danes vidne več metrov visoke razvaline obodnega zidovja, ki kažejo na večkratne prezidave prvotne grajske stavbe, pozidane na nepravilni talni ploskvi. 
Grajsko jedro je sesuto ali prekrito z rušo, pozidano pa je bilo iz lomljencev v lepih vrstah. 
Kot kaže Valvasorjeva upodobitev, je šlo za obodni grad z mogočnim pravokotnim palacijem in obzidanim dvoriščem. 

5

13. stoletje

Hiršenturn, dvor

Le še skromni sledovi v konfiguraciji zemljišča na gorskem grebenu Gradca nad Mihovim južno od G. Vrhpolja pri Šentjerneju pričajo o nekdanjem gradu Hohenau, posredno omenjenem leta 1180 kot Hohenowe (v listini nastopa vitez Mainhardus de Hohenowe). 
Grajska kastelana Henrik in Majnhard de Aiginow, višnjegorska in pozneje andeška ministeriala, sta grad upravljala v začetku 13. stoletja (omenjena leta 1202), kasneje freisinški fevdniki s Prežeka (leta 1270 je omenjen Majnhard Hohenavski), leta 1306 je omenjen Berengar Hohenavski, v drugi polovici 14. stoletja pa so ga imeli v fevdu vitezi Sichersteinski (leta 1383 viteza Henrik in njegov sin Ott Sichersteinska). 
Leta 1306 je "Ajdiški grad" že omenjen kot gradišče (burchstal Hohenaw). 
Konec 14. stoletja ga je nasledil dvor (1384 - hof Hohenaw, hof Hochenau), ki ga je freisinški škof oddal v fevd Celjanom. 
Z nakupom Sichersteina je grof Herman Celjski pridobil tudi Hohenau in ga podaril samostanu v Pleterjah. 
O dvoru, ki je stal pod Gorjanci, danes ni sledu. 

Homec, stolp

1

Notranjska, Postojna, Planina (Stari grad) (O/12)

Hotemež, dvorec

Gorenjska, Litija, Spodnji Hotič (K/19)

Gradič Čatež oz. Hrvaški dvor (Crabatischerhof) sta sredi 17. stoletja pozidala Jurij in Volf Dragavaniča iz Cerine in ga 1673. leta prodala cistercijanskemu samostanu v Kostanjevici. 
Enonadstropna stavba pravokotnega tlorisa s klasicističnim portalom je stala blizu bencinske črpalke v Čatežu pri Brežicah. 
Do konca druge svetovne vojne naj bi gradič imeli Auerspergi. 

Primorska, Idrija (L/09)

1

1

Ihan, dvor

5

Dolenjska, Sevnica, Arto, Impoljca (M/25)

Dolenjska, Ig, Iška vas (M/15)

12. stoletje

Štajerska, Muta (D/23)

Gorenjska, Mengeš, Loka pri Mengšu (K/15)

14. stoletje

Dolenjska, Šentjernej, Dolenje Vrhpolje (O/25) 5

Ko je v 16. stoletju propadel kartuzijanski samostan Jurklošter v dolini Gračnice med hriboma Voluš in Šlosberk jugovzhodno od Laškega, leta 1170 ga je ustanovil krški škof Henrik, je leta 1600 graški jezuitski kolegij dal gospoščino v najem baronu Inocencu Mosconu. 
Leta 1635 so kartuzijo oplenili uporni kmetje, nato pa so jo spet upravljali jezuiti. 
Po ukinitvi jezuitskega reda konec 18. stoletja je najemnik gospostva Jožef Gottfried Wagner leta 1780 razrušeni samostan prezidal v poznobaročni dvorec Jurklošter (Gairach), enoinpolnadstropno dvotraktno stavbo, ki so jo na dvoriščni strani obtekali dvoetažni arkadni hodniki. 
Graščina je bila prislonjena k poznoromanski cerkvi sv. Mavricija, z dveh strani pa jo je varoval zid, ki je tvoril veliko notranje dvorišče. 
Leta 1870 je Jurklošter kupila tržaška tvrtka Zuendl, nato Henrik Ritter pl. Draže. 
Pred drugo svetovno vojno je bil lastnik Jurkloštra Henrik Falter, med vojno pa je bil dvorec požgan. 
Del grajskih razvalin je še ohranjen, prav tako obnovljeni obrambni stolpič. 

Primorska, Ilirska Bistrica, Bač (R/11) 

Skromni ostanki nekdanjega gradu Kamen (Stain, Frauwenstein) so na grebenu griča (kota 490 metrov) zahodno od velesovskega samostana v Adergasu. 
Grad Kamen so pozidali andeški ministeriali velesovski vitezi, omenjeni že sredi 12. stoletja (okrog leta 1147 andeški ministeriali Albert, Majnhalm in Gerloch de Michelsteten). 
Leta 1238 je vitez Gerloch z gradu Kamen (de Stain) ustanovil samostan dominikank v Velesovem. 
Z bratom Henrikom jim je podelil lastniško cerkev sv. Marjete, oglejska patriarha Bertold in Nikolaj pa sta samostanu inkorporirala župniji Šenčur in Cerklje. 
Samostan je bil bogato dotiran in je sčasoma zlasti po dotah plemiških hčera zelo obogatel, leta 1504 pa so nune dobile od oglejskega patriarha dovoljenje, da ustanove poseben zavod za pouk in vzgojo plemiških hčera. 
Oglejski kancler Paolo Santonino, ki je na treh vizitacijskih potovanjih v letih 1485 in 1487 spremljal škofa Carlija po naših krajih, je v svojih "Popotnih dnevnikih" pisal, da je imelo dvanajst redovnic veliko svobodo, saj so imele osebno lastnino, zapuščale so samostan, obiskovale sorodnike, zato jim je škof prijazno zabičal, naj se v prihodnje vzdržijo takihle prekrškov, "pa tudi moških naj ne vodijo v samostan". 
Kot kaže, so velesovski vitezi stolpasti grad (leta 1359 je omenjen kot hof gelegen bey sand Margreten) prepustili dominikankam, da bi v njem našle zaščito, podobno kot je primer gradu nad samostanom dominikank v Studenicah na Štajerskem. 
Vendar pa so bili Staini kastelani na gradu še leta 1471, ko so Turki porušili grad, zadnjega velesovskega viteza pa ujeli in odpeljali v sužnost. 
Spomladi leta 1471 je bosanski paša Izak beg prišel preko hrvaškega ozemlja s 15.000 konjeniki na Kranjsko. 
Turki so takrat med drugim požgali in oropali tudi grad Kamen in velesovski samostan. 
Dominikanke so kmalu ponovno pozidale grad, saj je Paolo Santonino zapisal, da je "v bližini na griču nov grad, kamor se zatekajo nune ob vpadih sovražnikov". 
Dodatno so grad utrdili leta 1533 (samostanska prednica ga je krstila za Gospejin dvor - Frauwenstein) in verjetno od takrat izvira podoba gradu kot ga je upodobil Valvasor: stolp s konzolnim pomolom, zavarovan z obzidjem in tremi okroglimi obrambnimi stolpi ter na obzidje prislonjenimi objekti. 
Na kamnitem, vrtačastem grebenu Štefanje gore so v tlorisu ohranjene razvaline dvoprekatnega stolpa, dolgega štirinajst, širokega pa enajst metrov, v zemljišču je videti ostanke obzidja in treh okroglih vogelnih stolpov, del obrambnega jarka, ki je nekoč obkrožal grajski kompleks, pa je uporabljen za kamnolom. 
Kot kaže, je grad propadel v začetku 18. stoletja, saj so obdelano kamenje iz grajskih razvalin uporabili za zidavo novega velesovskega samostana (leta 1732) in hiš v naselju.

12. stoletje

Rotenturm v Kamnici je leta 1425 dobil v fevd od šentpavelskega samostana Hans Dorn, med letoma 1432 in 1446 pa ga je imel Konrad s Kraigha.

Radthof so leta 1608 skupaj s hišo v Kamnici dali šentpavelski menihi v fevd benediktinski opatiji v Št. Lambertu.

Kamnik, stari grad

Karlovec, grad

Primorska, Hrpelje-Kozina, Klanec (S/07)

Grad Klauzenštajn (Klausenstein) na prepadnem skalnatem pomolu nad železniško postajo v Zidanem Mostu so v prvi polovici 13. stoletja pozidali vojvode Babenberški. 
Pred letom 1224 je štajerski vojvoda Leopold Babenberški ukazal pozidati most pri izlivu Savinje v Savo, za varovanje pa zgraditi trdnjavo. 
Omenjen je leta 1279 kot castrum Chlovsenstein, ko ga je cesar zastavil grofu Ulriku Vovbrškemu, pred tem pa ga je nekaj let upravljal Teoderik s Stanga. 
V začetku 14. stoletja so si ga prilastili grofje Tirolski, grad je takrat varoval Peter z Liemberga (leta 1328 in 1329), od leta 1335 pa je bil v žovneško-celjskih rokah (omenjen je kot vest Clawsenstain), ko so ga Habsburžani zastavili Frideriku Žovneškemu. 
Zadnji celjski kastelan je bil vitez Jorg Laenbach. 
Leta 1441 so Celjani porušili grad in kamniti most čez Savo. 
Razvaline so baje bile vidne še v minulem stoletju, upodobljene so tudi na starih avstrijskih razglednicah. 
Danes o Klauzenštajnu ni sledu. 

Od med drugo svetovno vojno požganega gradu Klevevž (Klingenfels), nekdanjega sedeža freisinške posesti na Dolenjskem, so danes vidne le skromne razvaline obodnega zidovja na skalnem prepadnem pomolu nad okljukom Radulje blizu Šmarjete na Dolenjskem. 
V neposredni bližini še stoji nekdanja grajska pristava z gospodarskimi poslopji. 
Grad (castrum prope villam Zlop), sprva mogočno stolpasto poslopje z obzidanim dvoriščem, je leta 1265 z dovoljenjem koroškega vojvode Ulrika pozidal freisinški škof Konrad, upravljali pa so ga številni freisinški oskrbniki in kastelani (leta 1267 je omenjen Leonardus, officialis de Chlingenwels, leta 1313 Konrad iz Škofje Loke, leta 1320 Merchel iz Guttenwerda, leta 1345 Hermannum de Glingwels milites). 
Grad je izrecno omenjen šele leta 1306 kot castrum Chlingenuelz, okrog leta 1340 kot castrum Clingenveltz in leta 1425 kot vest Chlingenvels. 
Od leta 1301 je bil grajski kastelan in oskrbnik Klevevža, Prežeka in Otoka Rudolf Svibenski, ki pa se je leta 1315 polastil gradu in ga opustošil, zato ga je škof dal dve leti pozneje obnoviti, grajsko zasnovo pa so razširili. 
Leta 1362 je vojvoda Rudolf Habsburški zastavil Klevevž Viljemu Rajhenburško-Sperenberškemu, leta 1412 pa freisinški škof Herman Celjski svojemu očetu. 
Nato so gospoščino oskrbovali oskrbniki Konrad Verber (omenjen leta 1417), Jurij Minndorfer (od leta 1428), nato pl. Apfaltrer, od leta 1449 Gašper Črnomaljski in njegovi sinovi, Ludvik Minndorfer (pred letom 1468), Krištof pl. Auersperg (1490), med letoma 1498 in 1508 pa Jurij pl. Thurn. 
Klevevž so leta 1475 in 1476 brezuspešno oblegali Turki, leta 1489 pa se ga je polastil ogrski kralj Matija Korvin. 
Konec 14. in sredi 15. stoletja so Klevevž ponovno obnovili in dozidali stranska poslopja. 
Grad so zatem še prezidavali, podobo, kot jo je videti v Valvasorjevi topografiji, pa je verjetno dobil šele v začetku 17. stoletja. 
Habsburžani so leta 1510 podelili Juriju pl. Thurnu klevevško gospostvo v fevd, nato so se kot zakupniki ali lastniki zvrstili baron Janez Krstnik Valvasor, Franc pl. Moscon (med oskrbniki so bili od leta 1570 Jurij Siegesdorfer, Ivan Gaisperg, Jurij Petschacher in od leta 1616 Baltazar Papler), leta 1622 je Vid Adam Schreiber prodal Klevevž Juriju pl. Mosconu, nato ga je dedoval Jurij pl. Palmburg, za njim ga je od leta 1676 imel grof Janez Matija Strassoldo, zatem pa stiški (od leta 1693) in kostanjeviški samostan (od 1719). 
Leta 1794 je prešel v last verskega sklada, leta 1807 pa ga je kupil baron Franc Ksaver Schweiger pl. Lerchenfeld z Otočca in ga sedemnajst let pozneje skupaj z graščino Zbure prodal na tomboli. 
Kot zadetek ga je dobil krojač Louis Jombart iz Sedana, konec 19. stoletja (1888) pa ga je priženil Anton Ulm iz Zavrča pri Ptuju. 
Žaga na Radulji je bila glavni vir zaslužka za klevevške Ulme, ki so tam dobro gospodarili, med drugo svetovno vojno pa je grad s posestvom vred postal last nemškega rajha in so ga požgali partizani. 
Tako danes o nekdaj mogočni grajski stavbi priča le še nekaj obodnega zidovja. 
V dvonadstropni večtraktni stavbi z velikim arkadiranim notranjim dvoriščem z vhodnim in kapelinim stolpičem je bilo veliko soban, sobe v pritličju pa je zasedala služinčad, tam so bile tudi shrambe. 
Del gradu je bil podkleten, na dvorišču je stal vodnjak. 

5

12. stoletje

Kolovrat, grad

Gorenjska, Zagorje ob Savi, Izlake, Kolovrat (J/19)

Kompolje, grad

12. stoletje

3

Na manjši vzpetini v naselju Korpule blizu Šmarja pri Jelšah je Krištof pl. Saurau prvotni dvor iz 15. stoletja (med letoma 1457 in 1461 omenjen kot zu Chorben ain hof) prezidal v dvorec Korpule (Corpula) in ga leta 1556 prodal grofu Hansu Tattenbachu. 
Leta 1635 so poslopje oplenili uporni kmetje, okoli 1657. leta je Korpule imela Anastazija Vogl, nato podedovali Marija in Rozalija Sattelberger, kmalu pa jih je priženil graščak Gačnik (Schlangenburg) iz Dobrne. 
Leta 1680 je Korpule kupil grof Žiga Gaisruck in gospoščino združil z bližnjimi Jelšami. 
V začetku 20. stoletja je Korpule imela Elisa pl. Artens iz Gradca, po prvi svetovni vojni je tam prebivala rodbina Granar, med obema vojnama je bil dvorec občinska last, po njej pa je v močno predelani stavbi bivala družina Habjan-Smole. 
Sedaj zapuščeno poslopje počasi propada. 
Vischer je Korpule upodobil kot dvonadstropno stavbo s pristrešnimi stolpiči, obdano z obzidjem in dvema stolpoma. 
Danes je dvotraktna stavba v obliki črke L, ohranjenih je še nekaj starih oken.

16. stoletje

Dolenjska, Krško, Kostanjevica na Krki (O/26)

Kostanjevica, dvorec

1

Štajerska, Pesnica pri Mariboru, Zgornja Kungota, Kozjak (D/29)

Dolenjska, Trebnje, Dobrnič, Dolenje Selce (Kozjek) (N/20)

14. stoletje

2

Štajerska, Slovenska Bistrica, Veliko Tinje (G/27)

Križate, gradič

16. stoletje

Laporje, dvor

Laško, spodnji grad

17. stoletje

15. stoletje

5

4

12. stoletje

Približno na pol poti med Vojnikom in Dobrno se na prepadnem skalnatem pomolu nad naseljem Lemberg pri Novi Cerkvi (nekdanji Strmec) dviga grad Lemberg (Loewenberg), ki ga štejemo med naše najbolj slikovite grajske objekte. 
Ljudsko izročilo govori, da so bili graščaki zelo kruti, v gradu pa so tlačani trpeli v hudih ječah. 
In res, široko razvejana dvoetažna grajska klet s številnimi prostori in obokanimi hodniki, deloma vsekana v živo skalo, v enem od obrambnih stolpov skriva nekdanje temnice. 
Grad so konec 12. ali v začetku 13. stoletja pozidali vitezi z bližnjega Ranšperka in na Lembergu ustanovili stransko rodbinsko vejo. 
Gospoščino so upravljali kot ministeriali krških škofov in se imenovali po gradu (leta 1213 sta omenjena Eberhard de Leuburch in njegov brat Ulšalk Ranšperški, leta 1248 Nikolaj de Lewenberch, grad pa izrecno šele 1288 kot haws ze Lewenberch, 1387 pa kot vest Lenberch), za njimi pa od leta 1270 do 1438 gospodje Ptujski. 
Na gradu so še naprej živeli vitezi Lemberški kot krški vazali, istočasno pa tudi ptujski gradiščani (leta 1307 je omenjen Ditmar Lemberški, leta 1380 Nikolaj Schmalzhofen von Lenberch, med letoma 1403 in 1427 Jurij Minndorfer). 
Ptujskim gospodom je po letu 1438 sledil grof Ulrik Schaunberg, zaveznik deželnega kneza, zato je leta 1452 celjski vojskovodja Jan Vitovec med vojno s Habsburžani zavzel Lemberg in ga razdejal. 
Ulrik in Albreht Schaunberška sta razdejani grad kmalu obnovila, ga leta 1463 zastavila Štefanu in Andreju pl. Hohenwarterjema, ki sta ga leta 1487 dobila v krški fevd. 
V začetku 16. stoletja je Lemberg priženil Krištof Welzer pl. Eberstein (leta 1542 ga je upravljal njegov oskrbnik Jernej Winkler), leta 1584 pa je Viktor Welzer prezidal Lemberg v mogočno renesančno trdnjavo, o tem priča napisna plošča nad grajskim portalom, obdano z obzidjem in številnimi okroglimi obrambnimi stolpi. 
Še danes posebej izstopa velikanska bastija na levi strani vhodnega pročelja, verjetno največja na naših tleh, v kateri so za obrambo imeli topove. 
V ohranjenem delu arkadnega hodnika v južnem traktu razpadajo imenitni toskanski stebrički, sesuvajo se posamezni trakti. 
Po letu 1604 so grad imele številne plemiške rodbine, med njimi po letu 1610 pl. Polheimi, od leta 1681 grofje Schrottenbachi, od leta 1766 generalfeldmaršal grof Karel Anton Gross-Villanuova iz Piemonta, od leta 1811 baron Ignac Reinisch, od leta 1830 Vincencij Langer in dediči. 
Pred drugo svetovno vojno je bil Lemberg v posesti rodbine Galle (leta 1904 ga je dr. Heinrich Langer prodal Hubertu Galletu), po njej pa so ga nacionalizirali. 
Danes v njem stanujeta starejša zakonca, ki tam kmetujeta. 
Lemberg je docela zanemarjen in počasi razpada. 

Lendava, grad

Dolenjska, Litija, Dvor pri Bogenšperku (L/19)

13. stoletje

Dolenjska, Škofljica, Lanišče (M/16)

16. stoletje

Litija, dvorec

Leta 1436 je grof Friderik II. 
Celjski podelil stolp v Logu pri Polzeli (turm zu der Awen) Ivanu pl. Lichtenbergu. 
Pred njim ga je imel Herman iz Gorice pri Zalogu, nato do leta 1436 Ulrik Toppenauer. 
Kje je stal, ni znano. 

V zgodovinskih virih so v 13. in 14. stoletju omenjeni logaški vitezi (leta 1307 Arnold von Logatsch), zato je Valvasor domneval, da je grad Logatec (Loitsch) stal na holmcu Tabor nad Gorenjim Logatcem. 
Sedanjo grajsko stavbo (dvorec je omenjen leta 1590 kot schloss Logitsch) ob cesti sredi naselja je sezidal pred letom 1580 idrijski upravnik Urban Ainkhuern, graščak na Ljubeku in Hošperku, današnjo podobo dvonadstropnega dvorca pravokotnega tlorisa z vogalnimi stolpi in imenitnim renesančnim polkrožno zaključenim portalom pa mu je v prvi polovici 17. stoletja nadel knez Janez Anton Eggenberg. 
Deželni knez je gospostvo in grad leta 1606 zastavil Adamu pl. Mosconu, nato je bil lastnik baron Ehrenreich Lamberg, od leta 1620 naprej pa Eggenbergi. 
Knez Janez Sigfried Eggenberg je leta 1716 grad prodal grofu Janezu Gašperju Cobenzlu, sto let pozneje (1810) ga je podedoval grof Mihael Coronini-Cronberg, njegova vdova grofica Zofija Pagan pa ga je 1846. leta prodala knezu Weriandu Windischgraetzu, ki ga je na prelomu stoletja odstopil za državne urade. 
Po vojni je bil nacionaliziran, v njem pa so bili še nekaj let nazaj prostori vzgojnega zavoda za mladino. 
Sedaj (1996) prazen sameva in počasi propada. 

Poldrugi kilometer severno od vasi Beka pri Kozini so na grebenu Žerjalskega vrha (nekdaj Lorencan) nad sotočjem potokov Glinščica in Griža skromni sledovi prazgodovinskega gradišča, na katerem je bil pozidan stolpasti grad Lorencan oziroma sv. Lovrenc (St. Lorenzo). 
Utrdbo avstrijskega nadvojvode Rudolfa so zgradili leta 1366, po letu 1419 je prešla v tržaške roke, v 18. stoletju pa so bili lastniki gospoščinice markizi Montecuccoliji s Socerba. 
O stolpu danes ni sledu.

Loško, grad

Na griču pod Debelim vrhom v Lukovici blizu Brezovice pri Ljubljani so pičli sledovi nekdanjega dvora Lukovec (Lukowitz), pozidan naj bi bil v 15. stoletju, katerega so grofje Barbo okoli leta 1600 prezidali v gradič. 
Zametek Lukovca predstavljajo tri hube, ki jih je leta 1431 Nikolaj Gallenberger prodal kot deželnoknežji fevd ljubljanskemu sodniku Spenglavcu, od leta 1479 pa jih je imel v fevdu Matevž Abend. 
Kasneje je bil v rokah različnih plemiških rodbin (Gall, Bosio, Reffinger, od leta 1671 je bil lastnik Franc pl. Zergollern, konec 17. stoletja je bil lastnik Boštjan Raigersfeld, nato Sigmund Jožef Lukančič, sredi 18. stoletja pa Franc Anton pl. Schmidhofen). 
Leta 1768 je Lukovec podedovala grofica Barbara Rasp, po letu 1803 so ga pridobili grofje Thurn-Valsassina. 
Leta 1836 ga je podedovala baronica Barbara Rechbach, leta 1863 kupil ljubljanski trgovec Janez Smrekar, nato leta 1870 Luka Tavčar in leta 1888 na dražbi dunajski tovarnar F.
M. Schmitt. 
Gradič, enonadstropno poslopje pravokotnega tlorisa, je propadel konec minulega stoletja. 

V vasi Bilje južno od Nove Gorice stoji zapuščeni dvonadstropni gradič Majerovo, ime je dobil po zadnjih lastnikih. 
Konec 18. stoletja so ga pozidali baroni Radieucich in ga imeli v posesti do začetka tega stoletja. 
Prezidano in klasicistično prenovljeno dvonadstropno poslopje pravokotnega tlorisa je bilo pred prvo svetovno vojno last Ivana Sauniga, župana v Biljah in Orehovljah. 
Stavbo krasi pilastrsko členjeni rizalit v osrednji osi sprednjega pročelja.

Štajerska, Ptuj, Majšperk (H/30)

13. stoletje

5

Štajerska, Slovenske Konjice, Bezina (H/26)

15. stoletje

Na manjši vzpetini nad jamskim izvirom Unice pri Planini stoji trinadstropen okrogel poznogotski stolp, skorajda edini ostanek Malega gradu (Kleinhaeussl), ki je pred stoletji varoval staro deželno cesto, katera je povezovala Kranjsko z Jadranskim morjem. 
Janez Vajkard Valvasor je v svoji "Slavi vojvodine Kranjske" zapisal, da je na tem mestu v 3. stoletju stala rimska trdnjava (Albia), ki so jo menda kasneje porušili Huni, nato pa so gospodje Neuhausi v 11. stoletju pozidali srednjeveški grad. 
Vendar pa gospode Neuhause srečamo na Novem gradu pri Podgradu in Školju šele v začetku 14. stoletja in bi domneva, da je bil Mali grad njihov matični grad le bila malo prehuda. 
Ohranjeni ostanki gradu in omembe v virih kažejo, da je poslopje nastalo v gotski dobi, v začetku 14. stoletja. 
Leta 1321 je v zgodovinski listini omenjen vitez Renc de Albibus, kastelan na Malem gradu in Hošperku. 
Od planinskih vitezov so gospoščino sredi 14. stoletja dobili Neuhausi, nato so gospoščino imeli gospodje Hallerji, znameniti vitezi Rauberji (odtod ime "Ravbarjev stolp") pa so jo dobili v deželnoknežji fevd konec 15. stoletja. 
Valvasor piše o nesrečni smrti Erazma Rauberja, ki je leta 1518 padel blizu gradu s konja in se nabodel na bodalo. 
Leta 1614 je gospoščino kupila kneginja Regina Eggenberg in jo združila z bližnjim Hošperkom, leta 1716 jo je pridobil grof Janez Gašper Cobenzl, leta 1810 podedoval grof Mihael Coronini-Cronberg, leta 1858 pa je knez Weriand Windischgraetz grajsko razvalino kupil od Janeza Obreze. 
Grad je razpadal že v Valvasorjevem času (upodobil je trinadstropen palacij in nanj prislonjeni štirinadstropni in dvonadstropni stolpasti stavbi četverokotnega tlorisa ter mogočni štirinadstropni okrogli stolp, vso zasnovo pa je obdajalo obzidje), v 18. stoletju pa je dokončno propadel. 
Del grajskih razvalin so Eggenbergi uporabili pri zidavi dvorca Hošperk pri Planini. 
Windischgraetzi so pred letom 1900 razpadajoči okrogli stolp s poltretji meter debelimi stenami pokrili s streho, da bi ga zavarovali pred nadaljnjim propadanjem. 
Stolp je bil pred drugo svetovno vojno zopet brez strehe, po vojni pa so ga člani domačega planinskega društva obnovili in pokrili. 
V stolpu, pozidanem iz lepih klesancev, so ohranjene gotske strelne line in kamniti okenski okviri ter rebrasti poznogotski obok nekdanje grajske kapele s sklepniki z grbi Hallerjev in Rauberjev. 
Pred njim stoji kamnita krona vodnjaka z dvorca Hošperk. 

15. stoletje

Nekdanji deželnoknežji dvor v Markovcih ob Ptujskem jezeru jugovzhodno od Ptuja so leta 1493 razdejali Turki, nato pa so njegovi lastniki baroni Breunnerji pozidali novo poslopje, graščino Markovci (Martendorf, tudi Martenhof). 
Leta 1450 sta omenjena lastnika dvora Hans in Volbenk Tastler, leta 1459 Jurij Hitzer, od leta 1461 do 1605 pa ga je imela rodbina Breunner. 
Leta 1605 je gospoščino kupil Ivan Draškovič, graščak na Trakoščanu, leta 1666 Sigmund Schaffmann, po letu 1739 pa so bili Markovci last grofa Tadeja Attemsa, ki je posestvo združil z Dornavo in graščino spremenil v pristavo. 
Kdaj je poslopje razpadlo in kje je stalo, ni znano. 

2

Melje, dvorec

12. stoletje

4

14. stoletje

13. stoletje

Mevce, dvor

Na strmem griču nad vasjo Miren južno od Nove Gorice blizu slovensko-italijanske meje je bilo sprva prazgodovinsko gradišče, nato rimska utrdba, ki je branila prehod čez Sočo, v srednjem veku pa so vitezi Tosi baje pozidali mirenski grad (Monte Grado). 
Blizu samostana in cerkve sv. Marije so ostanki zidov, ki jih lahko opredelimo kot razvaline srednjeveške utrdbe.

Gorenjska, Moravče (K/18)

Na Štrucljevem vrhu nad potokom Mozirnica pri Mozirju, kjer je še deloma ohranjen obrambni jarek, je verjetno stal grad Mozirje (Prassberg). 
Mozirje je bilo prvotno del gornjegrajskega aloda svobodnega gospoda Diebalda de Chagere, nato od leta 1140 last oglejskega patriarha, ki ga je pred letom 1231 dal v fevd grofom Vovbrškim, leta 1322 pa svobodnim gospodom Žovneško-Celjskim. 
Leta 1146 ga je upravljal oglejski ministerial Pelegrin de Mosiri, leta 1231 je omenjen Ulrik de Proessperch, leta 1247 ga je imel v fevdu Friderik s Castella, leto zatem pa je bil kastelan Wulfing iz Letuša. 
Grad je bil porušen leta 1249, vendar so ga obnovili, saj ga je patriarh Gregor leta 1267 dal v fevd Gebhardu z Mozirja (von Wrusberch). 
Vovbrška gradiščana sta bila viteza Rudolf (omenjen leta 1309) in Hartnid (1317), prvi žovneški kastelan pa je bil Guncel s Turna (1329). 
Grad je dokončno propadel v 14. stoletju (kot gradišče - purchstal je omenjen leta 1350 in okrog leta 1480).

V 15. stoletju so Auerspergi pozidali v Želimeljski dolini lovski dvorec Namršelj (Hammerstill), večje enonadstropno poslopje s strmo dvokapno streho, bolj podobno pristavi kot pa gradiču. 
Leta 1552 je dvorec kupil grof Ursini-Blagaj, skoraj celo 17. stoletje (od leta 1603 do 1692) je bil last grofov Engelshausov z Iga, dokler ni 1692. leta ponovno prišel v roke Auerspergov (kupil ga je grof Volf Engelbert). 
Do konca druge svetovne vojne je bil v Namršlju turjaški graščinski in gozdni oskrbniški urad, v njem pa so bivali tudi oskrbniki gradu Turjak. 
Od leta 1941 je v njem bival zadnji turjaški oskrbnik Josip Goederer, ki je svojim gospodarjem pred vojno naredil več škode kot koristi, do leta 1943 je bil italijanski komisar želimeljske občine. 
Predelano enonadstropno poslopje z vhodnim stolpastim prizidkom v vasi Želimlje pri Ljubljani je bilo po drugi svetovni vojni v posesti gozdnega gospodarstva, sedaj je v kmečki lasti. 
V bližnjih Poljanah je bila grajska pristava s kobilarno, po preselitvi konjev na Ig pa so turjaški grofje v Poljanah vzrejali lovske pse.

V naselju Norički Vrh pri Gornji Radgoni stoji sredi urejenega parka dobro vzdrževan dvorec Norički vrh (Narrenbuehel), ki je od leta 1934 last rodbine Kunej. 
Dvor je stal že v 15. stoletju, morda so ga imeli Naerringerji, nato plemiči Perneški z Negove. 
Leta 1543 so ga priženili Racknitzerji, leta 1629 ga je kupil Ivan Tomaž Casinelli, med letoma 1688 in 1802 so ga imeli grofje Leslie, nato pa Marko Prey, grof Duklas Dietrichstein, Roza Romario, baron Stwrtnik, od leta 1869 pa vitez Pavel Hempl. 
Leta 1914 je dvorec kupil baron Vladimir Giesl von Gieselheim, leta 1928 dr. Boehm, nato Marija Černiček, za njo radgonska posojilnica in leta 1934 rodbina Kunej. 
V sedanjo enonadstropno pravokotno poslopje s prizidano paviljonsko galerijo in lepim klasicističnim portalom so dvorec predelali okrog leta 1870. 
Po zadnjih lastnikih je dobila ime Kunejev grad. 

Leta 1443 je v zgodovinski listini omenjen turn ze Newdorf v Stari Novi vasi pri Križevcih severozahodno od Ljutomera, ko ga je dobil v deželnoknežji fevd Friderik pl. Grabenski, leta 1542 je omenjen dvor, sredi 16. stoletja pa so imenje podedovali pl. Stadli. 
Kje je stal stolpasti dvor Newdorf, ni znano. 
Njegov predhodnik je bil strelski dvorec iz 13. stoletja.

15. stoletje

Novi grad, grad

Primorska, Ilirska Bistrica, Podgrad (Stari grad) (T/10) 3

4 17. stoletje

Nekdanji dominikanski samostan na griču nad Založami pri Polzeli, ki ga je leta 1453 ustanovil celjski grof Friderik II., so v prvi polovici 19. stoletja prezidali v dvorec Novi Klošter (Neukloster). 
V bližnjih Založah (Zalach) so leta 1436 omenjeni kar trije dvori (Mertlein hof, Turner hof, Dietprands hof). 
Leta 1787 je bil samostan razpuščen, leta 1820 je samostansko stavbo in posest kupil Jakob Brezic, leta 1826 Jožef Oesterlein, leta 1843 pa grof Ferdinand Anton Aichelburg, ki je stavbo temeljito predelal. 
Poznejši lastniki dvorca so bili Ignacij Kurz (1858), grof Herman Wurmbrand (1870), grof Johann Plater Broel (1890), Samuel Samueli (1893), Klara Schicho (1895), Gvido Riedel (1904), od 1912 Oton Pollak, nato pa Oskar Parin iz Švice. 
Danes so v Novem Kloštru, ki so ga v 19. stoletju predelali v neogotskem slogu, stanovanja. 
Gre za štiritraktno stavbo pravokotnega tlorisa; stanovanjska trakta sta dvonadstropna in s stranskima kriloma oklepata veliko notranje dvorišče. 
Stavbi sta prizidana neogotska vogalna stolpiča, ohranjen pa je še stari okrogli vogalni stolp. 
K dvorcu je prizidana novejša kapela. 
Leta 1996 je Novi Klošter kupil podjetnik Andrej Savodnik in pričel z obnovo; v dvorcu bo hotel z gostiščem ter prostori za druge dejavnosti.

1

Pakenštajn, grad

Petanjci, dvorec

Skrit za stoletnimi drevesi na strmem griču blizu istoimenskega naselja na jugozahodnem pobočju Orlice na Bizeljskem počasi propada grad Pišece (Pischaetz). 
Na njem so gospodovali salzburški ministeriali vitezi Pišečki, leta 1266 sta omenjena viteza Konrad in Viljem (leta 1315 Rudolf, leta 1339 pa Viljem), grad pa prvič šele leta 1329 kot haus Pischaetz (nato še leta 1346 kot vest Pischacz, leta 1426 kot veste Pischecz in leta 1433 kot gesloss Pischecz). 
Ko so pišečki vitezi izumrli sredi 14. stoletja (1353), so grad upravljali nadškofovi oskrbniki in upravniki ter zastavni lastniki in najemniki, med njimi Žiga Dobrnski (omenjen leta 1406), Friderik Ratt (1426), Žiga Mordachs in nasledniki (med letoma 1454 in 1536), Jurij Brestaniški in Janž Khiessl (1590), leta 1595 pa ga je kupil baron Inocenc Moscon. 
V lasti te rodbine je grad ostal do konca druge svetovne vojne. 
Mosconi so Pišece temeljito predelali (v "neoromanskem" slogu) v drugi polovici 19. stoletja. 
Prvotna, še romanska grajska zasnova je obsegala štirioglat obrambni stolp in pravokotni palacij s kapelo ter mnogokotnim obzidanim dvoriščem. 
Vischer je v drugi polovici 17. stoletja v svoji topografiji štajerskih gradov upodobil Pišece kot mogočno pravokotno stavbo, ki jo obdaja obzidje s stolpiči, vendar pa je ta upodobitev nezanesljiva, saj ji manjka dominanta - romanski stolp. 
Grajsko jedro tvori mogočen štirinadstropen romanski stolp kvadratnega tlorisa s poltretji meter debelimi stenami, visok je šestintrideset metrov, kateremu so v gotski in renesančni dobi prizidavali dvonadstropne stanovanjske trakte, naslonjene na še deloma romansko obzidje. 
V vzhodnem stanovanjskem traktu je ohranjena romanska grajska kapela. 
Zadnji Moscon, baron Julij Alfred, je umrl leta 1927, nato je Pišece od leta 1938 imela Mestna hranilnica v Mariboru. 
Med obema svetovnima vojnama so bile v grajskih sobanah stare slike, orožje in pohištvo. 
Po drugi svetovni vojni so bila v gradu stanovanja, pred leti je v njem živela samo še ena družina, sedaj pa prazen počasi razpada (upravlja ga občinska kulturna skupnost Brežice).

5

Dvor, ki je ležal nekje ob Kamniški Bistrici blizu Kamnika, se pojavlja v virih leta 1398 (hof gelegen am Plekaers), leta 1414 (hof am Plek), leta 1421 (hoff zu Pleker) in nato še večkrat do leta 1479 (hof zu Plekher). 
Leta 1398 ga je vojvoda Viljem podelil v fevd Ulriku in Nikolaju Plekerju, leta 1421 je bil last Martina in Jakoba pl. Dewplicza iz Duplice, leta 1445 je tretjino dvora imel kamniški meščan Miksej Markes, leta 1460 je kranjski deželni vicedom Jurij Rainer kupil Markesovo tretjino, devet let pozneje pa še del dvora, ki so ga imeli pl. Dewpliczi. 
Leta 1574 sta dobila v fevd po tretjino dvora Eberhard pl. Gallenberg in Andrej pl. Apfaltrer.

Dvor Pleterje (Pleterhof), manjšo enonadstropno stavbo z rustičnimi vogali in kamnitim polkrožno zaključenim portalom, so sezidali pl. Wernegkhi v začetku 17. stoletja, zatem pa so bili lastniki od leta 1693 baron Karel Sigfried Kheysell, od leta 1697 grof Jožef Lamberg, nato baronica Ana Maksimila Valvasor, verjetno kmalu zatem ljubljanski jezuitski kolegij, od leta 1794 študijski sklad, leta 1838 ga je kupil baron Julij Adolf Borsch-Borschod, nato pa 1899. leta kartuzija v Grenoblu in posestvo združila s samostanom v Pleterjah. 
Stal naj bi nekje blizu Dul pri Bučki, tako trdijo nekateri zgodovinarji, nanj pa se nanaša omemba v listini iz leta 1404, ko je obsegal štiri hube (hof ze Pletriach). 

4

1

Podigrac, dvor

5

5

16. stoletje

Gradič Podturn (Siemitsch), skromno visokopritlično zidano poslopje v Semiču, je baron Janez Auersperg leta 1576 podaril Erhardu Peltzhoferju, skoraj celo 17. stoletje so ga imeli pl. Semeniči, nato pa ga je leta 1704 kupil grof Ferdinand Albert Lichtenberg. 
Konec 18. stoletja (1799) je prešel v meščanske roke, kupil ga je Anton Steyrer, nato leta 1805 na dražbi Janez Mihelčič, dedovala ga je Marija Kunšič, po lastniku Matiji Ogulinu, ki ga je kupil leta 1899, je dobil ime Ogulinovo. 
Zadnji lastnik je bil semiški trgovec Šušteršič. 
Razpadajoči gradič so podrli pred prvo svetovno vojno. 

Pogonik, dvorec

1

Na strmem bregu nad reko Kolpo pod Predgradom jugozahodno od Črnomlja je nekdaj stal grad Poljane (Poellant), ki so mu zaradi turške nevarnosti v 15. stoletju dozidali velik tabor. 
Grajsko jedro so tvorili mogočen štirinadstropni obrambni stolp (bergfried), dvonadstropni palacij in trinadstropna stolpasta stavba, to grajsko jedro pa je obdajalo obzidje z okroglim in četverokotnim obrambnim stolpom ter mogočno bastijo. 
V drugi polovici 15. stoletja so k gradu priključili protiturški tabor, ki ga je varovalo obzidje in okrogli obrambni stolpi. 
Grad je omenjen šele leta 1325 kot castrum Poelan (nato še leta 1336 - castro de Poelano, leta 1353 in 1399 - vest Poelan, leta 1425 kot castrum oz. vesten Polan, leta 1457 - gslos Poelan an der Khulpp, leta 1485 in 1486 pa kot castro Polano), a je bil gotovo sezidan kmalu po letu 1250, saj naj bi v začetku 12. stoletja tam stala lastniška cerkev, že leta 1221 pa je bila ustanovljena poljanska župnija. 
Kot oglejski fevd so ga upravljali svobodni gospodje Auerspergi, po letu 1248 pa grofje Ortenburški (med njihovimi fevdniki so omenjeni: leta 1325 vitez Markvard Poljanski, leta 1333 Ernest, leta 1353 Nikolaj in leta 1401 Peterlein) in Celjani, nato pa je postal deželnoknežja last (leta 1457 ga je cesar Friderik III. dal v dosmrtni užitek vitezu Erhardu Hohenwartu). 
Sredi 16. stoletja so gospoščino dobili gospodje Schnitzenbaumi (leta 1562 je omenjen gospod Viljem), 1618. leta pa je Poljane kupil baron Janez Jakob Khiessl in jih priključil kočevskemu in ribniškemu gospostvu. 
Od leta 1641 do konca druge svetovne vojne so bili lastniki Auerspergi. 
Kakor Kostel so tudi Poljane leta 1809 iz maščevanja požgali Francozi, tako da o nekdanjem mogočnem gradu pričajo le neznatni sledovi. 

14. stoletje

Poljšica, dvor

Ponoviče, dvorec

Ponoviče so bile sprva posest grofov Višnjegorskih, nato pa grofov Ortenburških in knezov Celjskih, izpričanih lastnikov Litije v 14. oziroma 15. stoletju. 
Dvorec Ponoviče (Ponawitsch) na obronku hriba nad Savo severovzhodno od Litije je sredi 16. stoletja morda iz dvora Ponowitsch (omenjenega okoli leta 1320) prezidal kranjski deželni vicedom Viljem Praunsperger, ki je umrl leta 1589. 
Valvasor piše, da je bil leta 1630 lastnik baron Jurij Wagen, nato pa Krištof Gotscheer (Gottschedt) iz Cerknice. 
Leta 1635 so Ponoviče zavzeli in oplenili uporni kmetje. 
Valvasor je Ponoviče upodobil kot veliko dvonadstropno stavbo, ki pa je sedanjo podobo dobila po temeljitih predelavah v obdobju baroka. 
Današnji gosposki hiši s polkrožno atiko nad rizalitno poudarjeno srednjo osjo sprednjega pročelja, dvema lepima rustičnima portaloma z biforama v nadstropjih nad njima in vogalnima četeverokotnima stolpičema s čebulasto streho, so prizidali še en trakt, tako da ima dvorec tlorisno obliko črke L. Ohranjena so okna s kamnitimi obrobami, v pritličju pa so na oknih lepo izdelane baročne mreže. 
Leta 1638 je Krištof Gottschedt (Kočevar) prodal Ponoviče baronu Henriku Paradeiserju. 
Že leta 1651 je gospoščino kupil baron Karel Wizen pl. Witzenstein in jo združil z Lebekom, leta 1698 je Ponoviče za doto dobil grof Leopold Ursini-Blagaj, nato pa je dvorec hitro menjal lastnike. 
Med lastniki so bili še grofje Lambergi, skoraj sto let so Ponoviče imeli baroni Wolkensbergi (od leta 1728 do 1826), nato pa dr. Pfefferer (od leta 1826), Franc Haring (od 1846), grof Julij Klebelsberg (od 1848), rodbina Ehrenreich (od 1851), nato je stavba prešla v meščanske roke. 
Med lastniki srečamo po letu 1884 Franca Hrena, nato Nikolo Makarja in Nikolo Petroviča iz Karlovca, ki sta Ponoviče kupila leta 1908 in jih že čez mesec dni prodala italijanskim trgovcem Pischiuttiju, Saccomaniju in Mariniju iz Vidma. 
Do razpada avstro-ogrske monarhije je bila v dvorcu tovarna špirita in kvasa, med obema svetovnima vojnama, ko je bilo lastnik dvorca veliko županstvo ljubljanske oblasti oz. Dravska banovina, pa ruska gimnazija in dekliško vzgajališče. 
Jeseni 1941 so se v njej nastanili nemški vojaki, po drugi svetovni vojni pa je bil v Ponovičah sedež družbenega živinorejskega posestva. 
Danes so v zanemarjeni in propadajoči stavbi stanovanja in gostinski lokal.

Postojna, grad

17. stoletje

12. stoletje

Na ravnini med Spodnjo Polskavo in Pragerskim stoji dvorec Pragersko (Pragerhof), ki ga je iz starejšega dvora, leta 1516 last Ivana Aigla pl. Gruenberga z Gromperka (po njem naj bi se stavba imenovala Gruenberg), po letu 1580 prezidal Krištof Prager z Jamnika in Gromperka (leta 1599 je omenjen Pragerischer Hoff). 
Leta 1635 so ga oplenili in požgali uporni kmetje. 
Poznejši lastniki dvorca in gospoščine so bili grof Jurij Seifried Dietrichstein, ki ga je leta 1674 prodal svojemu pragerskemu upravniku Janezu Jožefu Bratcu (poznejšemu pl. Breitenfeldu), katerega je nasledil zet, celjski odvetnik Herman Popp. 
Leta 1715 ga je mariborski zdravnik Johann Matija Popp prodal baronici Mariji Julijani Wildenfels (takrat je omenjen kot Edelsitz Pragerhof), leta 1740 ga je pridobil baron Kamilo Berlendis, leta 1766 ga je imel mariborski okrožni glavar Jožef Felber, leto zatem Kajetan pl. Langenmantel, po letu 1768 Sigmund Pflegeritsch, od leta 1794 Jožef Ludvik Schmell, po letu 1832 Anton pl. Formacher, nato grof Julius Attems. 
Leta 1894 ga je kupil falski graščak dr. Jernej Glančnik in v lasti te rodbine je bil do konca druge svetovne vojne. 
Po njej so ga nacionalizirali, zdaj pa so v njem stanovanja. 
Dvorec je štiritraktna enonadstropna stavba z majhnim notranjim, na dveh straneh pritlično arkadiranim dvoriščem in s prizidanim vhodnim stolpičem, ki je okrašen s stopničasto atiko. 

13. stoletje

5

Prestranek, graščina

Prešnik, dvorec

1

Na nizki vzpetini blizu Gorice pri Šmartnem v Rožni dolini zahodno od Vojnika je sprva stala pristava bližnjega gradu Ranšperk, ko pa jo je leta 1668 kupil vitanjski graščak Ivan Pavel Adamayer pl. Mayerberg, jo je prezidal v dvorec Prešnik (Mayerberg). 
Prvotnemu enoinpolnadstropnemu poslopju pravokotnega tlorisa z arkadiranim notranjim dvoriščem z lepim sprednjim pročeljem, ki ga poudarja prizidani altan in s plastikami okrašena atika, so kasneje prizidali dve stanovanjski krili, ki tvorita zunanje dvorišče. 
Na začelni strani gosposke stavbe je nad polkrožnim portalom neogotska trifora, ob njej pa na podstavkih stojita plastiki Landsknechtov. 
Med lastniki Prešnika so bili tudi Franc Pogačar (priženil ga je leta 1725), nato grof Feliks Reising, leta 1756 je dvorec kupil generalfeldmaršal grof Karel Anton Gross-Villanuova, leta 1763 Jožef Danijel Novak, leta 1805 Franc Anton Sebegg iz Frankolovega, nato Simon Warthol, leta 1864 grof Maksimilijan Montecuccoli, leta 1880 na dražbi celjska Mestna hranilnica, leta 1882 pa ga je kupil tovarnar Karel Struecker. 
Pred drugo svetovno vojno je Prešnik imel veleposestnik K. Kubes, v po vojni nacionaliziranem dvorcu pa so danes stanovanja.

1

5

V Črešnjevcu je blizu mestnih vislic stal Opečni dvor (Ziegelhof), omenjen leta 1438, ki so ga imeli salzburški in kasneje deželnoknežji fevdniki Breunnerji, od leta 1601 mestni gradbeni mojster Antonio della Porta, po letu 1618 pa ptujski minoriti.

Pukštajn, grad

14. stoletje

Puštal, grad

Radeljca, grad

12. stoletje

5

V Rakovici pod Šmarjetno goro pri Kranju je leta 1421 in 1423 omenjen dvor (hoff in der Rakowicz), ki je verjetno obsegal Rakovico in Kucno in je bil last freisinškega škofa. 
V 15. stoletju sta bila lastnika Janez Hallekher in Jurij Lamberger, ki ga je kupil leta 1450. 
Kasneje so ga predelali v pristavo graščine Schrottenthurn, v 18. stoletju pa v kmetski dvorec s stolpičem. 
Potres 1895. leta je poslopje porušil. 
Rakovico je leta 1701 pridobila kranjska plemiška rodbina kmečkega porekla Rakovec (poplemeniteni leta 1689, baroni von Raigersfeld und Adlershofen od leta 1747), ki je imela krajši čas v zakupu tudi Šempeterski grad.

Dolenjska, Trebnje, Rakovnik pri Šentrupertu (M/22)

Ratečevo brdo, stolp

V predelanem dvorcu Ravne (Streiteben) na vzpetini nad dolino Meže na obrobju naselja Ravne na Koroškem, ki so ga leta 1551 zgradili gospodje Hebenstreiti, so danes študijska knjižnica, likovni salon, glasbena šola in muzej s številnimi zbirkami. 
Renesančno enonadstropno pravokotno stavbo s štirimi vogalnimi stolpi in obzidanim dvoriščem so nato od srede 17. stoletja imeli Suechteni (Sichteni) in od začetka 18. stoletja Gačniki (Schlangenburgi) iz Dobrne, od leta 1809 do konca druge svetovne vojne pa grofje Thurn-Valsassina (zadnji grof Douglas Thurn), ki so prvotno stavbo temeljito prezidali. 
Med drugo svetovno vojno je bila v dvorcu dekliška gospodinjska šola, nato nemška vojska, po vojni pa je bila v njem najprej gimnazija. 
Neobaročno predelano stavbo krasijo različno oblikovana pročelja. 
Severno pročelje poudarja konzolast balkon, trifora in čelo z grbom grofov Thurnov, vzhodno fasado poživlja enoosni pomol in dva rizalita, južno arkadni hodnik, zahodno, vhodno pročelje pa močna rizalita. 
V grajski stavbi je bila grajska kapela Janeza Nepomuka. 
Številna okna krasijo lepe baročne okenske mreže. 

Gorenjska, Vodice, Repnje (Repanjski hrib) (J/14)

Dolenjska, Ribnica (P/17)

Mogočne razvaline gradu Rifnik (Reicheneck), omenjenega šele leta 1326 kot vest Reichenekk (takrat je omenjen tudi stolp - turen), so na strmem skalnatem griču na severnem pobočju istoimenskega hriba južno od Šentjurja pri Celju. 
Grad so od začetka 13. stoletja upravljali krški ministeriali vitezi Rifniški (leta 1219 je omenjena Elizabeta Rifniška, leta 1335 savinjski arhidiakon Johannis de Reychenek ter brata Hensl in Mertl Rifniška, leta 1418 Mertt von Reyhennekk). 
Leta 1281 se je Rifniku odpovedal svobodni gospod Gebhard Žovneški, nato so ga upravljali krški vazali vitezi Ploštanjski, pred letom 1326 pa ga je priženil Viljem Vrbovški in dobil v fevd od krškega škofa. 
Pred letom 1335 je Rifnik s poroko dobil Mert Rogaško-Lemberški, ki se je nato imenoval po Rifniku (od leta 1336 do 1344 je bil kastelan vitez Rudolf Žovneški), njegovi nasledniki pa so leta 1359 Rifnik prepustili celjskim grofom. 
Rodbina je ostala na Rifniku (kot celjski vazali), leta 1426 je polovico gospoščine pridobil sorodnik Erazem Lichtenberški, po letu 1456 pa je krški škof podelil Rifnik Erazmovemu sinu. 
Lichtenbergi so ga imeli do leta 1541, nato sorodniki Sauraui (leta 1558 je omenjen Gašper Saurau z Rifnika) in Wagni. 
Grad so leta 1635 opustošili uporni kmetje. 
Prvotni grad, pozidan na skalni kopi, ki ga je z ene strani varovala strmo odsekana pečina, na drugi pa strmina, je obsegal visok trinadstropni romanski stolp, ki se mu je v gotski dobi pridružil še stolp peterokotnega tlorisa, dvorišče med njima pa so prezidali v prostoren palacij in zasnovo obdali z obzidjem z obrambnimi stolpi. 
Na Rifniku je bila grajska kapela blažene Device. 
Razvaline gradu so nad domačijo Koroščevih, v njih je ohranjenih več romanskih in gotskih portalov, svetlobnih lin in oken. 
Med letoma 1403 in 1458 je večkrat omenjen dvor pod grajskih hribom (hof underm perg zu Reichennek), ki je obsegal šest domcev in mlin in ga je leta 1418 imel Mert Rifniški.

15. stoletje

Robin dvor, dvorec

15. stoletje

V Rodmoščih jugozahodno od Gornje Radgone je nekoč stal istoimenski dvor. 
Med letoma 1280 in 1295 je omenjen strelski dvorec Ruedmoten, med letoma 1440 in 1496 pa dvor (hof Ruodmansgrunt). 

Na prepadnem skalnem grebenu nad potokom Radešco blizu Podturna pri Dolenjskih Toplicah so spanheimski ministeriali vitezi Rožeški v začetku 13. stoletja sezidali grad Rožek (Roseckh), ki je v zgodovinskih listinah omenjen leta 1249 kot Reizekke, 1338 kot vest Rassek, leta 1477 pa kot Gretzer turen zu Rossegk. 
Leta 1274 srečamo viteza Ulrika de Rosegkh, leta 1369 pa Majnharda. 
Grad je konec 13. stoletja prevzela veja Auerspergov iz Gradaca, goriških fevdnikov, ki se je večkrat imenovala po Rožeku (leta 1324 brata Henrik in Majncil von Razzek, med letoma 1333 in 1369 Majnhard). 
V 16. stoletju so grad posedovali Blaž Gregorovič (okoli leta 1525), gospodje Strasserji (leta 1560 je omenjen Jurij Strasser), nato njegova hčerka Eva Pairsdorfer (1578) in sredi 17. stoletja barona Jurij in Volf Konrad Jankovič. 
Leta 1681 je Rožek kupil grof Janez Friderik Gallenberg, leta 1733 ga je pridobil grof Franc Karel Lichtenberg, končno pa ga je leta 1793 skupaj s Sotesko kupil knez Viljem Auersperg. 
Grad, sprva večnadstropna stolpasta stavba, obdana z obzidjem, je nadzoroval starodavno pot iz doline Krke v Belo krajino. 
V renesančni dobi, če že ne prej, so prvotni stavbi prizidali enonadstropno stanovanjsko poslopje (palacij) pravokotnega tlorisa z dvema okroglima stolpoma, ki je s starim grajskim jedrom in pomožnimi stavbami ob obzidju okvirjal notranje dvorišče. 
Dokončno je razpadel v 19. stoletju, še nekaj metrov visoke razvaline grajskega jedra in obodnega zidovja, pozidanega iz lomljencev in nekaj ohranjenimi svetlobnimi linami in portali, pa so nad gozdno učno potjo v Podturnu. 

Rožek, grad

Dvorec Ruperčvrh (Ruprechtshof) v istoimenem zaselku nad Stransko vasjo pri Novem mestu je leta 1641 pričel zidati grof Janez Ernest Paradeiser z Mehovega, dokončal pa ga je njegov brat Jurij Sigmund leta 1657. 
S poroko si je Ruperčvrh po letu 1675 pridobil baron Janez Gotfried Egkh, leta 1726 pa je bila gospoščina prisojena kostanjeviškemu samostanu. 
Leta 1825 je gospoščino z dvorcem na dražbi kupil baron Anton Schweiger pl. Lerchenfeld in jo petindvajset let kasneje skupaj z Mehovim in Čretežom prodal Juliju pl. Valmagoniju. 
Gospoščina je kmalu šla iz rok v roke, kupil jo je Avgust Syre, leta 1876 je Ruperčvrh pridobil Čeh Janez Dobržanski, leta 1880 Edvard Pstrosz iz Prage, leta 1887 Jeanne Xavier, leta 1892 tovarnar Robert Schlesinger, kmalu zatem industrialec Robert Goriany iz Opatije, od Hermana Gorianyja pa jo je leta 1919 kupila Josipina Stare in v lasti rodbine Stare-Fabjančič je bila do konca druge svetovne vojne. 
Leta 1942 so dvorec, mogočno dvonadstropno poslopje pravokotnega tlorisa s prizidano baročno kapelo, požgali partizani in danes o njej pričajo le še ena stena, obzidan nasip in dve visoki sekvoji, ki sta nekdaj krasili lep grajski park. 

5

Dolenjska, Ivančna Gorica, Selo pri Radohovi vasi (M/19)

5

17. stoletje

Grofje Petazzi so, ko je pogorel grad Švarcenek, po letu 1700 v Sežani pozidali manjši dvorec, ki mu je prebivalstvo nadelo ime Stari grad. 
Leta 1817 so stavbo kupili senožeški Garzarolliji, nato pa so jo imele rodbine Polay, Vinci, Marini, veletrgovec Truden, leta 1923 pa je dvorec pridobil baron Demetrius Economo, lastnik Socerba. 
Pred drugo svetovno vojno so bili v njem razni uradi, po njej stanovanja in glasbena šola, danes pa je v Petazzijevem dvorcu poleg stanovanj še reševalna postaja. 
Precej predelana enonadstropna stavba ima tlorisno obliko črke L, ohranjen je kamnit portal, nekdanja grajska kapela pa razpada. 
Na Taboru nad Sežano so razvaline četverokotnega stolpa s tanjšimi stenami, ostanki obrambnega zidu in jarkov. 
V stolpu so vidne strelne line. 
Nekateri zgodovinarji menijo, da gre za utrdbo istrskega mejnega grofa Ulrika Weimarskega iz konca 11. stoletja, ki so jo v 15. stoletju prezidali v protiturški tabor.

Primorska, Vipava, Slap (O/07)

Slape, dvor

5

Nekje na Križnem vrhu ali na Straži pri Mokronogu je verjetno stal stolpasti grad Slepčjek oz. Slepšek (Plintenbach), freisinški fevd grofov Višnjegorskih in pozneje grofov Andeških. 
Upravljali so ga njihovi oz. freisinški ministeriali vitezi s Slepčjeka (leta 1228 so omenjeni Henrik, Herman in Ortolf de Plutenpach, leta 1250 Ortolf de Plintenpach, leta 1261 vitez Friderik), konec 13. stoletja pa so na njem občasno živeli tudi posamezniki iz rodu Čreteških, njihovih sorodnikov. 
Stolpasto poslopje so kasnejši lastniki Minndorferji (leta 1451 je omenjen Andrej Minndorfer s Slepšeka, pred njim pa ga je leta 1436 dobil v celjski fevd njegov oče Marko) prezidali v dvor. 
Viteza Rudolf in Friderik s Slepčjeka sta sredi 13. stoletja proti volji freisinškega škofa pozidala grad Štrlek (Straleck) pri Šmarjeških Toplicah. 
Leta 1502 sta Slepšek (tudi Brezovica ali Slepschek) imela Jurij Mordachs in Luka Hussinger, leta 1634 je bil dvor last Jurija Novaka, leta 1643 pa je Jurij Erazem pl. Scheyer prodal dvor Jakobu Zupančiču. 
Dvor je nazadnje omenjen v drugi polovici 18. stoletja, ko ga je Janez Anton Bosizio prodal Hanžeju Metelku. 
Kje je stal, ni znano.

11. stoletje

Gorenjska, Medvode, Smlednik (J/14)

13. stoletje

Socerb, grad

11. stoletje

Na razgledni točki vrh skalnatega Brega, kjer prehaja Kras v razgibana Šavrinska Brda, stojijo na prepadni steni nad vasjo Socerb severovzhodno od Kopra razvaline gradu Socerb (Serff, San Servolo). 
Prvotno stolpasto utrdbo je verjetno kmalu po letu 1040 pozidal istrski mejni grof Ulrik Weimarski, v 13. stoletju pa so ga zasedli Benečani in ga leta 1413 še dodatno utrdili. 
Kmalu zatem je prešel v roke tržaške škofije, a so ga Benečani leta 1463 med vojno s Trstom ponovno zasedli. 
Okoli leta 1475 je na Socerbu gospodoval beneški plemič Ducaino, ki je z močno vojaško posadko ustrahoval bližnjo in širšo okolico. 
Benečani so imeli Socerb do leta 1511, ko sta ga zavzela tržaški kapitan Nikolaj Rauber in grof Krištof Frankopan. 
Cesar je socerbsko gospoščino, po mirovnem sporazumu v Wormsu (leta 1521) je pripadla deželi Kranjski, podelil Rauberju, po njegovi smrti leta 1540 pa Martinu Cusmanu. 
Od leta 1555 so imeli Socerb v zakupu baroni Petazziji, grof Benvenutto Petazzi je gospoščino kupil leta 1622, leta 1690 pa so Petazziji vrnili gospoščino nadvojvodski komori v Gradcu, ki je Socerb dokončno odkupila leta 1702. 
Takrat je Socerb upravljal Petazzijev vazal vitez Lattierio. 
Leta 1708 je Socerb kupil markiz Hercules Turinetti de Prie e Pancalieri, nato je bil graščak baron Jožef Salvai, leta 1768 pa je baronica Elizabeta Salvai prodala gospoščino markizu Antoniu Lederchi Montecuccolliju iz Modene. 
Leta 1780 je grad uničila strela, markizi Montecuccolli (gospoščino so imeli do leta 1878) pa so ga le delno obnovili. 
V začetku 20. stoletja (1907) je Socerb kupil baron Demetrius de Economo iz Trsta, ki je med letoma 1924 in 1925 temeljito obnovil zunanje zidove, renesančno obzidje in obrambni stolp. 
Med drugo svetovno vojno je bil leta 1944 v gradu sedež VOS in ljudskega sodišča. 
Danes je v gradu gostišče. 
Valvasor je Socerb upodobil kot dvokrilno dvonadstropno poslopje z rondelo na vogalu, z visokim vhodnim stolpom kvadratnega tlorisa in mogočno bastijo, ki sta varovala dostop do gradu po v skalo vsekanih stopnicah, močno obzidje na dveh izpostavljenih straneh pa je tvorilo veliko notranje dvorišče. 

Soteska, dvorec

Gospodje Širski so sredi 15. stoletja na levem bregu Krke v Soteski vzhodno od Straže pri Novem mestu sezidali stolpast dvor (omenjen leta 1454 kot haws und turren Aynod, leta 1484 pa kot hauss, turren Ainett), ki ga je kranjski deželni upravitelj grof Georg Sigmund Gallenberg med 1664. in 1670. letom podrl in pozidal mogočen dvorec Soteska (Ainoedt), enega najlepših predstavnikov pozne fevdalne arhitekture na naših tleh. 
Pozidan je bil v obliki štiritraktne dvonadstropne stavbe pravokotnega tlorisa s slikovitimi nadstropnimi dvoriščnimi arkadami, razsežnimi hodniki, lepimi galerijami in stopnišči ter poslikanimi sobanami in grajsko kapelo. 
Štirje pravokotni ogelni stolpi so dvorcu na zunaj dajali videz renesančne trdnjave, skozi tri portale v grajskem parku pa je vodila pot do štirikonhalnega vrtnega paviljona. 
Janez Vajkard Valvasor je v "Slavi vojvodine Kranjske" med drugim o Soteski zapisal, da je grof Gallenberg prvotno graščino skoraj do konca podrl in pozidal novo, vendar so v jugozahodnem vogalu dvorca še ostanki prvotnega poznogotskega poslopja, ki je bilo z dvema mostovžema povezano z zahodnim traktom dvorca, v severovzhodnem vogalu pa je bila močnejša čokata stolpasta stavba. 
Leta 1733 je Sotesko kupil grof Dizma Auersperg, leta 1743 grof Franc Karel Lichtenberg, leta 1793 pa knez Viljem Auersperg. 
Turjačani so Sotesko obdržali do konca druge svetovne vojne. 
Ko so se malo pred drugo svetovno vojno začele podirati strehe na razpadajočem gradu Žužemberk, so Turjačani kamnoseško obdelane stavbne člene prepeljali v Sotesko in jih tam skladiščili. 
V dvorcu je bil tudi sedež gospoščinskega oskrbnika ter gozdnega upravitelja. 
Med drugo svetovno vojno so dvorec požgali partizani. 
Razvalina je spomeniško zavarovana in jo počasi obnavljajo. 
Zgodnjebaročni vrtni paviljon ("hudičev stolp") deteljičastega tlorisa je ohranjen, pred leti so ga temeljito obnovili, v njem pa so imenitne alegorične freske, ki jih pripisujejo slikarju Almanachu. 
Nekoč je stal sredi lepo oblikovanega baročnega grajskega parka, o katerem pa danes skorajda ni več sledu. 

Spisičev dvor

Dolenjska, Novo mesto, Srebrniče (O/22)

1

Vinski dvorec kostanjeviškega samostana Straža (Straschahoff) je stal v hribih nad vasjo Cerina severozahodno od Mokric. 
V 16. in 17. stoletju je bil samostanska last, nato pa rodbine Wutz. 
Leta 1772 ga je Luka Wutz prodal Janezu pl. Amigoniju. 
Straža je zadnjič omenjena sredi 19. stoletja. 

5

Dolenjska, Ljubljana, Ig (M/15)

Štajerska, Slovenska Bistrica, Poljčane, Studenice (H/28)

15. stoletje

2

18. stoletje

1

Nad Podvrhom, približno stopetdeset metrov jugovzhodno od razvalin Žovneka pri Braslovčah, so pičli ostanki stolpa Šenek (Scheinek), leta 1288 omenjenega kot castrum Scheinek, nato pa večkrat kot stolp (leta 1308 turn Scheynek, leta 1423 turn Scheynekg). 
Njegovi lastniki so bili svobodni gospodje Žovneški, na njem pa so bivali njihovi kastelani z Žovneka, pred letom 1356 njihov vazal Leopold Raumschuessl, ki se je imenoval po Šeneku (leta 1356 Leupoldi de Scheinnek, leta 1371 Leupolt dem Raumschuessel von Scheynek). 
Razdejali so ga Celjani sami leta 1438 med boji s Habsburžani. 
Leta 1458 ga je dobil v oskrbo Hans Pressinger, nato Kozma Grabenski, po letu 1479 Jakob Schrott. 
Na grebenu žovneškega grajskega hriba so še meter visoki ostanki stolpaste stavbe s približno meter debelimi zidovi, deloma pa je ohranjen tudi obrambni jarek. 

17. stoletje

Grad Šenkov turn (Schoenkenthurn) je nekdaj stal na manjši vzpetini v podnožju Debelega vrha ob robu naselja Šinkov Turn jugovzhodno od Vodic. 
Grad je prvič omenjen leta 1314 (Turen), kot stolp še večkrat med letoma 1337 in 1394, leta 1353 kot Schenken turen, nato še leta 1419 (Schaenkchenturn) in 1436 (Schenkentarn). 
Po Valvasorjevih besedah je bil prvotni grad Šenkov turn šest nadstropij visok stolp z dvojnim obrambnim obzidjem in ga je od Debelega vrha ločeval širok in globok obrambni jarek, sezidal pa ga je med letoma 1240 in 1250 baron Amalrich Schenckh iz Ostrovice (Hochosterwitz) na Koroškem. 
Gospodje von Osterwitzi so imeli pomemben položaj dvornih točajev že od leta 1209, imeli so veliko posesti na Koroškem, pa tudi nekaj gospoščin na Kranjskem. 
Leta 1356 sta Niklas in Herman Schenckh von Osterwitz prodala Šenkov turn Nikolaju pl. Gallenbergu. 
V posesti Gallenbergov je bil grad verjetno do druge polovice 16. stoletja, ko je leta 1582 gospoščino kupil Janez Jurij pl. Ainkhuern z Ljubeka, deželni upravnik na Kranjskem, nato pa je hitro šel iz rok v roke. 
Med graščaki so bili pl. Raspi (od leta 1625), ti so podrli prvotno poslopje in pozidali novo, Franc Krištof Schwab, brat ljubljanskega škofa Tomaža Hrena cesarski svetnik Andrej Hren (od leta 1634), Gabrijel Eder pl. Edenburg (od leta 1703), Frančiška pl. Gasparini (sredi 18. stoletja), Franc Pirh (od 1822) in Alojz Porta (1828). 
Leta 1832 je grad kupil Alojz Mugerle, zakupnik gradu Krumperk, nato so bili graščaki Janez Nepomuk Kuehnel (od leta 1852), Janez Kecel (podedoval 1864), Marija Prašnikar (podedovala 1888) in ljubljanski trgovec Ernest Hammerschmidt (1898), od leta 1900 pa Beta Pekarek pl. Peka iz Prekope pri Kostanjevici. 
Ker je ljubljanskemu škofu Antonu Bonaventuri Jegliču dolgovala 9.370 kron, mu je leta 1902 odstopila Šinkov turn. 
Škof je gospoščino leta 1910 prodal Mihaelu Zmrzlikarju, leta 1913 jo je kupil upokojeni župnik Janez Tavčar, štiri leta kasneje pa baron Gotfried Lazzarini. 
Pred drugo svetovno vojno je bila v njem šola, decembra 1943 pa so ga požgali partizani. 
Razvaline so odstranili po letu 1951, tam pozidali novo hišo, kamenje pa porabili za zidavo in obnovo vaških hiš ter za utrjevanje makadamskih poti. 
Danes na obstoj nekdanjega gradu kažejo le sledovi v konfiguraciji zemljišča, škarpa iz dela grajskega zidu in razpadajoči vrtni paviljon. 
V začetku 17. stoletja so prvotni, močno utrjeni stolpasti grad podrli in na njegovem mestu sezidali novega, masivno dvotraktno poslopje z mnogokotnim obrambnim stolpom in konzolnim stolpičem na vhodnem pročelju. 
Ostala dva trakta so prizidali kasneje, tako da je grad pričakal 20. stoletje kot štiritraktna zgradba z arkadnim dvoriščem. 
V enem od traktov so bili ohranjeni deli nekdanje zgodnjegotske stavbe, v njem je bila tudi grajska kapela z vzidano ploščo škofa Tomaža Hrena. 
Ohranjenih je bilo več gotskih oken s kamnitimi okviri in kamniti polkrožni portal iz 17. stoletja. 

Dolenjska, Litija, Moravče pri Gabrovki, Gabrska Gora (M/20)

14. stoletje

Šikulje, dvor

Štajerska, Laško, Zidani Most, Širje (K/23)

1

Na strmi prepadni skali na robu soteske nad reko Reko pri Famljah, nedaleč od Škocjana pri Divači, se dvigujejo razvaline gradu Školj (Neukhoffell, Noviscoglio), oglejskega fevda gospodov Devinskih in njihovih sorodnikov grofov Walsee, prvič omenjenega leta 1426, ko je na njem gospodoval vitez Erhardus von Scolcum. 
Grad je bil pozidan verjetno že v prvi polovici 13. stoletja, med kastelani pa so bili vitezi Plankensteini in Rauberji, ti že kot deželnoknežji fevdniki, saj je Školj kot del gospostva Senožeče po smrti Ramberta Walseeja leta 1483 pripadel Habsburžanom. 
Rauberjem so sledili pl. Neuhausi, leta 1569 je omenjen gospod Anndre von Neu hauss zu Neukhoffl, ki so imeli gospoščino do srede 17. stoletja, nato so Školj imeli plemiči de Leo. 
Leta 1669 je Janez Krstnik pl. Leo dal Školj v zakup Andreju Danijelu Mordachsu, kmalu zatem pa ga je kupil baron Janez Franc Rossetti. 
Rossettiji so Školj predelali v udobno rezidenco, uredili cesto do Famelj in ob gradu posadili veliko dreves. 
Leta 1809 je gospoščino z razpadajočim gradom kupil poštni mojster v Sežani in Razdrtem Matija Dolenc, od leta 1885 pa ga je imela rodbina Dekleva. 
Prvotni, morda še romanski ali zgodnjegotski grad je obsegal velik dvonadstropen dvotraktni stanovanjski palacij, ki so ga varovali močno in visoko obzidje z mogočnim okroglim obrambnim in četverokotnim vhodnim stolpom, obrambni jarek in prepad. 
V gradu je bila grajska kapela, znotraj obzidja pomožna poslopja, sredi dvorišča pa vodnjak. 
V renesančni dobi so uredili arkadne hodnike na dvoriščni strani palacija, v 17. stoletju pa na južni strani zasnove pozidali še eno obzidje, ki je tvorilo ozko predgradje. 
Danes je grajska razvalina z delom zemljišča v posesti Marjana Viteza iz Medvod.

Razvaline starega šoštanjskega gradu (Schoenstein) so na pomolu strmega griča nad istoimenskim trgom. 
Leta 1193 in nato še večkrat sta omenjena viteza Eberhard in Herman de Schonenstein, sprva šentpavelska, zatem pa vovbrška fevdnika. 
Od rodbine sta omenjena še Peregrinus (leta 1213) in Gundakar (leta 1236), nato pa je rod po letu 1268 izumrl. 
Leta 1311 je omenjen vovbrški kastelan Pfafflin s Šoštanja, leta 1322 ga je po grofih Vovbrških podedoval svobodni gospod Friderik Žovneški in ga osem let pozneje zastavil grofom Walsee, vendar ne za dolgo. 
Leta 1436 je omenjen celjski upravnik Jošt Vaisst, med letoma 1441 in 1447 Johannes Woytlander von Schonstain, leta 1448 Anthony Grimschitzer, leta 1456 pa Andrej Trebniški, ki je branil grad pred cesarskimi četami in pozneje dobil Šoštanj v zastavo. 
Po smrti kneza Ulrika Celjskega leta 1456 so ga upravljali razni deželnoknežji oskrbniki (leta 1459 je omenjen Krištof Narringer). 
Leta 1473 so grad, prvič je v zgodovinskih virih omenjen leta 1318 kot purch Schonstain (leta 1372 Haus und Schloss Schoenstein, leta 1444 haws, mayrhof am Purkperg), razdejali Turki. 
Zadnjič je omenjen leta 1503 kot gradišče. 
Stari grad sta sestavljala mogočni obrambni stolp (bergfried) in pravokotni palacij, zavarovana z obzidjem in še ohranjenim globokim obrambnim jarkom, ki je grad ločeval od hriba, dostop vanj pa je vodil prek dvižnega mosta. 
Danes je deloma ohranjen le razdejani trinadstropni romanski stolp s poltretji meter debelimi zidovi, pozidan iz v pravilne lege položenih klesancev. 
V drugem nadstropju je ohranjena tudi romanska svetlobna lina, o ostalih grajskih stavbah pa pričajo le skromni ostanki zidov. 

16. stoletje

5

Po najnovejših raziskavah so dvorec Štatenberg (Statenberg) pri Makolah pričeli zidati grofje Attemsi menda že leta 1696, dokončno zgrajen pa je bil med letoma 1720 in 1740 po načrtih italijanskega arhitekta Camesinija. 
Zasnovo tvorijo štirje dvonadstropni trakti s poudarjenim osrednjim poslopjem z odprtim dvoramnim stopniščem, v katerem je stebrna dvorana v pritličju, viteška dvorana pa v nadstropju. 
Glavno, pilastrsko členjeno pročelje je na zunanji strani. 
Enega najimenitnejših baročnih dvorcev na naših tleh z lepimi freskami v slavnostni dvorani, sobanah in kapeli v zahodnem traktu so za Attemsi med drugimi posedovali Franc Ludovik Blagotinšek pl. Kaiserfeld (od leta 1809), nato Klavdij pl. Pittoni-Dannenfeld, knez Ferdinand Lobkowitz, Žiga Conrad, Pius pl. Buchau in družina Conradi (od leta 1849), med obema vojnama pa rodbina Neumann iz Zagreba. 
Leta 1910 je del dvorca pogorel, a so ga kmalu obnovili. 
Leta 1989 ga je prevzela v upravljanje tovarna Impol, zdaj je v njem gostišče. 
Ohranjen je še razkošen angleški park z grajskim ribnikom in s sprehajalnimi potmi, na grajskem dvorišču pa je urejen manjši francoski park. 

Štralek, gradič

1

V sotočju Tesnice in Hudinje v Višnji vasi pri Vojniku stoji dvorec Tabor (Weichselstaetten), ki ga je po letu 1524 pozidal Jurij Lindeški. 
Prvotno dvonadstropno poslopje pravokotnega tlorisa z okroglimi vogalnimi stolpi so nato imeli Hans pl. Dietrichstein (od leta 1547), Moritz Welzer z Lemberga (kupil ga je leta 1601), Štefan Sibenitschki (od leta 1608), Matija Gačnik z Dobrne (od leta 1619), s poroko so ga kmalu pridobili baroni Diennersbergi in leta 1802 Ignacij Pavel pl. Ressingen, ki je Tabor temeljito prezidal. 
Konec 19. stoletja je Tabor imel Friderik Berdajs, posestnik iz Litije in lastnik Čreteža pri Mokronogu, pred drugo svetovno vojno so dvorec posedovali grofje Neuhausi, sedaj pa so v zanemarjenem in vsak dan bolj razpadajočem poslopju stanovanja. 
Današnjo podobo je Tabor dobil v začetku 18. stoletja, ko so na sprednje in zadnje pročelje prvotne stavbe pozidali prizidka, kar je stavbo spremenilo v mogočno trinadstropno poslopje kvadratnega tlorisa, s stolpi, ki sedaj izstopajo iz stranskih pročelij, baročnim kamnitim portalom in več starimi okni s kamnitimi obrobami.

Sredi parka na robu Slovenskih Konjic stoji dvorec Trebnik (Triebenegg), nekdanja Windischgraetzova graščina. 
Že leta 1362 je omenjen dvor pod konjiškim gradom (hof vnder der vest ze Gonwiz), nato še leta 1390 (hof gelegen cze Gamvicz vnder der vest), leta 1404 (Tryebniker Hof) in leta 1429 (hof under dem haws zu Gonibicz). 
Leta 1395 je dvor s poroko z Nežo Freundenberško pridobil Henrik Auer (Awer), po letu 1412 pa so se po njem imenovali Ahac Trebniški in do prve polovice 17. stoletja njegovi nasledniki, baroni Trebniški. 
Leta 1621 je Trebnik kupil grof Hans Krištof Tattenbach in ga prezidal v dvorec, od leta 1692 je dvorec imela Žička kartuzija, leta 1828 pa ga je kupil knez Weriand Windischgraetz. 
Po drugi svetovni vojni je bil v Trebniku dom ostarelih občanov (Lamprehtov dom), sedaj pa so v predelani dvonadstropni stavbi z nadstropje nižjima prizidkoma in stebriščnim vhodom z altanom stanovanja.

Tukelče, gradič

Dolenjska, Velike Lašče, Turjak (N/16)

17. stoletje

Turn v Brestanici, grad

13. stoletje

V sotočju Brestanice in Save pod grajskim gričem stoji grad Turn (Turm an der Sawe, Thurn in Reichenburg), mogočna trinadstropna stolpasta stavba, v kateri je razvidna romanska zidava. 
Grad so pozidali in upravljali vitezi Brestaniški, prvič je omenjen leta 1346 (hoff bey Reichenburg), ko ga je od salzburškega nadškofa dobil v fevd Viljem Brestaniški, nato pa leta 1432 (turn ze Reihemburg bey der Saw). 
Leta 1498 ga je priženil Hans z Gradenegga in v lasti te rodbine je bil do leta 1568, ko ga je odkupil zadnji brestaniški vitez Rajnpreht. 
Že leta 1570 so ga podedovali sorodniki Langenmantli, leta 1641 je baron Franc Adam Langenmantl prodal Thurn unter Reifenburg svojemu zetu Francu pl. Reisingu, leta 1721 pa je Turn kupil grof Ignac Marija Attems ter imenje združil z Brestanico. 
Od konca 19. stoletja ga je imel Viktor Globočnik, nato Marija Ferenčič, roj. Globočnik, po enem od zadnjih lastnikov pa ga imenujejo tudi Flisov grad. 
Po prvi svetovni vojni je bil lastnik Srečko Lenart, po drugi pa so v njem uredili stanovanja. 
Leta 1855 so podrli obzidje ter stavbo predelali. 
V pritličnem delu stolpaste stavbe je razvidno še romansko zidovje iz obdelanih lomljencev, ki postavlja pozidavo visoke utrjene hiše vsaj v prvo polovico 13. stoletja. 
Na prvotno poslopje so pozneje prizidali vhodni stolpič ter za nadstropje nižje trakte, ki obdajajo arkadirano dvorišče. 
V zanemarjenem gradu je še nekaj stanovalcev, stavba vsak dan bolj propada.

1

Turn v Mokronogu, stolp

Dolenjska, Trebnje, Mokronog (M/23)

Dolenjska, Radeče (L/23)

17. stoletje

Gorenjska, Moravče, Zgornji Tuštanj (K/17) 1

13. stoletje

Grad Tvarog (Twarog) je stal na grebenu hriba Plešivec pri Velikih Grahovšah vzhodno od Laškega, ki ima ledinsko ime Na Terogu oz. Torog in se dviguje tik nad zaselkom. 
Leta 1246 je omenjen vitez Prehtlinus de Twaroch, grad pa šele leta 1300 kot burg Twarg (leta 1322 kot castrum Twarog). 
Med letoma 1246 in 1268 nastopa salzburški kastelan vitez Rajnpreht (Prehtlin) Teroški, nato vitez Oton, že pred letom 1300 je Tvarog imel Rajnpreht Šperenberški, leta 1309 Henrik Gaberniški, med letoma 1316 in 1325 pa Vulfing Teroški iz rodbine Šperenberških. 
Kdaj je bil grad razdejan, ni znano. 
Stolp je stal na najvišji točki skalnatega platoja, na katerem je bila nekoč tudi prazgodovinska in poznoantična naselbina.

Štajerska, Mislinja, Gornji Dolič (Tisnik) (G/23)

12. stoletje

V zaselku Vartenhajm v bližini Hotinje vasi pri Slivnici blizu Maribora je stal dvor Wartenheim, omenjen leta 1431 (hof Warttenhaim im Traveld) in leta 1443 (Wartenhaim im Traafeld in Slewnczer pharr), ki je sodil pod gromperško gospoščino. 
V fevdu sta ga imela vitez Andrej Žusemski (od okrog leta 1437) in njegov sin Janez, pred letom 1512 Jernej Weissenegg, leta 1532 so ga razdejali Turki, nato so ga prezidali v pristavo bližnjih Rač. 
Leta 1619 je omenjen Erazem Trebniški z Rač kot lastnik Vartenhajma, leta 1647 pa Sigmund Ludvik Dietrichstein. 
Stavbo so porušili leta 1976 med gradnjo mariborskega letališča.

Štajerska, Laško, Mala Breza (J/25)

4

Na strmem skalnatem odrastku hriba na levem bregu Save nad zaselkom Vernek severozahodno od Litije so skromne razvaline gradu Vernek (Werneck), ki je v 12. stoletju varoval pomembno tovorniško pot, ki je vodila s Trojan skozi Vače in od tod do Save, kjer so blago nakladali na čolne. 
Grad so upravljali vitezi Verneški (Wernegkhi), sprva bogenski fevdniki, nato pa višnjegorski, andeški in oglejski ministeriali. 
Leta 1154 je omenjen vitez Wolfold de Uernich, grad pa izrecno šele leta 1250 kot castrum Werdenech (leta 1257 kot castro Werdeneke), kot castrum še večkrat med letoma 1258 in 1333, leta 1333 pa kot verneška trdnjava (vest Werdenek), na kateri je gospodoval kastelan Grajmel Verneški kot ortenburški vazal. 
Leta 1250 je Vernek imel oglejski patriarh Bertold, na gradu pa je bil sedež oglejskega vicedoma za patriarhovo posest na Kranjskem. 
Leta 1258 je Vernek zasedel in porušil Ulrik Spanheimski, a je deset let pozneje po sklenjenem miru v Čedadu obljubil oglejskemu patriarhu Gregorju Montelongu, da ga bo ponovno pozidal. 
Vojvoda je izpolnil obljubo in dobil grad v fevd. 
Od leta 1335 so imeli Vernek v oglejskem fevdu grofje Ortenburški (takrat je omenjen Greimel z Verneka), na njem pa je živela rodbina gospodov Wernegkhov. 
Sredi 16. stoletja so pl. Wernegkhi prodali razpadli grad in gospoščino Graffenwegerjem ter se preselili na novo pozidani grad Pogonik na drugem bregu Save. 
Konec 17. stoletja so gospoščino kupili baroni Apfaltrerji, sedaj pa je zemljišče v kmečki lasti. 
Vernek je bil pozidan že zgodaj v romanski dobi, saj Valvasorjeva upodobitev grajskih razvalin kaže mogočno stolpasto stavbo, obdano z obzidjem. 
Danes so temelji pokriti z rušo, vidni pa so obrambni jarki in nekaj skromnih ostankov zidovja.

1

Štajerska, Maribor, Ruše, Spodnji Slemen (Tičnica) (E/27)

Na vzpetini Vina Gorica lučaj od Trebnjega stoji blizu baročne cerkve sv. Marije temeljito predelan gradič Vina Gorica (Weinbuechel), ki ga je v 17. stoletju (pred letom 1689) pozidal grof Janez Henrik Wazenberg iz prvotnega dvora Wagensbuechel, last krških škofov. 
Škof Janez Jakob je leta 1610 dal gospoščino v fevd Martinu Bertoldu Schwabu pl. Lichtenbergu, ki ga je trinajst let pozneje prodal Sigmundu pl. Apfaltrerju, ta pa še isto leto baronu Adamu Valvasorju. 
Wazenberg je Vino Gorico pridobil po letu 1681. 
Med poznejšimi lastniki so bili Janez Sigmund pl. Semenič, baron Jurij Andrej Apfaltrer (imel jo je do leta 1714), nato pa grofje Auerspergi. 
Leta 1764 je grof Alojz Adolf Auersperg zamenjal Vino Gorico z Jožefom Ernestom pl. Scarlichijem za nekaj posestev v Mengšu, osemnajst let pozneje je gradič pridobila Marija Ana Bardarini, leta 1793 pa ga je kupil Simon Janez Czada. 
Leta 1799 so gradič s poroko pridobili Fedrani pl. Foedransbergi iz Malega Hudega pri Stični, graščaki na Kravjeku in Mačerolah, nato pa ga je leta 1839 podedovala Amalija Schaffer. 
Med letoma 1883 in 1912 je bila lastnik Vina Gorice Marija Podobnik, pred drugo svetovno vojno pa družina Topolovšek. 
Zdaj so v njej stanovanja. 
Gradič je enonadstropna zgradba pravokotnega tlorisa s polkrožno zaključenim kamnitim portalom v prizidanem vhodnem stolpiču, na dvoriščni strani pa je nad portalom pozidan balkon, ki sloni na kamnitih slopih. 

Po Valvasorjevih besedah je grad Vinico (Weinitz) leta 1082 baje prinesla Katarina Žovneška za doto Konradu Auerspergu, 1227. leta pa da so ga pridobili Laaserji iz Loža, vendar se Vinica v srednjeveških virih ne omenja. 
Vinica je bila po letu 1040 del pragospostva Ribnica, ki so ga oglejski patriarhi dali v fevd svobodnim gospodom Auerspergom, po letu 1248 pa grofom Ortenburškim. 
Domnevamo lahko, da je morda že sredi 13. stoletja na tem mestu stal stolpast dvor, grajska stavba pa zagotovo v 14. stoletju, saj je v Vinici stala lastniška cerkvica Sv. Križa, omenjena leta 1342 kot Sancte crucis in Weintz. 
Poznejši lastniki gradu so bili grofje Frankopanski (okoli leta 1500), pl. Thurni in v drugi polovici 16. stoletja pl. Semeniči. 
Leta 1630 je Magdalena pl. Semenič prodala Vinico Janezu Baltazarju pl. Burgstallu, sredi 18. stoletja pa je omenjen baron Maks Adam Gusič, ki je leta 1751 dal gospostvo v zakup Ignacu Wolfgangu Mandiču. 
Leta 1858 je baron Karel Sigmund Gusič prodal grad Francu pl. Friedauu, leta 1882 je Vinico kupila Avstrijska alpska rudarska družba, nato pa leta 1888 Zagrebčan Hinko Gruenwald, ki je tri leta pozneje grajsko posest razparceliral in jo po kosih prodal domačinom. 
Grad je kupil Viničan Miha Malič, nato učitelj Jože Bergant, od leta 1925 pa je precej predelano poslopje last rodbine Mihelič. 
Ohranjeni so še nekateri poznogotski arhitekturni členi, tako portali in okna, pa tudi grajska kapela. 
Grajsko stavbo sestavlja več eno- do dvonadstropnih stolpastih poslopij. 
Osrednji grajski dvonadstropni stavbi je prizidan polkrožni stolpič (v njem je kapela), pozidana sta iz kamenja in sta najstarejši del kompleksa, na južni strani pa se prislanja mogočna okrogla bastija. 
K tej zasnovi je prizidanih več traktov, ki okvirjajo manjše dvorišče. 
Deloma sta še ohranjena obrambni jarek in nekdanji mostovž. 

1

1

Visoko, dvorec

2

Višnjegorski štok, dvorec

16. stoletje

13. stoletje

5

17. stoletje

Pri cerkvi sv. Magdalene nad Otoščami pri Razdrtem so skromne razvaline baročnega dvorca Vitovše, last knezov Porzia, velikega kompleksa pravokotnega tlorisa, obdanega z obzidjem. 
Že leta 1380 je Hugo Devinski kupil vas Vitovše (Otošče) in jo priključil Senožečam, knezi Porzia pa so verjetno v začetku 17. stoletja tam pozidali letni dvorec. 
Že v 19. stoletju razdejano poslopje je bilo še bolj porušeno med prvo svetovno vojno. 
V ostankih je še deloma razvidna notranja razporeditev prostorov, razvaline (vogali so poudarjeni z rustiko) pa so popolnoma zarasle z bršljanom in grmičevjem. 
Pred petimi leti obnovljena cerkev, nekdaj grajska kapela, je bila posvečena leta 1496 in obnovljena po potresu 1511. 

1

16. stoletje

Gorenjska, Kamnik, Volčji Potok (J/16)

Volčji Potok, dvorec

1 

Domačija Ruparjevih na Vrhu pri Škocjanu na Dolenjskem je predelani nekdanji gradič Vrh (Auenthal), ki ga je pred letom 1667 pozidal Wolfgang Blaende, v začetku 18. stoletja pa so ga posedovali pl. Semeniči. 
Katarina pl. Semenič je po letu 1724 prodala Vrh Francu Ksavru Aparniku, sredi 18. stoletja ga je imel Jošt Sigmund pl. Sallenstein, leta 1768 ga je kupil duhovnik Mihael Sekovšek, leta 1771 Janez Anton Bosizio, leta 1797 Adam Ulepič, leta 1853 Nikolaj Karojlovič pl. Brondolov, leta 1854 Marija Pavič pl. Pfauenthal, leta 1863 so ga podedovali grofje Aleksander, Alfonz in Herman Auersperg, leta 1873 ga je podedovala Katarina Kerin, ki je leta 1875 posestvo prepustila Antonu Teršinarju, ta pa Josipini Stare. 
Leta 1919 je Vrh kupil Alojz Pungaršič in ga leta 1928 prodal Janezu Ruparju. 
Rupar je razpadajoče poslopje predelal v veliko kmetijo. 
Podkletena enonadstropna stavba pravokotnega tlorisa ima v pritličju ohranjena stara okna, v klet vodita polkrožno zaključena kamnita portala, zadnje pročelje pa poudarja osrednji rizalit. 

Vrhovo, stolp

Dolenjska, Šentjernej, Orehovica (O/24)

Vukovje, gradič

Grad Vuzenico (Saldenhofen) na skalnatem pomolu pod Pisterjevim vrhom vzhodno od Dravograda, ki se dviguje nad trgom Vuzenica, je v začetku 13. stoletja (po letu 1220) pozidal Kolon Žalemski (Saldenheim pri Celovcu) iz rodu Trušenjskih. 
Vuzeniški gospodje so bili pomembna koroško-štajerska plemiška rodbina, Kolon III. je bil med letoma 1284 in 1286 štajerski deželni glavar, zadnji iz rodbine, Kolon V. Vuzeniški pa leta 1358 glavar v Pordenonu in od leta 1363 do 1367 štajerski deželni glavar. 
V imenu gospodov z Vuzenice so gospoščino in grad upravljali vuzeniški vitezi, leta 1238 je omenjen vitez Pillungus de Saldenhouen, leta 1245 Rajnbert in sin Libhardus, leta 1254 Peter, leta 1286 Eberolf von Saeldenhofen, leta 1300 ritter Haidenreich von Saildenhoffen, leta 1374 nobilis Ranbert de Saldenhofen, grad pa leta 1288 (hvs Seldenhoven), leta 1359 (vest Saeldenhofen), leta 1509 kot gesloss Seldenhoven in leta 1568 (Schloss Seldenhofen). 
Ozemlje je sprva bilo spanheimsko, nato last Trušenjskih. 
Vuzeniški so ga imeli do leta 1374, leta 1377 pa so celjski grofje izplačali dediče grofe Walsee in Viljema z Glanegga ter imeli Vuzenico, dokler niso leta 1456 izumrli. 
Med celjskimi kastelani je bil tudi Hans Liechtenstein-Nikolsburg, leta 1425 je bil oskrbnik Hans Hollenegger, zadnji celjski oskrbnik pa je bil vitez Schrampf. 
Po letu 1456 so ga dobili Habsburžani, ki so Vuzenico upravljali z upravniki in najemniki. 
Med njimi so omenjeni Anton Hollenegger (leta 1451), Friderik Verlo (1457), Gebhard Puescher (1458), Ulrik Ivniški (od leta 1463 do 1480), Lenart Pressinger, Benedikt Satel (1489), Krištof Steinscher (1497) in Wolfgang Grabenski (1498). 
Leta 1509 je bil zastavni lastnik Žiga Ivniški, leta 1542 Jurij Gaisruck, leta 1568 Krištof Kollnitz, od leta 1587 Matija Amman pl. Ammansegg, od leta 1646 Caraduzzi, leta 1656 baron Hans Karel Kometer, leta 1663 pa je grad kupil samostan dominikank v Radljah, ki so ga imele do razpustitve samostana. 
Pozneje so grad in zemljišče imele rodbine Maggi, Schmitt, od leta 1881 Fritscher, pred drugo svetovno vojno pa so vuzeniški grad, ki je razpadel konec 18. stoletja, imeli vitezi Pistorji. 
Vuzeniški grad je bil dvonadstropna večtraktna stavba s prislonjenim okroglim obrambnim stolpom in štirinadstropnim bergfriedom kvadratnega tlorisa. 
Jedro je bilo zavarovano z obzidjem in čokatim renesančnim stolpom. 
Še pred sto leti so o gradu pričale mogočne razvaline, renesančni stolp je bil pokrit s streho in spremenjen v bivališče, danes pa je od nekdanjega gradu ostalo le še nekaj skromnih ostankov razvalin grajskega jedra in obodnega zidovja ter razvaljeni renesančni obrambni stolp. 
Leta 1359 in 1389 je omenjen stolp nad gradom, stal je na bližnjem griču, morda je šlo za izpostavljeni stolp (propugnacul), bolj verjetno pa za bivališče vuzeniških kastelanov.

12. stoletje

16. stoletje

16. stoletje

Dolenjska, Trebnje, Mirna, Zapuže (M/22)

Na vzhodnem robu Haloz blizu slovensko-hrvaške meje stoji v istoimenski vasi dvorec Zavrč (Sauritsch), ki je nastal iz prvotnega dvora Jakoba Szekelyja z Borla, pozidanega konec 15. stoletja. 
Leta 1622 je dvor kupil ptujski trgovec Matija Quallandro, sto let pozneje pa so ga njegovi dediči prezidali v današnje tritraktno enonadstropno poslopje, ki obdaja arkadno notranje dvorišče, na četrti strani pa je zaprto z zidom. 
Prvotni dvor je bila enonadstropna stavba pravokotnega tlorisa s stolpičem na začelni strani, pozneje, v 18. stoletju, so ji prizidali še dve krili. 
V osrednjem, najstarejšem traktu je portal iz 17. stoletja. 
Leta 1739 je Zavrč kupil Jožef Anton Kliess, leta 1781 ga je podedovala Cecilija pl. Lendenfeld, od leta 1792, ko je Zavrč kupil Tomaž Ulm, pa do konca druge svetovne vojne je dvorec imela rodbina Ulm. 
Zdaj so v dvorcu stanovanja, prostori kmetijskega kombinata in sedež občine. 

Na strmem hribu na Zbelovski gori jugozahodno od Poljčan so mogočne razvaline deželnoknežjega gradu Zbelovo (Plankenstein), ki je nekoč varoval prehode iz celjske kotline na Dravsko polje, na njem pa je bil tudi sedež deželskega sodnika Dravskega polja. 
Grad so konec 12. stoletja pozidali deželnoknežji ministeriali vitezi iz bližnjih Konjic, za njimi ga je po letu 1202 podedoval sorodnik vitez Albert Rogaški, nato pa leta 1296 sorodnik Rogaških vitez Oton Liechtensteinski. 
Upravljali so ga njihovi ministeriali oz. vazali zbelovski vitezi (leta 1202 je omenjen Walter de Wlancistaine, leta 1206 dominus Ortolfus de Blanchenstein, leta 1245 bratje Oton, Gotšalk in Ortolf, leta 1262 Rudolf, leta 1306 Herman, leta 1336 Friderik, leta 1341 Anricus de Planchenstayn, leta 1381 pa Konrad), za njimi pa razni oskrbniki, med njimi so omenjeni leta 1393 Ulrik Putz, 1395 Viljem Safner, 1419 Jernej Minndorfer, 1438 Andrej Metz, 1439 Ulrik Grassl, 1460 Anton Grassl, 1465 Ivan Knobelstorfer, 1471 Kloech, leta 1478 pa Ilj Prantner. 
Zbelovski grad je neposredno omenjen v arhivskih listinah šele leta 1428 kot vest Plankenstein. 
Rudolf Liechtensteinski je okoli leta 1420 prodal Zbelovo Viljemu in Janezu Metzu, leta 1439 pa je grad zasedel celjski vojskovodja Jan Vitovec. 
Po smrti Ulrika Celjskega je Zbelovo ponovno postalo deželnoknežja last. 
Leta 1489 je bil najemnik gospostva Pankrac Luchssteiner, ki ga je združil z Lembergom, leta 1493 Boštjan Minndorfer, 1498 Franc Prager, 1500 Klavž Kolmanič, isto leto Franc Prager, nato so ga imeli zastavni lastniki Hans Svetkovič (1509), Ivan Pressinger in dediči (od leta 1518). 
Leta 1515 so grad zasedli uporni kmetje in ga precej poškodovali, tako da grajske stavbe niso več obnovili. 
Leta 1571 je Zbelovo imel Hans Zelking, 1580 Franc Pressinger, leta 1583 pa je gospoščino kupil baron Jošt Jožef Thurn in opustil grad, ki je kmalu razpadel. 
Prvotni romanski grad je sestavljal kastel s palacijem in obzidanim mnogokotnim dvoriščem, zavarovan pa je bil še z obzidjem in še ohranjenim obrambnim jarkom. 
V zgodnjegotski dobi so na nasprotni strani dvorišča pozidali še en palacij, nato pa ju v poznogotski dobi temeljito predelali oz. povezali s stanovanjskim traktom v enotno poslopje z majhnim dvoriščem. 
V eni od stolpastih stavb so od druge polovice 13. stoletja bivali zbelovski vitezi, v drugem pa liechtensteinski deželski sodniki. 
V mogočnih razvalinah izstopajo ostanki romanskega palacija z ohranjenimi svetlobnimi linami ter poznejših, poznogotskih poslopij. 

1

17. stoletje

5

Žalski gradič

15. stoletje

Štajerska, Šoštanj, Zavodnje (G/21)

Žapuže, dvor

Le nekaj kamnitih grobelj in obrambni jarek na skalni kopi (469 m) na Burkeljčevem hribu nad Sv. Lovrencom pri Preboldu danes pričajo o nekdanjem deželnoknežjem gradu Žaženberk (Sachsenwart), prvič omenjenem leta 1265 kot castrum Sachsenwart. 
Grad je nastal verjetno že v 12. stoletju, upravljali so ga gradiščani. 
Žaženberk je omenjen še leta 1311 kot purch Sachsenwart, leta 1320 pa kot burg ze Sahsenwart in vest Sachsenwart. 
Za kralja Otokarja Češkega ga je varoval Teoderik s Stanga, leta 1270 ga je dobila grofica Agneza Vovbrška, pred letom 1320 v zastavno last Konrad Auffensteinski, leta 1341 je bil zastavni lastnik grof Ulrik Walsee, od leta 1363 pa so ga imeli celjski grofje. 
Žaženberk je bil uničen med boji za celjsko dediščino. 
Zadnjič je omenjen leta 1453 (vest Sachsenwart). 
Skalno kopo, na kateri ni vidnih ostankov razvalin, še vedno obteka globok obrambni jarek. 
Na dveh straneh sta vidna rova, nekaj deset metrov južno od grajske zasnove pa nad deset metrov globoka luknja, verjetno nekdanja grajska cisterna ali pa skrivni izhod iz rova. 

4

15. stoletje

Žusenek, stolp

Grad Žužemberk (Seisenberg) se strmo dviguje na sklanatem pomolu nad reko Krko in je nadzoroval tovorniško pot, ki je tekla po dolini. 
V zgodovinskih listinah je Žužemberk omenjen šele leta 1246 (Sosenberch), grad pa izrecno leta 1295 (pro castro Seusemberch), ko ga je gospod Hainzelin de Mahrenfels iz Lupoglava prodal goriškemu grofu Albertu II. 
Pozidal ga je goriški vazal Oton s Šumberka pred letom 1246 na prvotno šumberškem ozemlju. 
Prvotno grajsko jedro je obsegalo mogočno večnadstropno stolpasto stavbo, na trški strani zavarovano z močnim obzidjem. 
Vitez Oton je bil poročen s hčerko Henrika iz Pazina in tako je Žužemberk prešel v roke gospodov iz Pazina, upravljali pa so ga njihovi ministeriali oz. gradiščani. 
V imenu goriških grofov so na Žužemberku gospodovali vitezi Seisenbergi (leta 1313 je omenjen Walchun /Valjhun/ de Seusenberch, leta 1317 Jakel Steyrer), okoli leta 1324 ga je upravljal goriški fevdnik Herbert Auersperg, leta 1374 pa so ga podedovali Habsburžani, ki so ga dajali v najem ali zakup raznim plemiškim rodbinam, dokler niso leta 1456 izumrli, so ga posedovali celjski grofje (leta 1393 je omenjen žužemberški kastelan Rutlib von Erlach). 
Gospodje Auerspergi so ga imeli v najemu od leta 1469, dve leti pred tem je omenjen kot geslos Sewsenberg, leta 1538 pa je rimsko-nemški cesar Ferdinand žužemberško gospoščino prodal bratoma Juriju in Wolfu Engelbertu Turjaškima. 
Po izumrtju žužemberške veje Auerspergov je posest prešla na njihove sorodnike s Turjaka, v posesti grofov Auerspergov (upravljali so ga oskrbniki, leta 1578 sta omenjena Mihael List in Ivan Katerperger) je Žužemberk ostal do konca druge svetovne vojne. 
Grad je bil naseljen do leta 1890, v njem so bili sodnija in drugi uradi, dve leti pred iztekom 19. stoletja pa je grof Karel Marija Aleksander Auersperg grajsko opremo prenesel v bližnji dvorec Sotesko. 
Do konca prve svetovne vojne so Turjačani še vzdrževali grajske strehe, nato pa so obupali nad stroški in zaman poskušali grad prodati. 
Malo pred izbruhom druge svetovne vojne je bil grad v popolnem razsulu, ostrešje je bilo dotrajano, hodniki so propadali, grajsko zidovje pa je načel neusmiljeni zob časa. 
Zato so Turjačani stebre arkadnih hodnikov in druge kamnoseške izdelke odstranili in jih prepeljali v Sotesko, grad pa prepustili razpadu. 
Okoli leta 1530 so zaradi turške nevarnosti močno utrdili gradove Žužemberk, Kočevje in Trebnje. 
Takrat je bilo sicer že močno zavarovano grajsko jedro Žužemberka obdano še z mogočnim obzidjem s številnimi okroglimi obrambnimi stolpi. 
Turške horde so večkrat divjale v okolici Žužemberka, nazadnje leta 1528, vendar gradu niso ogrožale. 
Prizadel pa ga je požar leta 1591, zato so ga obnovili. 
Grad so napadli tudi uporni kmetje (leta 1635), a mu niso mogli do živega, so pa zažgali župnijsko pristavo na hribu. 
Naselje in grad, v katerem je bila italijanska postojanka, nato pa nemška in domobranska posadka, sta bila med drugo svetovno vojno prizorišče več srditih spopadov med partizani, Italijani in Nemci. 
V bojih je bilo veliko trških hiš porušenih, tudi grajsko jedro. 
Prvotna grajska stavba je bil mogočen stolp z obzidjem (obodni grad), na katerega so v renesančni dobi naslonili pomožna poslopja in novo obzidje z okroglimi bastijami, ki je ustvarilo obsežno notranje dvorišče z arkadnimi hodniki. 
Obodno zidovje z bastijami postopoma obnavljajo, pet stolpov je pokritih s streho, verjetno za zmeraj pa je uničeno razdejano grajsko jedro, katerega ostanki so vidni na grajskem dvorišču. 

Ivan Komelj: Dolenjski gradovi in spomeniško varstvo, Varstvo spomenikov, Ljubljana 1950.

Jože Mlinarič: Kostanjeviška opatija, Ljubljana 1987. 

Božo Otorepec: Gradivo za zgodovino Ljubljane v srednjem veku, Ljubljana 1956-1968.

Simon Rutar: Zgodovina Tolminskega, Gorica 1882.

Nace Šumi: Slovenija - umetnostni vodnik, Ljubljana 1991. 

Arheološka najdišča Slovenije, Ljubljana 1975.

Mittheilungen des Musealvereins fuer Krain, Ljubljana 1866-1901.

Nataša Šumi-Štupar: Štanjel in grad Štanjel

Ivo Pirkovič, Gradovi umirajo, Dolenjski list 1966.

