Četa avtorjev in naslovov za nagrado

Danes ob šestih popoldne bodo v Narodni galeriji odprli razstavo Žiga Herberstein - odkritelj Rusije. 
Mesec dni si bo na njej mogoče ogledovati originalne eksponate iz slovenskih arhivov in knjižnic ter fotokopije dokumentov iz Ruskega državnega arhiva starih aktov, ki je skupaj s Federalno arhivsko službo Rusije in Arhivom Republike Slovenije razstavo tudi pripravil.

Moskovske zapiske Žige Herbersteina, v Vipavi rojenega nemškega plemiča, ki pa je s ponosom poudarjal svoje dobro znanje slovenščine, s katero si je poleg drugih spretnosti odprl zelo uspešno diplomatsko pot predvsem v slovanskem svetu, rusko zgodovinopisje še danes uporablja kot enega od najpomembnejših virov za zgodovino Rusije v 16 stoletju. 
Leta 1549 na Dunaju v latinščini izdano delo je sad njegovega dvakratnega potovanja v Moskvo (leta 1517 in 1526), kjer naj bi v imenu Habsburžanov poskušal doseči mir med Poljsko in Rusijo. 
Samo do konca 16. stoletja je doživelo dvajset izdaj v latinskem, nemškem, italijanskem in angleškem jeziku in postalo ena prvih zgodovinsko-geografskih uspešnic.

Beletrina izdala zgoščenkoz Zajčevo in knjigos Semoličevo poezijo

Pesniško-harmonikaški tandem Zajc in Škof se je »rodil« pravzaprav že ob nakupu Škofove »frajtonarice«, ob kateri je igralec začel sestavljati in vaditi melodije na Zajčeve zgodnje in spevne pesmi. 
Pred leti sta oba pripravila nastop za francoski Strasbourg, potem v živo nekajkrat nastopila po Sloveniji in doživela odličen odmev. 
Tudi zgoščenka je delana kot nastop v živo, »zato je morda malce hermetična, saj najbolje funkcionira kot celota«, je povedal Janez Škof. 
Aleš Šteger z založbe pa je ob tem poudaril, da je nastali cede primer univerzalne govorice poezije. 
Ob slovenskih pesmih so dodani še angleški prevodi in ena pesem (Vrata) v japonščini.

Urša Jurak Kuzman

Škerjancu v spomin

