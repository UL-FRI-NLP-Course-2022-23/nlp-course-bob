Kot smo že pisali, so v zapuščeni hiši na Smoletovi 4 za Bežigradom v Ljubljani letošnjega marca našli mrtvega Ivana Špiljaka. 
Kot so ugotovili, mu je nekdo z leseno desko razbil glavo, pod obtožbo, da je zagrešil kaznivo dejanje umora iz koristoljubja (po 2. odstavku 127. člena, za kar je zagrožena kazen z zaporom od deset do petnajst oziroma celo dvajset let) se je na zatožni klopi znašel Danijel Oset, ki je od prijetja 10. aprila v priporu. 
Obtoženi je v preiskavi povedal (na glavni obravnavi se brani z molkom), da je Špiljaka res trikrat udaril po glavi, a zato, ker naj bi bil pokojni po očitkih, da je porabil ves denar za pijačo, njemu pa noče plačati še enega litra vina, skočil nanj. 
Zato je pograbil desko in ga udaril, ker pa se je dejanja ustrašil, mu je vzel potni list, da bi pobegnil v tujino.

Nečedni posli ene od direktoric

Celje - Po lokalni cesti je iz Ivence proti Razgorcam v soboto zvečer vozil osebni avtomobil 49-letni Franc D. iz Šoštanja. 
V naselju Jankova je zapeljal v daljši nepregledni ovinek v desno. 
Na mokrem vozišču ga je zaneslo na nasprotni vozni pas, po katerem se je takrat naproti, prav tako z osebnim avtomobilom, pripeljal 49-letni Franc V. iz Malih Dol. 
V čelnem trčenju se je hudo poškodovala sopotnica v njegovem avtomobilu, 43-letna Marija M. iz Malih Dol. 
P. B.

