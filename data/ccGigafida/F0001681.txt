Tema dneva

Pogača pečena že na dve tretjini

Ustavni sodniki so soglasno presodili, da novela zakona in pravilnik o vinu nista v neskladju z ustavo - Po besedah direktorja Vina Brežic je odločitev pričakovana

Ustavno sodišče je v obrazložitvi med drugim navedlo tudi mnenje ministrstva za kmetijstvo, gozdarstvo in prehrano, po katerem spodbijane določbe ne omejujejo pravic pobudnika niti ne povzročajo neenakopravnosti pred zakonom. 
Zakon in pravilnik namreč urejata poleg drugega varstvo geografskega porekla vina in pogoje za pridelavo in promet vina ter veljata enako za vse pridelovalce. 
Njune določbe ne omejujejo konkurence, saj nikomur ne preprečujejo pridelave in prometa vina, pa tudi nikogar ne postavljajo v ugodnejši položaj. 
Po zakonu o vinu lahko minister na podlagi vloge pridelovalca dovoli donegovanje oziroma polnjenje vina tudi zunaj vinorodnega okoliša, kjer je bilo pridelano grozdje, če so za to izpolnjeni predpisani pogoji. 
Še zlasti če pridelovalec grozdje prideluje na dveh ali več sosednjih pridelovalnih območjih.

Urejanje vprašanj polpretekle zgodovine

Poslanci so se prebili skozi 33 vloženih dopolnil - Padlo tudi dopolnilo o dodatnem denarju za obnovo vinogradov

Ustanovitev agencije za železniški promet Uporabnina železniške infrastrukture

Ljubljana - »Zakaj novela zakona o tujcih? 
V prvi vrsti zaradi dokončnega usklajevanja tega področja z EU, kot drugo pa zaradi izkušenj, ki smo jih imeli letos s tujci in nasploh s to problematiko,« je dejal po seji vlade na tiskovni konferenci notranji minister Rado Bohinc .

Operaterjem mobilne telefonije inšpektorji v zadnjih mesecih podrli osem baznih postaj - Brez dovoljenj še precej drugih

Slovenija je poleti uradno zaprosila za članstvo v naši agenciji. 
Izkoristila je priložnost, ki jo ponujamo kandidatkam, da postanejo članice agencije še pred zaključkom pridružitvenega procesa. 
Sporazum o sodelovanju z Europolom, ki smo ga podpisali te dni, bo Sloveniji gotovo pomagal vzpostaviti notranji sistem zbiranja informacij, zagotovil bo boljše sodelovanje tudi med slovensko policijo in ministrstvom za zdravstvo, na čigar Inštitutu za varovanje zdravja naj bi bil sedež NFP, oziroma z vladnim uradom za droge. 
Želimo si čimprejšnjega oblikovanja slovenskih nacionalnih poročil o mamilih, saj je to pomembna naloga NFP. 
Dogajalo se je, da smo iz držav kandidatk dobili po dve povsem različni poročili o mamilih - eno od policije oziroma ministrstev za notranje zadeve, drugo od ministrstev za zdravje. 
Podatki niso bili primerljivi, križati jih ni bilo mogoče.

Ali so v Sloveniji po vaših podatkih mamila najbolj razširjena v mestih, ki sicer niso tako velika kot drugod?

Jana Taškar

Vsaj tako velik in podoben je tudi problem lastninjenja priobalnega zemljišča. 
Novopredlagani zakon o vodah za priobalno zemljišče sicer predvideva status naravnega javnega dobra, vendar namerava legalizirati zatečeno stanje v priobalnem pasu. 
V zadnjih letih pa je veliko zemljišč v priobalnem pasu že prodanih raznim podjetjem, ki so imela pravico uporabe na njih. 
Zemljiška knjiga je vpisala zasebne lastniške pravice na priobalnih zemljiščih, sklicujoč se na zakon o lastninjenju nepremičnin v družbeni lasti, ki je v nasprotju s starim, a še veljavnim zakonom o vodah iz leta 1981. 
Gre za divjo privatizacijo, za katero je po Starčevem prepričanju odgovorna država.

Marjan Starc je dodal še pravno neurejen položaj koprske Luke, zavlačevanje s sklenitvijo pogodbe o koncesiji in opozoril na podrejen položaj Luke Koper do tržaškega pristanišča. 
»Zasledil sem, da že prihaja do sporov med tržaško pristaniško upravo in podjetjem Tict, ki ima koncesijo nad sedmim pomolom. 
Luka Koper ima v Tictu samo 49-odstoten delež in četudi bi imela večinskega, bi imela v tržaškem pristanišču glavno besedo pristaniška uprava. 
Tako je Luka Koper v Trstu v dvakrat podrejenem položaju. 
Laično lahko zatrdim, da Luka Koper tako drsi pod tržaški vpliv,« je dejal Starc.

Tanja Šegula se je s prošnjo za podporo v teh dneh ponovno obrnila na številne pristojne strukture. 
Pa se bo v resnici kaj spremenilo? 
Morda. 
Tako mestna občina Ljubljana kot lekarniška zbornica pripravljata pregled projekta Zasnova lekarniške mreže v Sloveniji. 
Tu naj bi se zdaj našel prostor tudi za utemeljene pobude in pripombe.

Al Kaide ne bi bilo konec, če bi se Američani znebili njenega voditelja, saj bi njegov položaj zasedli njegovi pomočniki

Po padcu Kabula je bilo sicer slišati vest iz talibskih virov, da je bil med ameriškimi letalskimi napadi na prestolnico ubit tudi eden od Osamovih najtesnejših sodelavcev Mohamed Atef (z drugim imenom Abdulaziz Abu Sita ), poleg njega pa še sedem pripadnikov Al Kaide, medtem ko se je Osama bin Laden pravočasno umaknil.

Nihče na Kitajskem se ne bi bil pripravljen spustiti v odprto komunikacijo s Tajvanom, če bi bila na otoku na oblasti politična stranka s tajvansko, in ne kitajsko identiteto

Kitajska komunistična partija je od zmage Chen Shui-biana na predsedniških volitvah ves čas zavračala vsakršne stike z njim ali njegovo DPP, saj je računala na to, da bo KMT uspelo uničiti njegove pozicije, ko je na razne načine povzročala poglabljanje gospodarske krize; ta je bila deloma rezultat globalne upočasnitve gospodarske rasti, deloma pa tudi posledica posegov bivše vladajoče stranke, ki si je med 55-letno vladavino nakopičila ogromen kapital. 
S sredstvi, ki znašajo od 6 do 15 milijard dolarjev, velja KMT za najbogatejšo politično stranko na svetu. 
Ker je v svojih rokah obdržala sedem holdingov, 27 podjetij v svoji lasti in več kot 400 družb, v katerih ima delnice, je lahko tudi po porazu v precejšnji meri odrejala gospodarsko temperaturo in uspešnost gospodarske politike nove vlade.

Za Peking je še zlasti moteče, da se vse to dogaja v dneh, ko se na azijski celini v okviru protiteroristične kampanje vzpostavlja novo razmerje sil, v katerem bodo ZDA in Japonska gotovo še okrepile svojo vojaško in politično zvezo. 
Nihče ne pričakuje, da bi lahko Washington in Tokio spodbudila Tajvan, naj prej ali slej razglasi neodvisnost, a če bodo na otoku politično prevladale sile, ki imajo razglasitev neodvisnosti v svojem programu, gotovo ni nikakršnega dvoma o tem, da bo to ustrezalo tako Američanom kot Japoncem, ki si zdaj še najmanj želijo kitajske ekspanzije proti Pacifiku, katere nujni pogoj je - združitev s Tajvanom.

Makedonija in Albanci

Sarajevo - Potem ko je prišla v Bosni na oblast Zveza za demokratične spremembe - ki jo, ko gre za Federacijo BiH, vodita dve najmočnejši članici, SDP Zlatka Lagumdžije in Stranka za BiH, ki jo je ustanovil Haris Silajdžič, a je pred kratkim odstopil s položaja predsednika stranke - se zdi, kot da so se za novinarje vrnili stari predvojni časi, ko so morali hoditi po »svoje mnenje« v CK ZK.

Zadnje čase je bilo precej zgražanja nad lobiranjem za Nato. 
Potem ko se je izvedelo, da je Slovenija najela lobistično podjetje v Washingtonu, s katerim naj bi si zagotovila podporo v senatu, in ko je bila znana tudi vsota 14.500 dolarjev na mesec, smo slišali: Ah, to pa vendar ni dovolj spodobna pot v Nato.

O lobiranju kot takem si lahko mislimo kar koli že, vendar je to v ZDA uveljavljen mehanizem, zakonsko urejen in tudi transparenten; kar se porabljenega denarja tiče, je pod stalnim in natančnim zveznim nadzorom. 
In ker je Amerika glavni delničar v podjetju, imenovanem Nato, potem tistemu, ki hoče članstvo, ne preostane drugega kot upoštevanje ustaljenih pravil igre.

Na Zahodu se ob lobiranje ne obregujejo, dvomov je deležno samo takrat, kadar se plača preveč in je rezultat preslab.

Že v sredo bodo v Zagrebu gostili slovenskega zunanjega ministra Dimitrija Rupla. 
To bo po zastoju v zadnjem obdobju že drugi slovenski korak, ki bi lahko pomenil željo Ljubljane, da se kljub neuspehu z mejnim sporazumom nadaljuje urejanje sporov. 
Z nuklearko bo najbrž laže kakor z deviznimi vlogami hrvaških varčevalcev, ki imajo zelo zelo velik simboličen učinek. 
Na Hrvaškem namreč prevladuje občutek, da so bili pri deviznih vlogah ogoljufani in da Slovenija sploh ne bi smela imeti koristi pri pogajanjih, dokler ne odplača milijonskega dolga varčevalcem.

Hubert Védrine sicer ni bil prvi, ki je vrgel kamen, a najbolj je razburkala duhove prav njegova izjava, da med sprejemom desetih ali dvanajstih držav pravzaprav ni razlike. 
Že zato, ker jo je francoski zunanji minister izrekel komaj teden dni po objavi nadvse ugodnih poročil bruseljske komisije o napredku kandidatk. 
Vse države, razen Bolgarije in Romunije, so takoj dešifrirale namero Bruslja, da do konca naslednjega leta konča pristopni proces in jim odpre vrata skupnosti v skladu s teorijo »velikega poka«, ki že nekaj mesecev vztrajno kroži med institucijami in prestolnicami.

Še vedno ne verjamemo, da pri nas večina ljudi poveličuje to in takšno nasilje. 
Gotovo je pri vsem tem v ozadju samo želja po dobičku tistih, ki trgujejo dobesedno s smrtjo in invalidnostjo.

Po besedah mariborskega župana Borisa Soviča so ti trendi spodbudni, saj socialne posledice brezposelnosti blažijo tudi programi javnih del in samozaposlovanja. 
Z izjemo leta 1997, ko je denarja zmanjkalo, mesto vsakomur, ki se želi zaposliti sam, zagotovi enak delež nepovratnih sredstev kot zavod za zaposlovanje, v prihodnjem letu pa naj bi bilo denarja dovolj za vsaj osemdeset Mariborčanov.

Slavica Crnica

O tej usodni bolezni sodobne civilizacije je izšla poljudna knjiga novomeškega zdravnika prim. dr. Petra Kapša

Novo mesto - »Kot zdravnik na oddelku za intenzivno medicino se pogosto znajdem v položaju, ko moram svojcem, ljudem vseh vrst prepričanj in izobrazbe razložiti, zakaj je njihov mož ali oče doživel srčni infarkt, čeprav ni bil bolan. 
Poslej mi bo laže, saj mi bo v veliko pomoč nova knjiga prim. dr. Petra Kapša Ateroskleroza - tihi ubijalec,« je na nedavni predstavitvi nove domače tiskane pridobitve v salonu pohištva v nekdanjem mlinu na Krki v Mačkovcu povedal njen recenzent, piščev sin dr. Rafael Kapš, prav tako specialist internist.

V dolski Jutranjki niso dobili plač

Boni ali celo izdelki namesto denarja

Posvet Svobodnih sindikatov Koroške o položaju delavcev Veliko nadurnega dela in visok delež zaposlenih za določen čas

Sele - Območna organizacija Svobodnih sindikatov Koroške je predstavila rezultate novembrske ankete, ki so jo opravili med svojimi člani, zanimalo pa jih je predvsem, kakšna je plačna politika v podjetjih, kjer so zaposleni, kako je urejeno nadurno delo in kakšno je njihovo mnenje o dialogu z delodajalci. 
Položaj delavcev na Koroškem je še vedno skrb zbujajoč.

Podatki ankete sicer ne odsevajo popolnega položaja koroških delavcev, saj so jo izvedli le v tistih podjetjih, kjer so Svobodni sindikati Koroške (SSK) reprezentativni, večinski ali celo edini sindikat. 
Takih je 54 družb in zavodov, anonimna anketa pa je zajemala 8.139 zaposlenih. 
Ugotovili so, da več kakor 90 odstotkov delavcev dobiva plače redno. 
Drugače pa je z regresi, saj jih nekateri sploh niso dobili, veliko delavcev pa je dobilo le del denarja, ki jim pripada. 
Zadovoljni pa so, ker se že nekaj let kot dodatno nagrajevanje delavcev čedalje bolj uveljavlja božičnica. 
Ker pa ni zakonsko opredeljena, lahko podjetja ta denar porabijo tudi v druge namene, kljub temu pa kar 80 odstotkov anketirancev letos pričakuje, da bo prejelo božičnico, kar pomeni približno 40 dodatnih tisočakov.

Ljubljana - Cesta dveh cesarjev, na kateri so na odseku med Riharjevo in Levarjevo ulico pred nekaj dnevi začeli zamenjevati vodovod, bo gradbišče najmanj do začetka prihodnje pomladi. 
Prenova poldrugega kilometra vodovoda bo po napovedih odgovornih končana predvidoma v začetku februarja, za dokončanje plinovoda, ki ga bodo povsod, kjer bo mogoče, polagali sočasno z vodovodom, pa bodo delavci porabili še dodaten mesec.

Obiskovalci si bodo v ponedeljek lahko brezplačno ogledali obe stalni razstavi Pokrajinskega muzeja Kočevje - Kočevska: Izgubljena kulturna dediščina kočevskih Nemcev in Božidar Jakac: Risbe. 
Enako velja za nedavno odprto gostujočo razstavo Kali, mreža vodnih biotopov, možen pa bo tudi ogled muzejske knjižnice in depojev. 
Vsi, ki bodo obiskali muzej na dan odprtih vrat, bodo imeli tudi 10-odstotni popust pri nakupu v muzejski trgovini, poleg tega pa bo ob 11. in 16. uri organizirano javno vodstvo po muzeju. 
S. F.

Kot je na včerajšnji tiskovni konferenci povedal Pavel Klavs, načelnik oddelka za gospodarske javne službe in promet, so se za to odločili na podlagi analize zasedenosti posameznih parkirnih prostorov in ker je zaradi oddaljenosti cilja (denimo, od Vrtače do središča mesta) premalo časa za zamenjavo parkirnega listka po izteku ene ure. 
Tako bodo od 10. decembra vozniki smeli hkrati postaviti na vidno mesto v avtomobilu po dva parkirna listka (vsak za eno uro), po dveh urah pa ju bo treba nadomestiti z novim »potrdilom« o plačani parkirnini. 
Na naše vprašanje, ali bo dovoljeno imeti hkrati po tri parkirne listke in si tako »kupiti« pravico do treh ur parkiranja, je Klavs odgovoril, da to ne bo dovoljeno.

Primož Škerl

Janez Drnovšek na Jesenicah

Koliko je kdo za koga vreden?

Dušan Grča

Gorenja vas - Potem ko so zgradili osnovno šolo Ivana Tavčarja v Gorenji vasi, so 12. novembra leta 1971 na pobudo učitelja športne vzgoje Janeza Bizjaka ustanovili šolsko športno društvo Blegoš. 
V društvo so bili včlanjeni vsi osnovnošolci, največ pozornosti pa so namenjali gimnastiki, atletiki, smučanju in košarki. 
Društvo ostaja živo že tri desetletja. 
Jubilej bodo proslavil danes zvečer v Gorenji vasi, ob tej priložnosti pa jim bo Zveza za šport otrok in mladine Slovenije podelila prvo svoje priznanje, ki ga bodo odslej podeljevali zaslužnim društvom.

Zdenko Matoz

V sklopu prireditev bodo zavrteli 16 filmov in risank, nekatere večkrat. 
Zato bo praznovanje zajemalo kar 39 filmskih predstav. 
Vse bodo v kulturnem domu v Črnomlju, kjer bo tudi večina drugih dogodkov, razen ustvarjalnic, ki bodo v črnomaljski ljudski knjižnici.

Prednovoletna ulična prodaja še naprej v belih uticah

Po načrtih iz leta 1998 bi občina potrebovala za nakup 24 lesenih sejemskih hišk (toliko bi jih zadostovalo za zdajšnje ponudnike) dobrih trideset milijonov tolarjev. 
Glede na takrat predvidenih deset milijonov iz programa Ljubljana moje mesto bi morala zanje v proračunu zagotoviti še dobrih dvajset milijonov. 
Po vsej verjetnosti bi potrebovala celo kakšen milijon več za skladiščenje in vzdrževanje hišk. 
Z njihovim oddajanjem bi, če upoštevamo letošnje cene brez DDV, zbrala 12 milijonov tolarjev. 
Po plačilu stroškov bi ji ostalo približno 5,7 milijona tolarjev, kolikor jih plača za najem 48 hišk pri podjetju Baša. 
Če upoštevamo, da bi bile nove hišice uporabne deset let, bi z njimi torej zbrali 57 milijonov tolarjev. 
Ob vložku dobrih trideset milijonov bi jim ostalo približno 27 milijonov tolarjev, od česar bi bilo kajpak treba odšteti nekaj milijonov za skladiščenje in vzdrževanje hišk in morebitne druge stroške, ki bi jih imeli z njimi. 
Po desetih letih bi torej morali spet zbrati nekaj dodatnega denarja za nove. 
In računati naprej.

Radovljica - V ponedeljek bo imela Linhartova dvorana dan odprtih vrat. 
Od 8. do 12. ure bodo v njej delavnice za male šolarje in prvošolce o nastanku lutkovne oziroma igrane predstave z naslovoma Kako nastane Sneguljčica ter Iščem Janka in Metko.

Novi občinski štipendisti so dijaki Petra Dolinšek, Urban Kladnik, Eneja Šetina in Eva Zupančič ter študenti Borut Kurmanšek, Nina Heferle, Benjamin Hafner, Darko Majcenovič, Ivan Mitrevski in Barbara Pirnat.

J. P.

Priložnost za raziskovanje zgodovine Turjaške palače in življenja ob Ljubljanici - Prenovljen muzej do spomladi 2004

Ljubljana - »Prenova Turjaške palače, kjer domuje Mestni muzej Ljubljana, je izjemna priložnost, da temeljito raziščemo stavbo in kleti,« je povedala Taja Čepič, direktorica muzeja. 
Objekt si že leto delijo gradbeni delavci, ki ga prenavljajo, in arheologi, ki v njegovih kleteh in na dvorišču po plasteh odkrivajo zgodovino Ljubljane.

Ker je bila palača prazna, se je ponudila izjemna priložnost, da so jo v celoti podrobno raziskali in proučili vse faze gradnje, dograjevanja in prezidav. 
Ugotovili so, da je bila prva stavba sezidana v 16. stoletju in je že takrat imela dve nadstropji in velika okna, široka 2,3 metra. 
V 17. stoletju je Janez Andrej Turjaški sezidal palačo v sedanjem tlorisu. 
Kupil je tri parcele in takratni hiši dodal nova krila. 
Tej dozidavi je sledilo zaprtje notranjega dvorišča, sedanja podoba palače pa je iz 19. stoletja.

Muzej bo po predvidevanjih znova lahko odprl vrata obiskovalcem spomladi 2004. 
Prenova bo v celoti stala 1,5 milijarde tolarjev in je nekaj let največja naložba v kulturo v mestu.

Večina predmetov je tokrat na ogled prvič, saj je restavriranje najdb Kapiteljske njive, kjer zadnja leta potekajo intenzivna izkopavanja, dolgo in zahtevno.

Tajska masaža po Istrabenzovo

Iz Dela (27. novembra 2001, str. 7, SCT bliže pozidavi v Podutiku) smo izvedeli, da so mestni svetniki vnovič po enem letu obravnavali osnutek odloka o zazidalnem načrtu za območje urejanja ŠS 3/3-2 Podutik in ga sprejeli. 
Osnutek zazidalnega načrta je občini predložil SCT, strokovna služba pri mestnem oddelku za urbanizem pa ga je potrdila. 
Na zemljišču, ki je že v večinski lasti SCT, bodo zgradili 43 luksuznih vil s površinami do 900 kvadratnih metrov. 
Na območju, velikem 50 tisoč kvadratnih metrov, bodo uničili pretežno gozdne površine in s tem pregnali nekatere zaščitene živali.

Začela se bo ob 18.30 v kulturnem domu na Brezjah v počastitev občinskega praznika žirovniške občine

Velenje - V Gorenju bodo danes slovesno odprli prenovljeno in razširjeno proizvodno dvorano za izdelovanje kuhalnih gospodinjskih aparatov in dve liniji za obdelovanje pločevine. 
V Gorenju pravijo, da so s tem in s popolno prenovo programa samostojnih štedilnikov in vgradnih kuhališč v minulih treh letih postali eden izmed vodilnih proizvajalcev samostojnih štedilnikov v Evropi.

Podjetje, ki je imelo lani okrog 200 milijonov tolarjev neto prometa, kar ga uvršča na četrto mesto med petdesetimi študentskimi servisi v Sloveniji, ponuja skozi vse leto pestro izbiro delovnih mest, s svojimi prihodki pa financira dejavnosti Kluba goriških, ajdovskih in tolminskih študentov. 
Na M Servisu se lahko pohvalijo z izpopolnjeno bazo kandidatov, ki so v tekočem letu končali šolanje in iščejo prvo zaposlitev. 
Vsako leto pa organizirajo tudi dvodnevni simpozij »Poslovni izziv«, na katerem se predstavljajo zanimiva podjetja in tehnološki parki, študentje in dijaki pa dobijo veliko informacij o možnostih zaposlovanja in načinih iskanja zaposlitve.

V kostelski občini so izdelali uvajalni del programa celostnega razvoja podeželja in obnove vasi

Domžalski svet: država naj znova prouči devet pripomb krajanov k lokacijskemu načrtu bodoče ceste Želodnik-Vodice - Manj blokov v Stobu

V nadaljevanju seje so svetniki sprejeli predlog odloka o ureditvenem načrtu D 7/1 Stob. 
Sprejetja bodo najbolj veseli lastniki propadajočih objektov (nekdanjih kmetij) vzdolž Ljubljanske ceste, ki do zdaj niso smeli podirati dotrajanih hiš oziroma pozidavati zemljišč okoli njih. 
Pod določenimi pogoji bodo to zdaj smeli. 
Zaradi številnih pripomb in negodovanja je v sprejetem načrtu tudi bistveno manj visokih stanovanjskih blokov, zato prevladujejo enodružinske hiše. 
S sprejetim dopolnilom so na območju ob kulturnem domu Franca Bernika izločili tudi načrtovano večje število poslovno-trgovskih in stanovanjskih objektov. 
Tam bo možna le zidava objektov »pretežno kulturne in storitvene namembnosti«.

Po Preglovem mnenju je pomembno, da javnosti posredujejo verodostojne podatke o stanju slovenske knjige. 
Branje ni v krizi, saj si vsako leto izposodimo v knjižnicah kar 17 milijonov knjig (osem na prebivalca), v krizi je kupovanje knjig. 
Vsekakor je zelo problematičen tudi odnos države, ki ob dvajsetmilijonski letni vrednosti knjižnega posla pobere 1,6 milijona tolarjev davka, od tega pa v obliki subvencij in denarja za odkupe knjig v knjižnicah vrne le polovico te vsote. 
Knjiga da državi več, kot da država njej, je potarnal Pregl. 
Naloga Društva založnikov je prav gotovo, da z vsemi možnimi sredstvi pritiska pri državi izposluje ničto stopnjo DDV na knjigo oziroma doseže povečanje subvencij in denarja za odkup knjig od knjižnic. 
Da je knjiga ogrožena, se je strinjala tudi Ksenija Dolinar, predvsem se to pozna v nižanju naklad in višanju cen knjig. 
Strinjala se je, da se soočamo s krizo kupovanja knjig, s krizo branja pa ne. 
Po besedah Milana Matosa so bili lani zelo aktivni; obiskali in s položajem knjige seznanili so skoraj vse najvišje oblastne strukture, razen do premiera jim ni uspelo priti. 
Ta se tudi vabilom na obisk sejma še nikoli v desetih letih, odkar je na položaju, ni odzval.

Najljubša tipka: izbriši

Od kod črpate situacije, probleme, ki jih popisujete? 
Kako nastaja vaša knjiga?

Zelo, ker živimo v svetu, kjer je vse vizualizirano. 
Zato hočem v svojih knjigah veliko slik, čeprav morajo kljub vsemu pustiti še dovolj prostora, da lahko bralec razvija lastno domišljijo. 
V knjigi o mumijah, na primer, se vse začne tako, da si Leon zlomi roko in jo skupaj z Lili povijata. 
Prav tako, se domislili Lili, kot so povijali mumije. 
Ko se zgodba zaplete, površina lista ni več bela, ampak siva, pozneje pa postane črna.

Opera za tri groše v ljubljanski Drami

1667 Rodil se je britanski pisatelj in publicist Jonathan Swift, znan po satiričnem delu Guliverjeva potovanja (umrl leta 1745).

Medtem pa pri Starbucksu že jemljejo zalet za osvojitev skandinavskega trga. 
Po božiču bodo aktivno začeli iskati lokalnega poslovnega partnerja, je povedal njihov tiskovni predstavnik. 
Starbucks s sedežem v Seattlu, ki ima po svetu trenutno kakih 4500 kavarnic in jih je iz dneva v dan več, je pred kratkim vstopil na nemški in švicarski trg. 
Reuters

Debelost na pacifiških otokih

Če bi jo začeli uvajati že prej, se septembrski napad na newyorška dvojčka ne bi zgodil, saj islamski teroristi sploh ne bi mogli vstopiti na letala: gre za biometrijo, ki ugotavlja posameznikovo istovetnost na podlagi človekovih telesnih značilnosti, piše L'Express . 
Biometrija preverja identiteto na tistih delih telesa, ki niso enaki niti pri dveh ljudeh, denimo, prstnih blazinicah, roženici in dlani. 
Naprave, ki delujejo po načelih biometrije, so bile med glavnimi zvezdnicami na ameriškem sejmu informacijske tehnologije Comdex, ki je zaprl vrata prejšnji teden. 
Tudi na mednarodnem salonu varnostne opreme konec novembra v Parizu so razstavljalci in obiskovalci posvetili največ pozornosti sistemom za preverjanje identitete. 
Ti so se po septembrskih dogodkih znašli na prvem mestu prioritetnega seznama izdatkov številnih podjetij in državnih ustanov po vsem svetu. 
Vrednost delnic podjetja Invision, ki je eno vodilnih med proizvajalci opreme za nadzor in varnost uslužbencev, se je takoj po vnovičnem odprtju ameriške borze na Wall Streetu povišala kar za 168 odstotkov. 
Največje povpraševanje vlada po napravah, ki preverjajo posameznikovo identiteto na podlagi prstnih odtisov. 
Omenjenemu postopku, ki je znan že več kot sto let, so še pred nedavnim očitali neetičnost, zdaj pa so debate na to temo vsaj v ZDA zamrle. 
Drugi postopki preverjanja, denimo, na podlagi roženice ali oblike dlani, se zdijo javnosti manj sporne, a so tudi precej dražje.

V Angliji vse več jetnic

Osumljenec se je predajal brezdelnemu življenju, vse dokler na enem od Petrolovih bencinskih servisev, kjer je bil redna stranka, niso ugotovili, da gorivo plačuje z bančnimi karticami, ki se glasijo na več imen. 
Koprski kriminalisti so v njegovem neprijavljenem stanovanju na Obali opravili hišno preiskavo in našli kar petnajst bančnih kartic, nobena pa ni bila njegova. 
Sumijo, da jih je ukradel, največkrat tako, da jih je prestregel, ko jih je banka prek pošte pošiljala imetnikom. 
Za koliko se je okoristil, bo znano šele, ko bodo kriminalisti dobili izpiske italijanskih in ameriških bank. 
I. U.

Ljubljana - Železniška policijska postaja, ki je od lanskega prvega aprila v ljubljanski policijski upravi, prej pa je sodila v zaščitno enoto, ki je v pristojnosti generalne policijske uprave, je v minulih dneh naredila vodstvu PU Ljubljana toliko sivih las, da se jih prešteti ne da.

Hrastničana sta v najetem stanovanju uredila skoraj laboratorijsko pridelavo in predelavo konoplje v marihuano

Vsekakor je 22 milijard koncesnine za državni proračun, ki se otepa s primanjkljajem, obilen plen. 
Za odstotno točko višja splošna stopnja davka na dodano vrednost in za pol točke višja znižana stopnja bosta državno blagajno prihodnje leto oplemenitili za 24 milijard tolarjev. 
Zdi se mi torej, da bi morala vlada razmisliti, katere dejavnosti bi še mogla oddati za koncesijo. 
Banka Slovenije ima denimo ekskluzivno pravico tiskati denar. 
Zdaj, ko nastaja nov zakon o osrednji denarni ustanovi, bi kazalo razmisliti o primerni koncesiji za to čast. 
Nismo opazili, da bi konkurenca med naftnimi trgovci pomembno vplivala na ceno izdelkov iz nafte - ne nazadnje se vsi oskrbujejo na svetovnem trgu. 
Vlada naj torej pravico do prodaje energijskih tekočin odda za koncesijo in okrepi proračun. 
Zdaj, ko sta na lastniškem prepihu obe slovenski pivovarni, in pri tem druga o drugi ne izbirata besed, lahko lokalne prepire, povezane s pivom, vlada uredi dolgoročno. 
Vsi državljani naj pijejo pivo iz pivovarne, ki bo pripravljena plačati večjo koncesijo, pa se tako Slovenci tudi ne bodo mogli več prepirati, čigavo pivo so pili, preden so se polulali. 
Minister za finance nepremišljeno in s slabimi izgledi meri moči z največjo slovensko zavarovalnico, ki bi mu mogla plačati še precej večjo koncesijo, kakor jo je Mobitel, pa bi bili vsi Slovenci lepo enakopravno zavarovani v eni zavarovalnici. 
Kaj nam bo konkurenca, ko se nam pod težo izdatkov ob negotovih gospodarskih gibanjih šibi državni proračun! 
Sploh ima vlada, preden sprejme usodne odločite o svojih deležih v donosnih podjetjih, priložnost uveljaviti novo načelo - kdor plača koncesijo, ne bo olastninjen!

Iztekla se bo 28. januarja prihodnje leto - Luigi Maranzana, izvršni direktor torinske banke: Polemike so povsem neupravičene

Pri vključitvi Banke Koper v svojo skupino je vodstvo banke Sanpaolo IMI napovedalo enako strategijo, kot jo je doslej uporabljalo pri širitvi znotraj Italije: obdržali bodo blagovno znamko Banke Koper, pa tudi njeno vodstvo naj bi ostalo slovensko. 
»V Koper bomo verjetno poslali enega ali dva človeka iz matične banke,« je povedal Maranzana.

Po besedah vodje finančnega sektorja delniške družbe Gozdno gospodarstvo Bled Zdravka Siliča pa je v bilanci podjetja veliko premoženja, ki je zelo zanimivo za nekatere, ki bi ga radi sovražno prevzeli. 
Tako imajo za žagarski obrat, ki naj bi ga skupaj z Lipom Bled in Egolesom iz Škofje Loke zgradili na Rečici, v bankah naloženih okoli 500 milijonov tolarjev, veliko pa je tudi drugega premoženja. 
Precej je vreden pred leti adaptirani počitniški dom v Piranu, imajo tudi poslovno-stanovanjsko stavbo na Rečici pri Bledu in druge zanimive objekte. 
V zadnjem času se je pojavilo več posameznikov, ki bi se radi dokopali do podjetja, ki jih kasneje ne bi več zanimalo. 
V obrambi pred sovražnim prevzemom so iskali nekoga, ki bi bil z njimi solidaren in z njimi izmenjal delnice. 
Postopek je šel prek borzno posredniške družbe Modra hiša, ki je odkupila nekaj več kot 24-odstotni lastniški delež, ki ga je imela Nacionalna finančna družba. 
V podjetju imajo sicer še 21-odstotni lastniški delež zaposleni, po 10 odstotkov kapitalska in odškodninska družba, 7 odstotkov Probanka Maribor tri do štiri odstotke Gorenjska borzna posredniška družba, drugo pa razne fizične osebe. 
Vseh delničarjev je okoli 750.

Kot poudarja, pa so za te procese potrebni ustrezno izobraženi delavci v regiji. 
Po njegovih besedah je postal proces pridobivanja delovnih veščin povezan s tehnološko dinamiko vodilnih podjetij. 
»Ta podjetja določajo povpraševanje po zmogljivostih,« meni Best. 
Poudaril je, da je zelo pomembno partnerstvo med podjetji in izobraževalnimi inštitucijami. 
Po njegovem mnenju mora takšno sodelovanje podpirati tudi vlada. 
»Organiziranje procesa usposabljanja mora imeti pomembno mesto v vladni politiki. 
Če želimo, da deluje, je to sodelovanje treba razviti,« opozarja Best.

Večje plače Madžarov

Melbourne - Utegne se zgoditi, da bodo vsaj del letošnjega finala teniških reprezentanc Avstralije in Francije za Davisov pokal odigrali v dvorani, a na travi, česar doslej še ni bilo. 
Vremenska napoved za konec tedna grozi z dežjem, Rod Laver Arena - osrednji objekt Melbourne Parka, pa je opremljen s premično streho in je igrišče po potrebi pač mogoče pokriti. 
Na Australian opnu so tako že odigrali nekaj partij, a tedaj podloga ni bila travnata, saj so jo tokrat pripravili zgolj za ta dvoboj.

Ljubljana - Disciplinski sodnik pri Združenju klubov 1. 
SNL ni imel veliko opravka, saj je kaznoval le Maribor Pivovarno Laško. 
Navijači so zaradi metanja bakel klubu prinesli 30.000 tolarjev kazni. 
Statistični razrez prve polovice lige Si.mobil pa ni preveč spodbuden. 
Tako Maribor kot Olimpija sta zabeležila upad gledalcev, na ravni lanskega obiska pa sta le Koper in Mura, ki ju je gledalo celo 400 navijačev več na tekmo. 
V povprečju si je tekme ogledalo po 1146 gledalcev na kolo oziroma eden manj kot lani. 
Strelci so v povprečju zadeli le 2,61 gola na tekmo, lani pa 3,19. 
G. N.

Pri nas ogrodje reprezentance prihaja z Ježice, kamor je na nedavno evropsko tekmo s Hemofarmom prišlo 60 gledalcev, igralke in bojda tudi vodstvo pa živijo od neizpolnjenih obljub. 
Ali po vsem tem koga preseneča končni rezultat 81:41 za Madžarsko?

Peru Elofssonu ta zamisel ni tuja. 
»Vse, kar nas naredi boljše, je dobro. 
Če si lahko pomagamo, moramo to tudi izkoristiti. 
Kako je to možno izvesti v praksi, še ne vem. 
Toda vsaj en teden bi lahko trenirali skupaj,« pravi Šved. 
Njegovi rojaki se ubadajo tudi z vprašanjem, če Alsgaard morebiti lahko odnese več od Elofssona kot pa Elofsson od Alsgaarda. 
Elofsson je že dvakrat (v nedeljo na posamični tekmi in v torek v štafeti) v tej sezoni dokazal, da je razred zase v prostem slogu. 
Alsgaard je v nedeljo zasedel tretje mesto, a je na 10 km za Švedom zaostal pol minute. 
»Bilo je nekaj posebnega stopiti na štart, saj smo bili vsi pod velikim pritiskom, potem ko so Norvežani odlično opravili premierno tekmo,« pravi Elofsson, ki se je v zadnjem kilometru moral zelo boriti za zmago, saj je imel le sekundo prednosti. 
»Ko sem to slišal, sem se zavedel, da moram teči maksimalno hitro. 
Edino, na kar sem mislil, je bilo: ne padi, ne padi!«

Beljavski je igral z Bolgarom Delčevom, s katerim sta se na življenje in smrt udarila pred 10 dnevi na ekipnem EP. 
Takrat je bila bojna sreča opoteča, saj se je zmaga nasmihala obema, končalo pa se je z remijem. 
Izid je bil tudi tokrat isti, pobudo pa je imel naš velemojster.

Pari drevišnjega kola: MARC Interieri - Olimpija (18), HIT Casino Kranjska Gora - Maribor (19), Triglav - Slavija M Optima (18); jutri: Bled - Acroni Jesenice (20).

Drevi bo zanimivo tudi na Jesenicah in v Kranju. 
HIT Casino Kranjska Gora se še zdaleč ni odrekel četrtemu mestu, ki vodi v končnico DP. 
Prav tako pa tudi ne Triglav, ki igra dobro, česar pa žal ne kažejo njegovi rezultati.

Olga Čečkova v slovenskem dresu

Boris Gros že tretji trener Živil Triglava

Jezeršek tokrat za svetovni pokal B

Helsinki - Dvakratni prvak v formuli ena Finec Mika Häkinnen, ki je sredi oktobra prenehal z aktivnim dirkanjem in se odločil, da se bo posvetil družini, je za nemški časnik Die Welt povedal, da razmišlja o vrnitvi v cirkus formule ena v letu 2003. 
»Čeprav razmišljam o vrnitvi za leto 2003, pa je moje trenutno življenje popolnoma posvečeno družini,« je dejal Finec in dodal, da ga bolj kot telesna pripravljenost pri vrnitvi v dirkalnik bolj skrbi tehnični napredek avtomobilov in elektronskih pomagal.

Maribor - Zaradi nastopa v pokalu evropske zveze prihodnji teden so odbojkarji Maribora Stavbarja IGM tekmo 7. kola DP s Kekoopremo Žužemberkom odigrali vnaprej in zmagali s 3:2 (19, 12, -23, -16, 8). 
Po zlahka osvojenih prvih dveh nizih so Mariborčani preveč popustili in vztrajni gostje so tesno dobili 3. niz, v četrtem pa domače celo nadigrali. 
V skrajšani peti igri so gostitelji le izkoristili izkušnje. 
B. F.

Laško - Zveza za šport invalidov Slovenije (ZŠIS) je ob koncu letošnje sezone razglasila najboljše športnike invalide ter nekaterim svojim dolgoletnim članom podelila priznanja. 
Za najboljšo športnico leta so izbrali judoistko Evo Zorko, ki je na olimpijskih igrah gluhih v Rimu osvojila zlato kolajnoo, na istem tekmovanju je srebro pripadlo košarkarski reprezentanci gluhih, ki je prejela priznanje za najboljšo ekipo, med moškimi pa je športnik leta postal strelec Franc Pinter za osvojeni naslov evropskega prvaka z malokalibrsko puško.

Na 2672 m dolgi progi z Mount Whitehorna je bilo prvo mesto Kostnerjeve vprašljivo le v prvem delu proge, na katerem so bile hitrejše Michaela Dorfmeister, Pernilla Wiberg in Regina Häusl. 
V položnejšem delu pa je bila smukaška kraljica razred zase. 
Häuslova, ki je pred Italijanko osvojila kristalni globus v smučarski formuli 1, je naredila napako še pred drugim merjenjem vmesnega časa, Dorfmeistrova in še zlasti Wibergova pa sta v zadnjem delu izgubili dobre pol sekunde.

Mednarodni festival računalniške umetnosti. 
Od petka, 30. 11., do petka, 7. 12.

Jugoslovanski in srbski politiki zanikajo, da bi se Karadžićev general potikal po ozemlju ZRJ - Neizpolnjevanje dolžnosti članice Združenih narodov

»Oddaljevanje od prepada«

Svet so ljudje

Ameriški arheologi so v Pakistanu odkrili dokaz, da so ljudje znali popravljati zobe že pred osem tisoč leti. 
Na arheološkem najdišču Mergar, ki velja za najstarejšo znano stalno naselbino, so izkopali ostanke čeljusti z zobmi, v katere so izvrtane luknje. 
Vodja odprave Andrea Cucino je prepričan, da niso nastale po naključju. 
Natančne meritve so pokazale, da so izdelane s posebnim orodjem, in ker so zobje še vedno v čeljusti, lukenj gotovo niso izvrtali zato, da bi iz zob naredili nakit. 
»Gotovo gre za popravljanje zob, vendar za zdaj še ne vemo, s čim so luknje potem zamašili. 
Verjetno so uporabljali kakšne rastlinske snovi,« pravi arheolog, ki ga tudi zanima, kako so starodavni zdravniki pacientom med posegom lajšali bolečino. 
DPA

Veličasten sprejem v hitro razvijajočem se mestu na obrobju Sibirije - »Še pred leti tu ni bilo niti poštenega hotela«

