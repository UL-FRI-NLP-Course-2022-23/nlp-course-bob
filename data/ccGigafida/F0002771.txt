Nato se je posvetil proučevanju spoznavanja kot biološkega problema. 
Potreboval je nov jezik, da bi o fenomenih zaznave in spoznavanja lahko govoril kot o fenomenih, ki so lastni zaprtemu živčnemu sistemu. 
Vprašanje, “kako organizem prihaja do informacije o okolju”, je moral spremeniti v “kako pride do tega, da ima organizem strukturo, ki mu omogoča, da ustrezno deluje v okolju, v katerem obstaja.” 
Semantično vprašanje se je spremenilo v strukturno vprašanje.

(ii) sistem vzpostavljajo kot konkretno enoto v prostoru, v katerem sestavine obstajajo, tako da določajo topološko področje njegove realizacije kot take mreže.

Drevo spoznanja kot del znanosti o kompleksnosti

Znanost nam je dolgo na vsakem koraku potrjevala prepričanje, da živimo v svetu nespornih zaznav, v svetu, katerega podobo lahko z našim zaznavnim aparatom “pograbimo” in v obliki reprezentacij shranimo v glavi. 
Znanstveno dojemanje resničnosti je dolgo temeljilo na objektivnem pogledu “od zunaj”, ki predpostavlja opazovalca, neodvisnega od dogodkov, ki jih opazuje (in popisuje). 
Na prvi pogled se zdi, da bi z opustitvijo takega pogleda zamajali trdnost, kredibilnost in celo samo možnost znanstvenega diskurza. 
Kljub temu pa so znanstveniki v preteklosti že nekajkrat zaslutili, da se navidezna trdnost izkustvenega sveta ob pobližjem pogledu začne rahljati. 
Kot vemo, je Kant med drugimi razlogi proti psihologiji kot empirični znanosti navedel tudi argument, da se “duh spreminja, ko proučuje samega sebe”. 
Podobno krožnost je opazil tudi slavni angleški fizik David Bohm D. Bohm, Quantum Theory; Constable and Co., London, 1954. in nasploh moderna kvantna fizika, ki se ne more ogniti vplivu opazovanja na opazovano (obratno pa je zaenkrat še ne zanima). 
Vsem pa je skupno, da so sovplivanje opazovanja in resničnosti videli kot nekakšne nadležne in posamične “paradokse”. 
Maturana in Varela storita ravno nasprotno: nenehno porajanje sveta skozi proces spoznavanja vzameta za svojo epistemološko osnovo. 
Resničnosti in spoznavanja ne obravnavata ločeno, ampak v njuni dinamični povezavi vidita ključ za njuno razumevanje: 

Pri pregledu znanosti o kompleksnosti in z njimi povezanih disciplin imajo posebno mesto kognitivne znanosti, ki so doživele v zadnjih nekaj desetletjih skokovit razcvet. 
V marsičem so se razvijale vzporedno s sistemsko znanostjo in so še posebej blizu kibernetike in računalniške znanosti. 
Gre za področje, kjer je sistemski, transdisciplinaren pristop skoraj nujen, saj kognitivne znanosti črpajo iz številnih specializiranih področij (na primer nevroznanosti, umetna inteligenca, kognitivna psihologija, filozofija duha oziroma kognitivna filozofija, …). 
Postopno izgrajevanje boljšega razumevanja kognicije je postala osrednja skrb mnogih sistemskih raziskovalcev. 
Kognitivne znanosti v zadnjih letih preživljajo precejšnjo krizo, saj se kljub mnogim novim spoznanjem ne morejo približati osnovnemu vprašanju – opisu relacije med duševnimi procesi in telesom. 
Vse bolj očitno in priznano dejstvo je, da je omenjena kriza posledica stare epistemološke paradigme, ki ne razume krožne povezanosti doživljanja in delovanja Na to kažejo na primer spoznanja konferenc New Trends in Cognitive Science, Dunaj, 1997 in Tucson III, Tucson, 1998.. 
Večina kognitivnih znanstvenikov je hotela preučevati duševnost in zavest brez predhodnega samospraševanja o svojih epistemoloških predpostavkah. 
Z zavestjo o krožnosti samospoznavanja in samoizgrajevanja sta avtorja Drevesa spoznanja napovedala novo smer, ki jo je Varela pozneje imenoval enaktivizem. 
Le-ta temelji na prepričanju, da »kognicija ni reprezentacija vnaprej danega sveta v vnaprej danem umu, ampak je bolj porajanje sveta in uma na podlagi njune zgodovine in dejanj«. 
F. J. Varela, E. Thompson in E. Rosch, The Embodied Mind, The MIT Press, 1991, str. 9. 

Večina od teh tem je tesno povezanih in se med seboj navezujejo. 
Skupaj predstavljajo novo orientacijo v znanstvenem raziskovanju. 
Prispevki Maturane in Varele so pomembni pri opisu samoreferenčnih sistemov, krožnosti in evolucijskih procesov. 
Še posebej pa je njuna zasluga razvijanje novega jezika, ki omogoča jasnejše opisovanje konceptov drugega reda (na primer spoznavanje spoznavanja). 

Kot sva že omenila, se za Maturano in Varelo resničnost poraja v opazovalčevi dejavnosti spoznavanja, ko razlikuje in s tem vsebini svojega opazovanja vdihne življenje. 
Maturana in Varela imenujeta ta ustvarjalni kognitivni proces »ontiranje« sveta. 
Samemu pojmu resničnosti se ne odpovesta, postavita ga le v oklepaj.

– negovanje kompleksnosti – Bateson je v tej zvezi rad uporabljal metaforo »enojnega« in »dvojnega (binokularnega) vida«. 
Prav tam, str. 73. 
Eno oko ne more ustvariti vtisa globine, ampak šele binokularni vid. 
Več perspektiv odpira udeležencem komunikacije vpogled v kompleksnost stvarnosti, sicer ostajamo pri enodimenzionalnosti, ki je danes pogosto enodimenzionalnost ekonomije ali politike.

Za znanstvene knjige, še posebno če gre za »prave«, »trde«, »objektivne« znanosti, kot so na primer tudi biologija, nevrofiziologija, molekularna biologija, biokemija in genetika (in Drevo spoznanja v veliki meri črpa iz naštetih znanstvenih področij), je tako dejanje zelo nenavadno in bi marsikaterega »resnega« znanstvenika navdalo s skepso. 
Zato se nama zdi še kako pomembno opozorilo obeh avtorjev, da odsvetujeta površno branje te knjige. 
Če bralec pozorno sledi miselnim korakom po Drevesu spoznanja, pa je lahko zaključek knjige, ki govori o ljubezni, etiki in človeških dimenzijah takega načina znanstvenega mišljenja, kot ga gojita Maturana in Varela, prav človeško pretresljiv in navdihujoč.

