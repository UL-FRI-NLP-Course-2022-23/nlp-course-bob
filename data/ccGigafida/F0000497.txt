Ljubljana - Vlada je včeraj na predlog ministrice za gospodarstvo Tee Petrin razrešila direktorico urada za varstvo potroš nikov Vero Kozmik Vodušek, ker je urad dodelil javno naročilo podjetju, katerega direktor je mož Voduškove. 
Kozmikovi bo delovna pogodba prenehala s 15. julijem. 
Do imenovanja direktorja urada na podlagi javnega razpisa bo ministrica vladi za obdobje treh mesecev predlagala imenovanje vršilca dolžnosti. 
Notranja revizija v okviru gospodarskega ministrstva je prišla do ugotovitve, da Voduškova z oddajo naročila moževemu podjet ju sicer ni kršila zakona o javnih naročilih, vendar pa pri izboru ni upoštevala kodeksa ravnanja javnih uslužbencev, ki tovrstne uslužbence zavezuje k ohranjanju in krepitvi zaupanja javnosti v poštenost in nepristranskost opravljanja svojih nalog. 
Po reviziji so ugotovili še dodatne nepravilnosti, zato se je ministrica Petrinova odločila za razrešitev.

Porodni krči nove sestave sveta RTV Slovenija

Rosvito Pesek in Janeza Kocijačiča so svetniki potisnili v pat položaj Če vlada ne bo povišala RTV-prispevka, bo izguba dosegla milijardo tolarjev

Čez pol leta se bo torej znova začel boj za ta položaj, dotlej pa bo svet vodil Kocijančič, ki je na glasovanju za vedejevstvo prejel 13 glasov, Peskova pa 9. 
Seveda brez zapletov ni šlo. 
Ko se je izkazalo, da so z glasovanjem povzročili pat položaj, svetniki zaradi nejasnih predpisov niso vedeli, ali naj najuspešnejša kandidata pošljejo še v drugi krog, ali pa takšen izid pomeni takojšnje glasovanje o vršilcu dolžnosti. 
S pomočjo pravne službe RTVS so se odločili za slednje.

Komaj kakšen dan več kot leto je tega, ko je zvedela, da je hudo bolna. 
A je, ko sva se pred meseci, po dolgem zdravljenju na Golniku, zadnjič srečala na onkološkem inštitutu, še vedno verjela, da se bo vrnila za svoj računalnik. 
Pa da ne bi bila več dolgo med najslabše plačanimi novinarji, je zavzdihnila. 
Petnajstega junija je minilo 26 let od tedaj, ko je »uradno« postala Delova dopisnica iz Postojne ...

Uroš Šoštarič

Ljubljana - Vlada je včeraj na predlog ministrice za gospodarstvo razrešila direktorico urada za varstvo potrošnikov Vero Kozmik Vodušek. 
Ta poteza resorne ministrice in vlade je bila presenetljiva, saj se je Petrinova razrešitvi Kozmik Voduškove pretekli teden izognila tako, da jo je pozvala, naj sama presodi, ali še uživa zaupanje javnosti, potem ko je kot direktorica urada tri posle dodelila podjetju, v katerem je direktor njen mož.

Mladina pa je v ponedeljek objavila članek, v katerem je razkrila, da je Kozmik Voduškova tudi osebno povezana s podjetjem Dialog-SI.
NET. 
Je namreč ustanoviteljica podjetja Trialog. 
Direktorica tega podjetja pa je Olga Šeško Koren, ki je hkrati s 1.620.000 tolarji največji ustanovitelj podjetja Dialog-SI.
NET.

dr. Marko Milosavljevič

Levič (SMS) je spraševal Drnovška o njegovi kandidaturi, Bajuk (NSi) o skladu obrtnikov, Peče (SNS) o privatizaciji bank

Sašo Peče (SNS) pa je opozoril na to, da ni zakona o privatizaciji bank in da privatizacija ne poteka transparentno. 
Postavil je trditev, da sta prodaja NLB in postopki prodaje NKBM protiustavni in v škodo slovenskim državljanom. 
Zahteval je tudi, da poslanci o odgovoru vlade opravijo razpravo. 
Zatrdil je, da ni niti enega davkoplačevalca, ki bi bil udeležen v privatizaciji bank, in očital vladnim možem, da so NLB prodali, ne da bi izračunali, koliko je vredna. 
Po pojasnilih premiera Drnovška je bila rešitev, sprejeta z ustavnim zakonom, povezana z iskanjem rešitve za naš finančni sistem, potem ko sta naši največji banki iz prejšnje države izšli z nekaterimi obveznostmi, ki se niso mogle pokriti z naložbami. 
Po osamosvojitvi sta imela slovenska vlada in parlament dve možnosti: te banke pripeljati v stečaj ali jih sanirati. 
Prva možnost je bila po splošni oceni dražja ter bi imela hujše posledice za gospodarstvo in državljane. 
Zato so se odločili za sanacijo obeh bank in jo uspešno izvedli, je pojasnil Drnovšek. 
Pričakujemo, da bo kmalu sklenjen sukcesijski dogovor in tako rešena finančna vprašanja iz pretekle države, je dodal. 
Sredstva davkoplačevalcev so bila ustrezno uporabljena, sicer pa je temeljni cilj vlade pri privatizaciji banke povrnitev obveznosti davkoplačevalcem in ustrezno znižanje javnega dolga, je zagotovil Drnovšek.

Obljubili so jim dodatek k plači v višini do dvajsetih odstotkov, v pripravi naj bi bil pravilnik za varnost pri delu na tem področju, kar je bila tudi ena od temeljnih zahtev sindikata. 
V dopisu pa so napovedana tudi pogajanja o plačah v hrvaškem javnem sektorju. 
S tem so po mnenju hrvaške vlade odpravljeni razlogi za stavko carinikov.

Matej Košir

Koalicijski apetiti po finančnih naložbah

Zgovoren pa je bil tudi podatek o negativnem odgovoru zavoda za zdravstveno zavarovanje na prošnjo za odobritev posebne postelje za bolnika z ALS, češ da so do tega upravičeni le tisti, ki imajo mišično bolezen. 
Kar pa ALS tudi je.

To je potrdil tudi Siemon Wezeman, raziskovalec na stockholmskem Mednarodnem mirovnem inštitutu. 
Wezeman pojasnjuje, da embargo zajema tudi tehnologijo za dvojno rabo, vendar imajo vlade preveč proste roke pri določanju, kaj sodi vanjo in kaj ne. 
Glede Izraela je povedal, da je že dolgo problem, saj je v času apartheida in mednarodnih sankcij dobavljal vojaško opremo rasistični Južnoafriški republiki. 
Pred kratkim naj bi bil embargo kršil tudi v primeru Sierre Leoneja.

Nasilje je edino, kar svobodno prestopa »mejo« med dvema državama za dva naroda, pa najsi bo ta meja zelena črta, zid, ograja ali vojaška barikada.

V četrtek zjutraj so se okrepljene enote tankov in vojakov spet vrnile tudi v Betlehem in v središče Ramale. 
Gaza je po mesecih tišine postala tarča helikopterskih napadov. 
V vseh mestih in vaseh velja policijska ura. 
Vojaki vdirajo v hiše, na šolskih dvoriščih zbirajo moške in zapirajo osumljene aktiviste. 
Tiste, ki se upirajo, ustrelijo. 
V Kalkilji je izraelska vojska »v izmenjavi ognja« ubila vodjo palestinske obveščevalne službe in pri tem izgubila dva vojaka.

V času, ko so se razsvetljeni mirovniki in zagovorniki politične rešitve izraelsko-palestinskega konflikta po formuli dveh držav za dva naroda obotavljali z javnimi izjavami, so vajeti moči in odločanja na obeh straneh trdno zgrabili skrajneži.

Desno usmerjena opozicija je silovito napadla Medgyessyja zaradi njegove skrivnostne (komunistične) preteklosti. 
Mnogi so mu celo očitali, da je bil agent zloglasne politične tajne policije, katere naloga je bila vohunjenje in preganjanje t. i. notranjih sovražnikov oziroma neusmiljen boj proti nasprotnikom režima.

Predsednik Rau podpisal zakon o priseljevanju

Nemška konservativna opozicija za zdaj sicer še ne napada zakona samega; na ustavno sodišče bo šla zaradi načina njegovega sprejetja. 
Konec marca je v zgornjem domu parlamenta berlinski socialdemokratski senator in predsedujoči bundesrata Klaus Wowereit glasovanje dežele Brandenburg predstavil kot podporo zakonu, čeprav je v tej deželi krščanskodemokratski notranji minister glasoval drugače kot njegov socialdemokratski premier. 
CDU in CSU trdita, da bi moral Wowereit glasovanje Brandenburga zato razveljaviti, socialdemokratski politični vrh s predsednikom Rauom vred pa zatrjuje, da premierov glas povsem zadovoljivo predstavlja celotno deželo.

Tudi novi zakon ne dovoljuje nekritičnega priseljevanja nekvalificirane delovne sile, zato pa bi rad odprl vrata izobraženim, ki jih v državi čedalje bolj primanjkuje. 
V Nemčiji ni dovolj informatikov, inženirjev, bolniških negovalcev, kuharjev, natakarjev; in tovrstno pomanjkanje bo zaradi demografskih trendov čedalje večje. 
Priseljevanje seveda ne more odložiti nujnih sprememb v domačem šolstvu, ki je, kakor kaže, marsikje pošteno zatajilo. 
Toda nobena država s tako hitro starajočim se prebivalstvom, zatrjujejo zagovorniki novega zakona, si ne bi smela zatiskati oči pred luknjami v svojem družbenem tkivu. 
Priseljenci so lahko velik blagoslov, opozarjajo tisti, ki dvomijo, ali bi se lahko celo gospodarski čudež Bavarske, dežele konservativnega kanclerskega izzivalca, posrečil brez milijonov vzhodnoevropskih izgnancev po drugi svetovni vojni.

Veliko opravljenega, marsikaj še nerešenega

Vsaka zveza ima svoje meje, tudi Nato

Johny Young obiskal Koroško

Slovenj Gradec - Koroška podjetja so v Združene države Amerike lani izvozila za 15 milijonov dolarjev blaga, uvozila pa le za štiri milijone dolarjev, kar regijo razlikuje od države, ki ima na svoji ravni z ZDA izvozni primanjkljaj, je ameriškemu veleposlaniku v Sloveniji Johnyju Youngu med včerajšnjim obiskom na Koroškem povedala direktorica območne gospodarske zbornice za Koroško Tatjana Kupnik. 
Johny Young se je na Ravnah najprej pogovarjal z direktorji posameznih družb in predsednikom uprave Slovenske železarne dr. Maticem Tasičem. 
Ravenske družbe Metal, Noži in STO namreč ustvarijo kar 80 odstotkov regijskega izvoza, približno 11 odstotkov pa mežiški Tab. Ameriški veleposlanik je popoldne obiskal še slovenjgraški Prevent (na fotografiji), kjer se ni mogel načuditi podatku, da Preventove družbe doma in v tujini zadovoljijo kar 17 odstotkov potreb evropske avtomobilske industrije. 
M. H.

Slavica Crnica

Boris Šuligoj

Celje - V okviru projekta Poletje v Celju - knežjem mestu bo v petek premiera SLG Celje Celjski grofje na Starem gradu. 
Upravnik SLG Celje Borut Alujevič je zagotovil, da se celjski gledališki ansambel z njo ne bo osramotil, na Stari grad pa bodo izpred SLG vozili tudi avtobusi. 
Že v četrtek so odprli razstavo Vedute celjskih krajev v 19. stoletju. 
Gre za nove dragocenosti grafične zbirke domoznanskega oddelka knjižnice, razstava pa bo na ogled v avli Osrednje knjižnice Celje vse do septembra. 
Organizatorji projekta si tudi letos prizadevajo za čim boljše oglaševanje prireditev, kar dokazuje tudi zastava, ki so jo razobesili pred občinskim poslopjem na Trgu celjskih knezov, poseben dogodek pa bo vsekakor sobotno oglaševanje v živo, ki ga bodo letos popestrili s trobento. 
V. E.

Med omenjeno nemško firmo in Strojegradnjo se je zataknilo že februarja letos. 
Medtem ko je Strojegradnja po Goljufovih zagotovilih izpolnila vse obveznosti do Kocha, jih je ta prenehal izpolnjevati, za kar naj bi obstajala dva razloga: ker naj bi tudi Koch ne dobil plačila od investitorja in ker Trboveljčani ter Nemci različno interpretirajo merila za financiranje poddobaviteljev. 
Prav ta zaplet oziroma nejasnosti, vezane nanj, pa so tudi povzročile, da se je nadzorni svet Strojegradnje odločil, da vse skupaj zaupa v pregled zunanji revizorski hiši.

Zakaj je Vizjak od obeh posavskih poslancev zahteval podpis? 
Preprosto: Janc in Avšič v Posavju govorita eno, v Ljubljani počneta nekaj povsem drugega. 
Predvsem prvi je zagotavljal, da bo prepričal ničkoliko eldeesovih poslancev, da bodo glasovali proti sporazumu, sodeloval je tudi pri pripravi pobude ustavne presoje, da bo volk sit in koza cela. 
Na koncu pa se na pobudo ne bi niti podpisal, če Vizjak ne bi vztrajal. 
O uporabnosti takšnega početja pa mu ni uspelo prepričati niti svojega najtesnejšega kolega Avšiča, kaj šele koga drugega iz najmočnejše politične stranke.

Tako je moral Vizjak pripeljati še enega poslanca, a je raje kar dva - če si še kdo premisli!

Janc se je tako vendarle lahko podpisal, in potem vlogo nasprotnika hrvaško-slovenskega sporazuma odigral še na odboru za infrastrukturo. 
Ponosno in pokončno, a kaj, ko bi vse to moral storiti na matičnem odboru za zunanjo politiko, ki pri celotni stvari v nečem odloča - tja ga pa njegova stranka baje ni pustila. 
Če bi torej Janca posebej omenjali med podpisniki pobude za presojo ustavnosti, bi celotno opisano ozadje izginilo. 
Krško bi ponovno dobilo svojega čistega, neoporečnega heroja, pa čeprav je bila pot do višav v ljudskih glavah precej blatna.

V orkestru je 91 rednih članov, so pa še takšni, ki pridejo k orkestru po potrebi, takrat nas je tudi sto deset.

Ne bom pozabil, ko sem prvič prišel h godbi. 
Takrat je bil dirigent še Jožko Herman. 
Izžareval je veliko energijo, imel pa takšno avtoriteto, da samo se ga, posebej mladi, tudi bali. 
V bistvu pa smo ga zelo spoštovali. 
On me je pravzaprav naučil ljubezni do godbe.

Ivan Praprotnik

Ljubljana - Neoporečnost vode v bazenih na ljubljanskih letnih kopališčih (Kodeljevem, Iliriji, Ježici in Vevčah) nekajkrat na mesec preveri Inštitut za varovanje zdravja, praviloma dvakrat med kopalno sezono pa še Zdravstveni inšpektorat RS. 
Ne prvi ne drugi ne objavljata izsledkov analiz vode, »povemo pa jih tistemu, ki ga zanimajo«, je pojasnil Vitomir Gašperin iz Inštituta za varovanje zdravja. 
Meni, da bi morali kopalce o ustreznosti vode v bazenih obveščati upravljavci kopališč.

Ljubljana - Največkrat omenjani možni kandidat SLS na jesenskih volitvah za ljubljanskega župana Jožef Jeraj zagotovo ne bo kandidat mestnega odbora te stranke. 
Kot je na včerajšnji tiskovni konferenci povedal vodja svetniškega kluba SLS Bogdan Bradač, ga še nimajo.

Piranski urbanistični plan

Marjana Hanc

Mednarodno srečanje oktetov

Ljubljana - Društvo za spoštovanje in ohranjanje kulturne dediščine Ivan Cankar bo poslalo ljubljanski županji Viki Potočnik, mestnim svetnikom, oddelku za kulturo, policiji in Ljubljanskemu regionalnemu zavodu za varstvo kulturne dediščine nekaj opozoril o malomarnem odnosu do kulturne dediščine v občini in predloge za izboljšanje, je na včerjašnji seji sklenil izvršni odbor društva.

Čatež - Kulturno umetniško društvo Popotovanje Frana Levstika jutri zvečer spet pripravlja praznovanje poletnega solsticija. 
Po 21. uri bodo na osrednjem trgu na Čatežu pod Zaplazom nastopili domači mešani pevski zbor Kres, plesni skupini La Femme s Čateža in Afne iz Trebnjega, pevski zbor Strune iz Šentlovrenca, folklorna skupina s Senovega in Teater Cizamo. 
Z. L. D.

Podbrezje - V nizu prireditev ob 500-letnici Tabora v Podbrezjah pri Naklem - prvi ohranjeni zapis imena Tabor in takratne cerkve svetega Benedikta sega v leto 1502, ko je vikar Florijan Martinc napisal kupoprodajno pismo, da proda podbreški fari zemljo, ki jo je bil kupil pet let prej od radovljiške graščine, in dve cerkvici - bo tudi sveta maša v nedeljo, 23. junija, ob 15. uri na travniku ob cerkvi Žalostne matere božje. 
Sledil bo kulturno zabavni program, v katerem bodo sodelovali Mešani pevski zbor Podbrezje, kvintet Vedrina, recitatorji in harmonikarja. 
M. Ha.

Kamnik, Dob - V ponedeljek bo v Kamniku na Glavnem trgu osrednja občinska prireditev v počastitev dneva državnosti. 
Začela se bo ob 18. uri s promenadnim koncertom Mestne godbe Kamnik, slavnostni govornik pa bo prvi predsednik slovenskega parlamenta dr. France Bučar. 
Srečanje se bo nadaljevalo z ansamblom Bratov Poljanšek. 
V Dobu bo isti dan osrednja proslava občine Domžale. 
Začela se bo ob 20.30 pri pomniku državnosti v parku pod Močilnikom. 
Sodelovali bodo veterani vojne za Slovenijo, v kulturnem programu pa bodo nastopili Godba Domžale, fantovski zbor Dob in recitatorji KD Jožefa Virka z Doba. 
J. P.

Kresna nedelja v Hotedršici

Kresovanje na Verju

»Zadnja štiri leta so tudi našo zbornico zaznamovale dejavnosti, povezane z zakonodajo. 
Večina zakonov, ki jih sprejema naš državni zbor, pa je do malega delodajalca vse bolj neprijazna. 
Eden takih primerov je zakon o varnosti in zdravju pri delu, ki zahteva izjavo tudi za samozaposlenega, kar nikjer v Evropi ni potrebno. 
Tudi zakona o delovnih razmerjih in o pokojninskem in invalidskem zavarovanju vsebujeta zelo neprijazna določila za obrtnike, ki jih nismo uspeli ublažiti. 
Na finančno nedisciplino smo neuspešno opozarjali vlado deset let, imeli pa smo prav, saj zdaj EU uvaja zakonodajo, ki bo zagotavljala plačila v 30 dneh, izvršbe pa bodo morala sodišča uresničiti v 90 dneh,« je razložil Ivan Krajnc tegobe obrtne zbornice in obrtništva.

Škofja Loka - Štiriindvajset varovancev škofjeloške enote Varstveno delovnega centra Kranj - stari so od 25 do 48 let - se bo danes prvič predstavilo škofjeloški javnosti. 
Na prvi poletni dan, danes, bodo ob 11. uri na Mestnem trgu v Škofji Loki prek programa, ki ga bo spletal Jure Svoljšak, prikazali svojo polnočutnost in veselje do življenja. 
»Varovanci so odrasli, kar izdaja tudi njihov glas, sicer pa so na stopnji razvoja triletnika do desetletnika. 
Ljudje pogosto ne vedo, kako se ob stiku z njimi odzvati. 
Ta tabu bi s takimi prireditvami, ki pokažejo veselo stran življenja, radi razbili,« je povedala Meta Grandlič, odgovorna za stike z javnostjo VDC Kranj.

Proslava tokrat pred obrambnim stolpom

Prireditvi sta sodili v »Teden mladih« in bili izvedeni skupaj z Občino Hrpelje - Kozina, Krajevno skupnostjo Slivje in Turističnim društvom »Dimnice« Slivje ter s pokrovitelji pekarstvo Kruh Koper in turistično kmetijo »pri Filetu« iz Slop.

e vem, zakaj gnavijo mladež v teh vročih mesecih z očitnimi neumnostmi. 
Matematika in slovenski jezik, pa (seveda po belogardističnem načelu poveličevanja in klanjanja tujcem in ne po dejanskih potrebah znanja) še najbolj tuji, najbolj imperialistični jeziki, so okostje mature, poklicne mature, »zunanjih« preizkusov vsemogočih barv in usmeritev. 
Nujno bi navedena prva dva predmeta bilo treba zamenjati, ker ju v vsakdanji kapitalistični praksi nihče več ne potrebuje.

Športni tabori za domžalske otroke

Domžale - Športno društvo Fan Vit As z Brezja pri Dobu je za otroke od 4. do 15. leta starosti pripravilo bogat program aktivnega preživljanja poletnih počitnic. 
Lahko se prijavijo na plavalne tečaje, športni tabor in taborjenje v Podbeli. 
Začeli se bodo 1. julija in trajali do 23. avgusta.

Ljubitelji taborjenja pa bodo od 7. do 12. julija preživeli počitnice v Podbeli pri Kobaridu (cena je 32.000 tisoč tolarjev). 
Kopali se bodo v tolmunih Nadiže, se z zračnicami spuščali po brzicah ter se učili orientacije, jahanja, kurjenja ognja, izdelave bivaka in indijanskih pripomočkov.

Komisija je ob izbiranju najbolje urejenih prodajaln izluščila tudi nekatere trende, ki se kažejo na območju postojnske enote GZS. 
Tako je opazna predvsem rast trgovskih zmogljivosti, največ tistih hrano, pa tudi tistih s tehničnimi izdelki. 
V večjih prehrambnih centrih se tako ponudba že močno približuje slovenskemu povprečju, ne zaostaja pa niti za ponudbo pri naših evropskih sosedih. 
Komisija je opazila tudi, da je čedalje več zapiranja manjših trgovin v naseljih zunaj mest, ki ne zmorejo ostati konkurenčne v svojem cehu. 
Na podelitvi priznanj najboljšim prodajalnam je spregovorila tudi Marjanca Simšič, vodja celotnega projekta pri GZS. 
Dejala je, da na območju postojnske enote, ki spremlja notranjsko-kraško gospodarstvo, trgovska branža ni med najmočnejšimi - prinaša 15 odtsotkov vseh prihodkov in zaposluje 7,5 odstotka prebivalstva.

Turistična Ajda s praporom

oroška postaja turistična dežela. 
Opuščene rove mežiškega rudnika si ogleda čedalje več obiskovalcev, vedno več turistov je na splavih in na neokrnjenem Pohorju. 
Po svoje je še sreča, da Korošci, ko so še bili bogati, niso zgradili vzpenjače, denimo, na Uršljo goro ali Peco. 
Skazili bi pokrajino, imeli bi težave z zamenjavo jeklenih vrvi in odpadel bi najnovejši koroški turistični podvig; z oklepnikom valukom na Uršljo goro ali v doline okrog Črne. 
Ondan so bili na vrhu Uršlje gore ali Plešivca, na 1700 metrih nadmorske višine, videni kar trije valuki. 
Planinski popotniki so že pomislili, da so orožne vaje, ali da nas kdo napada in se naša vojska umika itd. 
V resnici pa so se pri ravenskem Sto, ki mu že kar nekaj časa gre slabo, odločili vzpostaviti turistične vožnje z oklepnikom na Uršljo goro. 
Tisto, kar so ondan videli presenečeni planinci, je bil hitrostni preizkus. 
Trije oklepniki so prišli na vrh Uršlje gore v dobre pol ure.

Še turistična izvedba

Celje - Okoli tisoč šolarjev in otrok si je včeraj na celjsko letno kopališče prišlo ogledat prireditev Voda za vse - naučimo se plavati. 
Akcijo po večjih slovenskih mestih letos organizira Sokolska zveza Slovenije s pomočjo Zavoda za šport RS in lokalnimi skupnostmi. 
Mladi so z zanimanjem opazovali plavalne in obvodne veščine tukajšnjih klubov in društev, spoznavali možnosti učenja plavanja, se navduševali nad privlačnimi skoki v vodo, plesnimi točkami in vodno aerobiko. 
Večina obiskovalcev je kljub neznosni vročini vztrajala do konca prireditve. 
Vodja tega vseslovenskega projekta Dušan Gerlovič je na otvoritvi zbranim razložil pomembnost plavalnega opismenjevanja, saj nam le to omogoča brezskrbno preživljanje prostega časa na bazenih, morju in jezerih. 
Čeravno ugotovitve kažejo, da se je akcija najbolje prijela prav v Celju in Novi Gorici, pa se je včeraj vendarle videlo, da bi jo v prihodnjih letih še veljalo nadgraditi, obogatiti in pritegniti še več mladih. 
P. Š.

Vznemirljivo, a tudi naporno

Ribnica - Andrej Klemenc, Vojko Štanfelj in Toni Mohorič se bodo to soboto odpravili na sedemdnevno kolesarsko avanturo, ki so jo poimenovali Slovenija za teden dni. 
Obkolesarili bodo Slovenijo po njeni meji, tako da bo vsak od njih po manj prometnih obmejnih cestah naredil okoli 1100 kilometrov.

Z zbiranjem denarja bodo še težave

Šmarje pri Jelšah - Tudi zgodba o odstavitvi Darka Urbancla, direktorja Radia Šmarje pri Jelšah - Štajerskega vala, ima dve plati. 
Damjan Gobec, novi lastnik in direktor najbolj poslušane in najstarejše lokalne radijske postaje na Slovenskem, nam je ob spremembah, sprejetih na skupščini družbe, pojasnil, da so Darka Urbancla zamenjali zaradi izgube, odstavljeni direktor, ki je še vedno v bolniški, pa nam je pojasnil še drugo plat zgodbe.

Damjan Gobec nam je povedal, da so nekdanjega direktorja razporedili na mesto komercialista, vendar pa Darko Urbancl pravi, da ga o tem sklepu ni še nihče obvestil. 
Zaveda se, da večinski lastnik sicer ima možnost zamenjati direktorja, seveda pa morajo to narediti z razlogom, ki vsekakor ne sme biti izmišljen. 
Prepričan je, da je posloval dobro, kar naj bi menila tudi Kmečka družba, ki ima nekaj manj kot 48-odstotni lastninski delež Štajerskega vala, in je menda na sklepe skupščine napovedala spodbojno tožbo. 
Darko Urbancl je še povedal, da so mu z odstavitvijo naredili veliko krivico, predvsem pa očrnili ugled, zaradi česar bo imel težave pri iskanju nove zaposlitve. 
Pričakuje še, da bo odnos s Štajerskim valom uredil sporazumno, sicer pa ne izključuje možnosti, da svoj prav doseže po sodni poti.

Danilo Utenkar

Ne Hegel ne Marx, ampak Heidegger

Koledar

1921 Izglasovana je bila vidovdanska ustava (dokončno so jo sprejeli 28. junija).

Kratko in malo jo priporočam

Washington Post je objavil slavospev naši državi izpod peresa Cindy Loose - Navdušena nad naravnimi lepotami in dobro hrano

Pred prvo svetovno vojno je postal avtomobilizem priljubljen po vsem svetu. 
K temu so veliko pripomogle avtomobilske dirke, v katerih so prišle do izraza vzdržljivost, zanesljivost in odpornost vozila. 
Od 20. let prejšnjega stoletja je hitrost avtomobilov značilnost, ki zasenči vse druge. 
Najhitrejši vozniki so postali pravi zvezdniki. 
Za otroke so bili zanimivejši celo od do tedaj nedotakljivih junakov - železniških strojevodij.

Tekmovanje robotov

Nemci navdušeni nad rukolo

Kanadski strokovnjaki so na kongresu sklenili svoja predavanja o pogostnosti nosečnosti med mladimi z enako mislijo: prepričani so, da se v državah, kot so ZDA, Velika Britanija in Kanada, mladi prezgodaj odločijo za spolne odnose. 
V dobi odraščanja se ne zavedajo vseh možnih posledic. 
Nepričakovano spočetje otroka prekine brezskrbno mladost. 
Edini so si tudi v trditvi, da za zdaj nimajo nobenega učinkovitega recepta, ki bi dogajanje spremenil. 
Analize učinkovitosti spolne vzgoje v šoli, posebnih klinik za načrtovanje družine in preventivnega nosečniškega programa so pokazale, da nobena izmed omenjenih možnosti ne daje rezultatov. 
Zakaj je največ mladoletnih mamic prav v omenjenih treh državah, najmanj pa na Nizozemskem, ne znajo pojasniti. 
Edina razlika je, da se pouk o spolni vzgoji v liberalni deželi tulipanov začne veliko bolj zgodaj kot kjer koli drugod po svetu. 
Reuters

Energetsko bogate pijače za bolnike

Silva Čeh

Zakon o dohodnini jeseni

Za železniške proge tako kot za vso drugo lastnino skrbi lastnik, torej država. 
A direkcija seveda nima dovolj kadra - tam je zaposlen le možganski trust, progovni delavci pa so v službi na Slovenskih železnicah. 
Poenostavljeno povedano: na direkciji povedo, kaj je treba narediti in delo potem - nekoč - plačajo izvajalcu, torej SŽ. 
Ker te za normalno opravljanje operaterstva seveda potrebujejo vzdrževane proge, včasih očitno naredijo tudi več: zato ima tudi infrastrukturni del SŽ primanjkljaj. 
V operaterstvu so SŽ na področju tovornega prometa nekako na pozitivni ničli, saj cene določajo na trgu in same, večina primanjkljaja pa izhaja iz potniškega prometa.

Tokrat naj bi o maličnem izpadu razpravljala tudi disciplinska komisija. 
Razplet bi znal biti nadvse zanimiv. 
Na Slovenskih železnicah je skoraj zanesljivo vsaj za desetino preveč zaposlenih. 
In to železniškim sindikalistom očitno ni povsem jasno: drugače ne bi grozili s stavkami in malicami za vsako pasjo figo. 
Slovenske železnice potrebujejo v vrhu - ob očitno nujnih spremembah v organizaciji - trdo roko, ki bo znala udariti po mizi in izpeljati nujne reforme. 
Predvsem pa bo prihodnji reformator ali skupina reformistov potrebovala zadostna pooblastila in močno zaslombo lastnice, države.

Kaže, da se slovenski železničarji resnosti položaja preprosto ne zavedajo. 
Borijo se za malice in regres, medtem ko se njihovi zahodnoevropski kolegi borijo za - preživetje. 
Tam je v zadnjih letih brez zaposlitve v matičnem podjetju - državnih železnicah - ostalo na desettisoče železničarjev. 
Prog tam ne vzdržujejo več zaposleni na železnicah, temveč pogodbeni partnerji. 
Večinoma verjetno res nekdanji železničarji, a brez tisočodstotno zanesljive službe. 
Tudi železniških postaj ne krasijo s cvetjem invalidni železničarji, temveč tržno najbolj ugodni ponudniki.

Sodelovanje kot kilavo dete

Lastninjenje srbskih podjetij, nerešena lastninsko-pravna razmerja in ovire na meji žulijo slovenske in tudi jugoslovanske podjetnike

Jugoslovanska in srbska oblast lahko največ storita z odpravljanjem ovir pri lastninjenju in dokapitaliziranju jugoslovanskih podjetij, kajti samo zaposlovanje v posodobljenih in tržnih dejavnostih daje upanje za obstanek in perspektivo tamkajšnjim ljudem. 
Ti postopki napredujejo počasneje, kakor so predvidevali največji pesimisti, zaradi česar so pogajanja o novih oblikah poslovnega sodelovanja, denimo med Kolinsko in Palačkim kiseljakom ter Podrumom Palić, v povojih. 
Pri lastninjenju se seveda zastavlja vprašanje premoženjskopravnih zadev, ki so jih nekatera podjetja, med njimi kranjska Planika rešila, večina slovenskega premoženja pa še bolj ali manj omrtvičenega.

Poljska kot raj za farmacevte

Proizvajalci zdravil seveda želijo, da bi bili njihovi izdelki v prvi skupini?

Na področju podatkovne ekskluzivnosti še ni naredila tega, kar je Slovenija s spremembami zakona o zdravilih?

Že krajši delovnik, ki zdaj traja 40 ur namesto 42, pomeni za delodajalce večje stroške. 
Zdaj je zakonodaja zaradi visoke brezposelnosti v državi dodatno obremenila delodajalce, ki zaposlujejo upokojence, saj so prispevki, ki jih je dolžan plačati delodajalec, pri upokojencih za 40 odstotkov višji. 
Vedeti moramo, da je stopnja brezposelnosti na Poljskem 19-odstotna. 
Vlada ima program, s katerim naj bi raven brezposelnosti znižala.

Marko Osolnik

Zakon o investicijskih družbah

Vendarle sestanek finančnega ministrstva in Združenja družb za upravljanje

Ministrstvo za finance se bo danes vendarle sestalo s predstavniki Združenja družb za upravljanje, s katerimi naj bi razpravljalo o predlogu novega zisduja. 
Kot je pojasnila Marijana Kanduti s finančnega ministrstva, bo dokončna odločitev o predlogu tega zakona in poglavja o preoblikovanju pidov znana v sredo, ko se bo o tem vprašanju ponovno usklajevala vladna koalicija.

Celo svetovni prvaki?

Halo, mondial!

Danes na SP

Zmeda se nadaljuje

Nigerijski napadalec Victor Agali je bil žrtev besa nogometnih navdušencev, čeprav ni igral na SP. 
Ko se je iz Nemčije vrnil domov, so mu rojaki zamerili prav neigranje, potem ko je bil najboljši strelec svoje reprezentance v kvalifikacijah za SP. 
»Omejujem se od reprezentance,« je dejal igralec Schalkeja in namignil na nesoglasja v njej. 
Taribo West je dejal, da so nastop na SP upravičili le Augustin Okocha, Ike Shorunmu, Celestine Babayaro in Julius Aghahowa, selektorju Adegboyeju Onigbindeju očital zastarele metode dela. 
»Priporočam mu, da gre na trenerski tečaj,« je pribil West.

S. U.

»Kesam se, ker smo ga redili in učili nogometnih veščin. 
Pri nas se je vedno obnašal kot skromna druga violina, na SP pa ti takole eksplodira. 
Ne mislim več plačevati nekomu, ki uničuje naš nogomet,« je odločen Gaucci, ki s Korejcem ne bo podaljšal pogodbe, ki se izeteče letos. 
Še več, predsednik jo želi pred iztekom razdreti, kar ga bo stalo milijon in pol dolarjev. 
Gaucci, ki rad pljuva po vsem in vsakomur ali pa se prilizuje, je zbodel tudi selektorja Trapattonija: »Gol smo si zabili sami. 
Igrali smo napačno, naredili smo vse, česar ne bi smeli. 
Preveč smo se branili, pravi pristop pa bi bila igra z dvema napadalcema in dvema polnapadalcema (Del Piero in Totti).« 
Drugačnega mnenja je trener Perugie Serse Cosmi: »An je izpolnil svojo dolžnost, ničesar ni kriv. 
Tehnično je odličen nogometaš, ki se je pri nas veliko naučil in čaka ga še lepa prihodnost. 
A goljufije, ki nas je obsodila na izpad, ne morem pozabiti. 
An sicer ni nič kriv, a igral bom z drugimi nogometaši.«

Aleš Malerič

Prve tekme bodo 15., povratne pa 29. avgusta. 
G. N.

Pred novo sezono se je obalni prvoligaš močno okrepil in ne skriva visokih ciljev. 
Trener Nenad Gračan bo imel z izjemo Bogatinova že na prvi tekmi na voljo vse igralce, tekmeca spoštuje, toda ostaja optimist: »Helsingborg je kvalitetno moštvo, ki redno nastopa v Evropi in ne gre pozabiti, da je v kvalifikacijah za ligo prvakov izločil Milan. 
Toda moramo se zavedati, da prav tako znamo igrati nogomet, da imamo kakovost in da so naše ambicije znane. 
V vsakem primeru nas čaka težka tekma«. 
J. K.

Potem ko je zbrane kratko in jedrnato nagovoril - brez mondialskih vložkov - predsednik NZS Rudi Zavrl, je glavna vloga pripadla klubom. 
Natančneje vodstvu ZK, ki je podaljšal pogodbo o pokroviteljstvu z mobilnim operaterjem Si.mobilom za dve leti (navrgla bo približno 300.000 evrov za sezono) in s Sport Five, naslednico UFA, agencije za trženje TV in marketinških pravic. 
Ta se je namreč združila s Canal+, pri nas pa jo zastopa S.
V.-RSA. 
Tako bo tudi v novi sezoni na TVS moč spremljati tekme 1. 
SNL in evropskih pokalov.

»Podoba je precej boljša kot pred dvema tednoma, na treningu sem pridobil precej hitrosti, čeravno vse še ni tako, kot bi si želel,« je povedal po zadnjih treningih pred mednarodno regato Iztok Čop. 
»Mislim, da je bil problem predvsem v tem, da mi kljub vsem sijajnim pokazateljem nekako ni uspelo aktivirati vseh svojih potencialov. 
Zdaj je že bolje, čeravno resda le na kratkih razdaljah in le na treningu, ki je vse kaj drugega kot tekma. 
Prav zato z zanimanjem pričakujem mednarodno regato, kar bo vsekakor dober preskus,« je še dodal Čop.

Ljubljana - Jutri se začenja tradicionalni ljubljanski odprti turnir, ki bo - s turnirjem na Bledu - uvod v niz dogodkov, pred šahovsko olimpijado. 
Ljubljančani bodo šahiste na odprtem prvenstvu gostili že trinajstič zapored in tako stopajo v krog prirediteljev z najdaljšo tradicijo podobnih tekmovanj.Nastopilo bo vsaj 11 velemojstrov, prva deseterica igralcev pa se ponaša s povprečnim ratingom prek 2550, kar predstavlja zelo visoko 13. kategorijo FIDE. 
Močna udeležba pa seveda odpira možnosti vsem drugim, da ob dobri igri, osvojijo višje šahovske naslove ali pa si izboljšajo ratinške točke. 
Direktor turnirja Janko Saradjen pravi, da je letos veliko zanimanja za turnir in pričakuje, da se bo zanj prijavilo rekordno število udeležencev, a se hkrati boji namestitvenih težav. 
Hotel Park in Dijaški dom Tabor, kjer udeleženci običajno prenočujejo, sta namreč že skoraj polno zasedena. 
Prijave za turnir bodo prireditelji sprejemali še v soboto, od 12. do 15.30 ure v Grand hotelu Union, kjer bo tudi turnir. 
G. M.

Ker bo DP mednarodno, pričakujejo večjo udeležbo veteranov iz Hrvaške in Madžarske, Avstrije, Italije in BiH. . 
Med najzanimivejšimi bo nastop nekaterih še aktivnih atletov v nacionalnem razredu od 30 do 35 let za moške in od 25 do 30 let za ženske. 
Razreda pripravnikov AZS sicer ne priznava, toda tekmovanje veteranov bo po s tem pridobilo privlačnosti.

Vito Divac

Umrl olimpijski zmagovalec

Chicago - Nekdanji olimpijski zmagovalec v teku na 110 metrov z ovirami, Američan Willie Davenport, je v 59. letu starosti umrl zaradi srčne kapi. 
Kot poročnik ameriške narodne garde se je z misije vračal domov v New Orleans, med prestopanjem na letališču v Chicagu pa se je zgrudil in umrl. 
Davenport je na OI leta 1968 zmagal na 110 metrov z ovirami in izenačil tedanji svetovni rekord, na OI leta 1976 pa je osvojil še bron. 
Davenport je tekmoval tudi v bobu štirisedu. 
Na zimskih OI leta 1980 je bil z ameriško ekipo 12.

Veliki Viharnik proti italijanski trojici

Domat Ems - V 2. etapi dirke Po Švici je Erik Zabel napovedal, da bo bržkone spet šprinterski kralj Toura, na katerem bo skušal že sedmič zapored osvojiti zeleno majico. 
Ugnal je vse tekmece in slavil že dvanajsto zmago letos.

»Vse kaže, da do onesnaženja pitne vode ne bo prišlo, ker to ni vodozbirno območje,« pravi Antun Gašparac, direktor Hydrovoda. 
Toda v bližini luknje, v katero je odtekla gnojnica, so položene vodovodne cevi za vodooskrbo vasi Kočarji, Mačkovec in Onek, tako da so se bali, da bi gnojnica prišla v vodovodni sistem. 
»Na tem območju je cevovod kakovosten, poleg tega pa je vsa gnojnica skorajda takoj odtekla v vrtačo in ni bilo možnosti, da bi prišla v vodovod,« pravi Gašparac.

Koprski kriminalisti so za domnevno kaznivo dejanje ovadili Pava Ivankoviča, in to zaradi suma, da je izrabil svoj uradni položaj, prestopil meje uradnih pravic in pridobil protipravno premoženjsko korist. 
Za njegov prestopek je zagrožena kazen od treh mesecev do petih let zapora.

Motorist trčenja ni preživel

Cerknica - Med Bločicami in Grahovim se je v sredo dopoldne zgodila nekoliko nenavadna nesreča. 
Voznica osebnega avta, 37-letna E. K. iz Cerknice, je zadela medveda, ki je iz gozda pritacal pred avto. 
Na avtu je nastala le manjša škoda, poškodovani medved pa je čez nekaj minut izginil v gozdu in ga lovci še iščejo. 
J. S.

Zgodba: Leta 1428 na celjskem gradu zaradi čarovništva sodijo Veroniki. 
Čeprav proti obtoženki nastopi tudi Herman II, ki sina Friderika pregovori, da podpiše za Veroniko izjavo usodno, pravdač v svojem zagovoru obtožnico spodbije in sodnike prepriča o njeni nedolžnosti. 
Ker Herman razsodbe sodišča ne prizna, njegov zaupnik Veroniko ubije, pravdač pa si vzame življenje. 
Herman prizna, da mu je Veronikina in pravdačeva smrt odprla oči in da je moril zaman. 
Celjske zvezde tonejo, njegov veliki sen pa je izgubljen. 
M. T.

Na kratko

A zakaj je v podmornici prišlo do predčasne eksplozije, zaradi katere je potem razneslo tudi rakete granit (vseh je praviloma 24) in torpede (28), ki so bili na krovu, najbrž ne bo nikoli jasno. 
Po eni od teorij je bilo nesreče posredno krivo novo gorivo za torpede, ki ga je poveljstvo severne flote preizkušalo na takratnih manevrih v Barentsovem morju. 
Novo gorivo je bilo cenejše, a hkrati tudi bolj eksplozivno in zato veliko nevarnejše od starega. 
Zaradi pomanjkanja denarja preskusi novega torpednega goriva niso bili opravljeni v skladu z normami, tako da je poveljstvo zavestno tvegalo, ko se je odločilo za »bojno uporabo« novih torpedov v praksi. 
Zanimivo je, da so bili ruski podmorničarji odločno proti novemu, zelo nevarnemu pogonskemu gorivu, toda na koncu je obveljal ukaz nadrejenih.

Stavka kot prolog evropskega vrha

Sevilla - Še preden so se najvišji državniki Evropske unije sešli na vročih razpravah o ukrepih za zajezitev nezakonitega priseljevanja ali o reformi sveta, glavnega političnega organa skupnosti, sta za zagrevanje ozračja pred zadnjim vrhom pod predsedovanjem Španije poskrbeli najpomembnejši sindikalni organizaciji - socialistična UGT in komunistična CCOO - in razglasili splošno stavko.

Toda dan pred vrhom so po vsej Španiji sklicali okoli 90 demonstracij, največje pa so bile v Sevilli in Madridu, kjer so že dopoldne nastali incidenti med protestniki in policijo; ta je aretirala 31 sindikalistov. 
Po mnenju Candida Mendeza (UGT) priča velika udeležba na protestih o množičnem in mirnem zavračanju vladne politike, za generalnega sekretarja evropske konfederacije sindikatov (CES) Emilia Gabaglia pa stavka presega nacionalne okvire, saj je odgovor zaposlenih na poskuse delodajalcev, da bi preprečili kolektivna pogajanja in druge poskuse spreminjanja evropske socialne listine. 
Izrazom nezadovoljstva se je pridružilo kakih 500 ilegalcev, predvsem iz arabskih držav, ki so se pred desetimi dnevi zatekli v prostore seviljske univerze Pablo de Olavide, med vrhom pa so razglasili 48-urno gladovno stavko.

Svet so ljudje

