Pri nas nimamo novejšega priročnika za ljudi z revmatičnimi težavami in boleznimi. 
Daljnega leta 1984 je prof. Antun Franović napisal knjižico za bolnike z naslovom Pogovori z revmatologom in nato leta 1988 še knjižico Živeti z revmatizmom. 
Pozneje je isti avtor izdal še publikacijo, v kateri je obravnaval in opisal eno od revmatičnih bolezni ankilozirajoči spondilitis. 
Leta 1979 je žal že pokojni, zelo zaslužni in predani revmatolog prof. Ivan Krampač napisal knjižico za revmatike z naslovom Revmatizem. 
Slovenski revmatologi sicer že vrsto let občasno pišemo laične in tudi bolj strokovne prispevke v razne časopise, se oglašamo po radiu, pojavljamo na televiziji, vendar so to trenutni dogodki, ki hitro potonejo v pozabo. 

POMNITE!

Slika 7. 
Pomoč zdravstvenih delavcev je dobrodošla.

Zanesljivo vas je veliko takih, ki ste sem in tja že občutili bolečine v različnih sklepih, pa se pri vas tudi po več letih ni razvila revmatična bolezen. 
Zelo pogosto se dogaja, da posamezniki ne ločite med sklepno bolečino in oteklino, saj dostikrat oba pojava enačite, češ, če me sklep boli, je prav gotovo tudi otečen. 
Samo bolečine v sklepih in njihovih delih ne povzročajo ali zapuščajo posledic, so pa seveda neprijetne, vzbujajo skrb in nelagodje ter strah, kaj se s sklepi dogaja. 

POMNITE!

• okorelost sklepa ali sklepov, ki traja najmanj eno uro,

• včasih je koža nad sklepom pordela in toplejša, 

POMNITE!

Spondiloartroza hrbtenice je najpogostejša na vratnem in ledvenem delu. 
Predvsem zaradi staranja se tem spremembam na hrbtenici ne moremo izogniti, lahko pa njihov nastanek z vajami in izogibanjem dejavnikom tveganja upočasnimo in ublažimo. 
Podrobneje o tej bolezni hrbtenice govorimo v poglavju o osteoartrozi.

Zgodi se, da pri nekaterih osebah z bolečino v hrbtenici ne najdemo vzroka in prave razlage zanjo. 
Tako pri pregledu kot z rentgenskim slikanjem in drugimi preiskavami ne ugotovimo nobenih ali zelo malo bolezenskih sprememb. 
Takrat posumimo na druge vzroke za bolečine v hrbtenici, kot so stres, psihične težave, največkrat je to depresija, nezadovoljstvo v službi in tudi psihiatrične bolezni. 
Včasih bolečine v križu navajajo namišljeni bolniki ali osebe, ki imajo t. i. rentne težnje (želje po bolniškem dopustu, ugodnostih na delovnem mestu, invalidski upokojitvi in podobno), kar pa je dostikrat težko ugotoviti oziroma dokazati. 

Največkrat je bolečina v križu povezana s prej opisanimi dejavniki tveganja in običajno traja kratek čas. 
Tveganje za pojav je večje pri tistih poklicih, pri katerih je potrebno dvigovanje, sklanjanje, zvijanje telesa, poseganje navzgor ali navzdol.

Bolezni hrbtenice, kot so naprej oz. proti sosednjemu premaknjeno ledveno vretence, kar imenujemo spondilolisteza, zdrs medvretenčne ploščice ali hernija diskusa in zožitev hrbteničnega kanala ali spinalna stenoza, prav tako povzročajo bolečine v križu. 
Če zdrsnjena medvretenčna ploščica pritiska na živec, ki izhaja iz hrbtenice, se bolečine iz križa širijo v nogo, kar imenujemo lumboishialgija. 
Med ljudmi je za to težavo priljubljen izraz išias. 

Mišične bolečine in nemoč se pogosto pojavljajo pri vnetnih revmatičnih boleznih, saj sklepno vnetje, s tem povezana premajhna telesna dejavnost in omejena gibljivost slabo vplivajo na mišice, ki zaradi tega slabijo in propadajo. 

Slika 14. 
Propad dvoglave mišice nadlakti pri polimiozitisu

Znaki dermatomiozitisa so:

• poleg opisane mišične prizadetosti, so prisotne tudi rdeče, lisaste kožne spremembe, ki se pojavljajo predvsem na obrazu in nad malimi sklepi rok,

Kako ugotavljamo polimiozitis in dermatomiozitis

Kako zdravimo polimiozitis in dermatomiozitis

• lahko slabši vid. 

Prizadetost oči, predvsem žilnice in očesnega živca, je možna pri bolezni, ki jo imenujemo gigantocelični arteriitis in spada v skupino vaskulitisov. 
Značilna znaka sta novonastali glavobol v predelu senc in zadebeljena senčna žila. 
Zelo pomembna sta zgodnja razpoznava in zdravljenje te bolezni, ker je sicer možna izguba vida.

Slika 22. 
Metuljasta rdečina na obrazu pri sistemskem lupusu eritematozusu 

POMNITE! 

Prizadeti so lahko različni deli pljuč: vnetje pljučne ovojnice (plevritis) je pogosto predvsem pri revmatoidnem artritisu in sistemskem eritematoznem lupusu. 
Prizadetost zračnih poti ali alveolov imenujemo alveolitis, pljučnega tkiva pa pnevmonitis; oboje je možno pri vnetnih revmatičnih boleznih, sistemskih boleznih vezivnega tkiva in vaskulitisih. 
V pljučnem tkivu lahko najdemo lokalizirane spremembe (skupke obolelega tkiva, razpade, bule) ali pa manj izražene, vendar razširjene spremembe. 
Včasih povzročijo spremembe v pljučnem tkivu tudi nekatera zdravila. 
Znaki prizadetosti pljuč so predvsem trdovraten kašelj, težave z dihanjem ob manjšem naporu in včasih tudi v mirovanju ter bolečine v prsih. 

Ledvična prizadetost je pogosta pri sistemskem lupusu eritematozusu in vaskulitisih. 
Bolezen lahko poteka nemo, tj. brez vidnih znakov, pri hujši prizadetosti pa povzroča motnje v odvajanju seča in otekline nog. 
Dostikrat se zaradi ledvične okvare pojavi zvišan krvni tlak, ki ga je tudi treba prizadevno zdraviti. 

Na ledvice lahko kvarno vplivajo nekatera zdravila, ki jih uporabljamo pri zdravljenju revmatičnih bolezni, kar je podrobneje opisano v poglavju o zdravilih. 
Če pride do odpovedi ledvic, je pri takem bolniku potrebna redna dializa (umetna ledvica). 
Praviloma pri revmatičnih boleznih ne pride v poštev presaditev ledvic. 

POMNITE!

Prav tako pomembne so tudi laboratorijske preiskave, ki potrjujejo prizadetost krvnih celic, mišic, ledvic in jeter, kar je pri revmatičnih boleznih pogosto prisotno. 
K splošnemu laboratorijskemu pregledu sodi občasno tudi določitev uratov, ki so odločilni pri diagnozi protina. 
Med najtežje revmatične bolezni sodijo sistemske vezivnotkivne ali avtoimunske bolezni, pri katerih organizem tvori protitelesa proti lastnim beljakovinam, zato jih imenujemo avtoprotitelesa. 

Možno je tudi, da posamezni laboratorijski izvidi močno podpirajo diagnozo določene revmatične bolezni. 
Še pogosteje pa se dogaja, da se enaki izvidi pojavljajo pri različnih revmatičnih boleznih. 
Dogodi se tudi, da laboratorijski izvidi niso v skladu s klinično sliko bolezni ali so med seboj celo v velikem neskladju. 
Za zdravnika je v takem primeru končna odločitev še posebej zahtevna, zato mora natančno pretehtati vse podatke. 
Dodatne težave se pojavijo, če so laboratorijski izvidi opravljeni v različnih zdravstvenih ustanovah in/ali po različnih metodah, saj tedaj izsledki seveda niso primerljivi. 

Na kaj morate biti posebno pozorni

Uporabo slikanja z magnetno resonanco omejujejo težka dostopnost (dolge čakalne dobe), visoka cena in dolgotrajnejši postopek slikanja. 

Pri revmatičnih boleznih, zlasti pri sistemskih boleznih vezivnega tkiva in vaskulitisih, pri katerih so prizadeti notranji organi in razna tkiva, so potrebni še različne dodatne preiskave in diagnostični posegi. 
Od teh pridejo v poštev preiskave, ki jih delamo tudi pri drugih boleznih, kot so rentgensko slikanje pljuč in srca, elektrokardiogram, ultrazvočna preiskava trebuha, srca, pljučne funkcije in podobno. 
Bolj specifične za revmatološke bolezni pa so biopsije različnih organov in tkiv, preiskave, s katerimi ugotavljamo delovanje posameznih organov in tkiv, ter pregled sklepne tekočine. 

Dostikrat se ne moremo izogniti t. i. biopsiji to je preiskava, pri kateri odvzamemo košček organa ali tkiva in ga nato pošljemo na histološki pregled, pri katerem ga pregledajo s pomočjo povečave navadnega ali elektronskega mikroskopa. 
S histološkimi pregledi tkiv se ukvarjajo predvsem specialisti patologi. 
Če je spremenjena koža, odvzamemo košček kože. 
Če sumimo na vnetno mišično obolenje, je potrebna biopsija mišice. 
Pri dokazovanju Sjögrenovega sindroma je dostikrat potrebna biopsija male ustne slinavke. 
Če je sumljivo, da gre za prizadetost živca, odvzamemo košček živca. 
Pri prizadetosti senčne (temporalne) arterije je prav tako potrebna biopsija. 
Najpogosteje delamo biopsijo ledvice, lahko pa tudi drugih dostopnih notranjih organov (jeter, pljučne ovojnice, pljuč). 
Kadar se opravljajo operativni posegi, zaprosimo operaterja, da pri tem dobljeno tkivo pošlje na histološko oceno. 
Histološki izvidi pomagajo pri diagnozi, oceni razširjenosti bolezni in načrtovanju zdravljenja. 

Pri sklepnem izlivu izprazličnimo sklep in pregledamo sklepno tekočino. 
Zanima nas predvsem število celic in morebitna prisotnost kristalov v sklepni tekočini, kar pregledujemo s posebnim mikroskopom. 
Pri sumu na gnojno vnetje sklepov iščemo, katera klica ga povzroča, kar je zelo pomembno za ustrezno in čimprejšnje antibiotično zdravljenje. 

Katera so nujna stanja v revmatologiji

Prizadetost žilja, predvsem pri sistemskih boleznih vezivnega tkiva in vaskulitisih, zaradi motene prekrvavitve lahko ogroža posamezen ud ali njegove dele, zato je nujno takojšnje ukrepanje. 

Zdravila proti sklepni bolečini

• zdravila, ki vplivajo na imunski sistem in spreminjajo potek bolezni (imunomodulirajoča zdravila in biološka zdravila). 

Za COX-2 selektivni antirevmatiki se pri nas uporabljajo predvsem za simptomatsko zdravljenje osteoartroze in revmatoidnega artritisa. 
Ta skupina zdravil je trenutno pod skrbnim nadzorom, saj so pri nekaterih ugotovili, da povečujejo tveganje za pojav srčno-žilnih zapletov. 
Potekajo številne klinične raziskave, v katerih preučujejo to tveganje. 
Septembra 2004 je bilo s trga umaknjeno zdravilo rofekoksib. 
Ugotovili so namreč, da je bilo ob jemanju tega zdravila tveganje za pojav srčno-žilnih zapletov (možganske kapi in srčnega infarkta) zvečano za petkrat. 

Danes velja, da za COX-2 selektivnih antirevmatikov ne smemo predpisovati ljudem s potrjeno boleznijo srca in možganskih žil (zlasti ne po možganski kapi). 
Prav tako ne smejo dobivati teh zdravil bolniki s srčnim popuščanjem. 
Pri bolnikih z dejavniki tveganja za srčno- žilne bolezni, kot so zvišan krvni tlak, zvišana raven maščob v krvi, sladkorna bolezen in kajenje, ali z boleznijo perifernega žilja je pred začetkom zdravljenja z za COX-2 selektivnimi antirevmatiki potreben temeljit razmislek in med zdravljenjem zelo skrben nadzor. 
Ker se tveganje za pojav srčno-žilnih bolezni pri večjih odmerkih in daljši uporabi veča, mora biti čas zdravljenja čim krajši, s čim manjšim, še učinkovitim odmerkom.

Slika 41. 
Starejši so bolj dovzetni za neželene učinke nesteroidnih antirevmatikov

Nenadno prenehanje jemanja glukokortikoidov je zelo nevarno, zlasti pri velikih odmerkih, ker lahko privede do hudega poslabšanja bolezni in še nekaterih drugih težav. 
Zato je vedno treba upoštevati navodila revmatologa, ne samo pri zvečevanju, temveč tudi pri zmanjševanju odmerka. 

Kdaj uporabljamo zdravila, ki spreminajo imunski odziv (imunomodulirajoča zdravila)

Neželeni učinki soli zlata 

Biološka zdravila zavirajo imunske procese in tvorbo določenih posrednikov imunskega vnetja, zato jih imenujemo tudi selektivna imunomodulirajoča zdravila. 
Imunski sistem, predvsem pri bolnikih z revmatoidnim artritisom, tvori namreč preveč določenih beljakovin, kot so tumorje nekrotizirajoči faktorji alfa (skrajšano TNFá) in interlevkin-1 (skrajšano IL-1) ter še nekatere druge, ki so tudi pomembni posredniki sklepnega vnetja. 

Glavobol, pogostejše okužbe zgornjih dihal, pljučna in zunajpljučna tuberkuloza. 
Možne so tudi kožne spremembe na mestu vboda. 

Neželeni učinki anakinre

Družbi in državi ne sme biti vseeno, kaj se dogaja z zdravjem ljudi zunaj obstoječih medicinskih ustanov. 
Zdravilstvo postaja pojav, ki zavzema vedno večje socialne in ekonomske razsežnosti. 
To se odraža na ravni posameznika in njegovega okolja ter prinaša tudi učinke s pomembnimi negativnimi ali celo tragičnimi posledicami. 
Te dejavnosti se danes nezadržno širijo, izmikajo se nadzoru in ne upoštevajo pravil, ki sicer veljajo za javno zdravstvo. 
Da se je zdravilstvo pri nas tako razširilo, je kriva tudi zakonodaja. 
Ni še dokončno sprejete ustrezne zakonodaje, ki bi urejala delovanje in izobraževanje zdravilcev, jih nadzorovala in po potrebi tudi kaznovala ter določila, v kakšnih prostorih se sme ta dejavnost izvajati. 

Kaj je placebo

Najpomembnejše pri rehabilitaciji je aktivno sodelovanje vsakega posameznika. 
Program rehabilitacije mora biti sestavljen tako, da upošteva želje in potrebe revmatika, mu je v veselje in je tudi učinkovit.

Pri izotoničnem načinu pa sklep upogibamo in iztezamo, napenjamo mišice in premagujemo težo lastnega dela telesa ali uteži. 

Če se po telesni vadbi pojavi bolečina, ki traja več kot dve uri, ali se bolečine zaradi vaj pojavijo naslednji dan, to pomeni, da so bile vaje prenaporne. 

V boju proti bolečini si lahko pomagate tudi s spremembo položaja bolečega sklepa ali prilagojenim razgibavanjem. 

• učenje različnih spretnosti in svetovanje pri uporabi prilagojene opreme ter pripomočkov za večjo samostojnost in s tem čim boljše kakovosti življenja.

Slika 47. 
Poučevanje revmatika je pomembno.

Soočanje z vsakdanjimi težavami

• Ohranjajte ustrezno telesno vzdržljivost. 

• Ohranjajte sklepno gibljivost in mišično moč.

Slika 48. 
Sklepna opornica za zapestje in prste rok

POMNITE!

Pri branju knjige odsvetujejo vse drže, ki obremenijo vratno hrbtenico, komolce in zapestja.

Revmatiki naj se izogibajo nošenju pretežkih bremen. 
Torbice naj ne nosijo v rokah, pravilneje je, če je torbica obešena prek ramen. 
Oblačila, ki jih navadno prenašajo v roki, naj položijo prek podlakti.

Posledice stresa

POMNITE!

Osamljenost, pesimizem, pomanjkanje dejavnosti, ki prinašajo zadovoljstvo, in odvisnost od drugih zelo pogosto vodijo v depresijo. 

Zanimivo je pripovedovanje starejšega Američana z osteoartrozo, ki je na željo svoje soproge opravil tak tečaj. 
Pred tečajem je po daljši hoji, ko so se začele bolečine v prizadetem kolenu, sam pri sebi razmišljal: »Že spet boli, bolečine se bodo prav gotovo še večale in bodo na koncu hudičevo močne.« 
In res je prišlo do neznosnih bolečin. 
Zdaj si v enakih okoliščinah reče: »Sprosti se, to se je dogajalo tudi prej in se ni zgodilo nič zelo hudega; tudi tokrat se bo dobro izteklo.« 
In res, neprimerno laže prenaša bolečine, ki se mu zdijo tudi manjše, ker bolj pozitivno razmišlja. 

Preglednica 2. 
Vsebnost kalcija v živilih

kefir 120 180 ml 216

soja v zrnju 227 100 g 227

Bolniku z revmatoidnim artritisom odsvetujemo tudi redno uživanje večjih količin prave kave, ki lahko poslabša bolezen. 

Večino živil, ki jih revmatik uživa vsakodnevno, naj izbere iz prvih dveh nadstropij piramide zdrave prehrane.

POMNITE!

Odnos družbe in delodajalcev do bolnih in invalidov je pogosto neustrezen in neprijazen. 
Dostikrat je temu krivo dejstvo, da se slednji svojih pravic ne zavedajo dovolj in jih tudi ne poznajo. 
Revmatične bolezni lahko zaradi težav in sprememb, ki revmatike ovirajo pri njihovem poklicnem delu ter ustvarjanju, povzročajo začasno nezmožnost za delo, zato je potreben različno dolg bolniški stalež. 
Po daljšem trajanju bolezni lahko nastanejo različne stopnje invalidnosti. 
Seveda je to odvisno od posamezne revmatične bolezni, njene resnosti in napredovanja, oddaljenosti od delovnega mesta, narave dela, delovnih obremenitev in podobno. 
Pri tem je zelo pomembna tudi motivacija za delo, ki jo delovno okolje in sodelavci lahko spodbujajo ali ovirajo. 
Revmatik, ki opravlja lažje, npr. pisarniško delo, lahko kljub sklepni in drugi prizadetosti ostane aktiven, včasih z določenimi omejitvami in prilagoditvami na delovnem mestu. 
Po drugi strani pa revmatik s podobno prizadetostjo, ki opravlja težko telesno delo, tega ne bo zmogel in bo pri njem potreben drugačen pristop. 
Če je potek bolezni kljub ustreznemu zdravljenju hiter in napredujoč, lahko pride do splošne nezmožnosti za delo, ki navadno vodi v invalidsko upokojitev. 

Bolniški dopust se torej lahko konča z vrnitvijo na delo ali invalidsko upokojitvijo. 
Po daljši bolniški odsotnosti se delavec težko vrne na delo, saj dostikrat izgubi zaupanje v svoje sposobnosti, poleg tega se hitro spreminjajo tudi proizvodni procesi in pravila v poslovanju. 
Osebni zdravnik ima pri tem vračanju na delo zelo pomembno vlogo. 
Včasih je treba omogočiti prehodno delo s skrajšanim delovnim časom, povezovanje z delovno organizacijo in pristojnim specialistom za medicino dela. 

V kroničnem obdobju bolezni upoštevamo delovne pogoje in zmanjšano gibljivost posameznih sklepov ter morebitno prizadetost ledvic.

Sistemske bolezni vezivnega tkiva

• ohranitev delovnega mesta, na katerem je bil zaposlen ob nastanku invalidnosti,

Pravico do invalidske pokojnine pridobi: invalid I. kategorije, invalid II. kategorije, ki nima več preostale delovne zmožnosti in je starejši od 50 let, nadalje invalid II. ali III. kategorije, in sicer ženske po 61. letu starosti, moški pa po 63. letu. 

Uvedeni so tudi kontrolni pregledi pred invalidsko komisijo, s katerimi se ponovno ugotavlja invalidnost, saj ni nujno, da so spremembe v zdravstvenem stanju trajne. 
Kontrolni pregledi so obvezni v primerih, ko je posameznik pravice na podlagi invalidnosti pridobil pred dopolnjenim 45. letom starosti, lahko pa tudi po tem obdobju. 
Opravljajo se praviloma vsaj enkrat na vsakih pet let, lahko pa tudi v krajših ali daljših časovnih obdobjih. 

V primeru kršitve prepovedi neenakopravnega ravnanja je delodajalec odškodninsko odgovoren iskalcu zaposlitve in ga inšpekcija za delo tudi denarno kaznuje. 
Take kršitve mora namreč delavec obvezno prijaviti. 

Delodajalec ne sme odpovedati pogodbe o zaposlitvi delovnemu invalidu zaradi ugotovljene invalidnosti II. ali III. kategorije ali iz poslovnega razloga, razen če mu ni mogoče zagotoviti drugega ustreznega dela ali dela s skrajšanim delovnim časom v skladu s predpisi o pokojninskem in invalidskem zavarovanju. 
Enako varstvo uživajo tudi invalidi, ki nimajo statusa delovnega invalida, imajo pa tak status po drugih predpisih. 
To varstvo pa ne velja v primerih prenehanja delodajalca (stečaj, sodna likvidacija).

Če invalid kandidira za delovno mesto in ni izbran ter meni, da je bila pri izbiri kršena zakonska prepoved neenakopravnega položaja, lahko v roku 30 dni po prejemu obvestila od delodajalca zahteva sodno varstvo pred pristojnim sodiščem.

Kljub temu da so invalidi zaščitena kategorija oseb, to še ne pomeni, da se ne morejo znajti na zavodu za zaposlovanje. 
To je možno, če so zaposleni za določen čas in jim poteče pogodba o zaposlitvi, lahko jim nezakonito preneha delovno razmerje za nedoločen čas ali če so zoper delodajalca sprožili postopek pred delovnim sodiščem. 
V teh primerih invalidni osebi pripada pravica do denarnega nadomestila za primer brezposelnosti (višino določa zakon, odvisna je tudi od dosežene delovne dobe) in tudi obvezno zdravstveno in pokojninsko zavarovanje. 
Po izteku pravic na Zavodu za zaposlovanje so invalidi v obdobju čakanja na zaposlitev upravičeni do nadomestila iz sredstev pokojninskega in invalidskega zavarovanja, vendar so obvezno le zdravstveno zavarovani, ne pa tudi pokojninsko. 
Za pridobitev pravic do obeh nadomestil velja, da se mora invalid prijaviti na Zavodu za zaposlovanje v 30 oz. najkasneje v 60 dneh po prenehanju delovnega razmerja, ki ni bilo prekinjeno zaradi krivde delavca. 
Na Zavodu potekajo različni programi aktivnega zaposlovanja (npr. javna dela) predvsem za starejše ali dolgotrajno brezposelne invalide. 

Veliko revmatikov se ob zaposlovanju, prerazporejanju na druga delovna mesta, določitvah različnih olajšav na delu, ki sledijo oceni invalidnosti, srečuje z različnimi komisijami, ki izdajajo odločbe. 
Večina bolnikov nima ustreznega pravnega znanja. 
Zato je priporočljivo, da vsako odločbo, sklep ali mnenje, ki ga dobijo od delodajalca, Zavoda za pokojninsko in invalidsko zavarovanje, Zavoda za zdravstveno zavarovanje ali drugih institucij, skrbno preberejo, se natančno poučijo o svojih pravicah in poiščejo pomoč pri sindikalnem pravniku, odvetniku ali nekom, ki se na to spozna. 
V sleherni odločbi, sklepu ali mnenju morajo biti še posebej pozorni na pravni pouk glede pravic do pritožbe. 
Zelo pomembno je namreč, da roka za pritožbo, ki je različno dolg (3, 15 ali 30 dni), ne zamudijo. 
Zavedati se namreč morajo, da lahko veliko pravnih težav ob strokovni pomoči pravnega strokovnjaka in vsaj minimalni pravni osveščenosti posamezniki rešijo tudi sami. 
Z ustreznim ukrepanjem, posledičnim zavedanjem svojih pravic, ki so večinoma zakonsko določene, lahko bolj samozavestno nastopajo pred delodajalcem, državnim uradnikom in drugim pristojnim delavcem. 
Zavedanje in poznavanje svojih pravic je prav tako pomembno kot poznavanje in izpolnjevanje svojih dolžnosti. 

POMNITE!

Poleg tega skušajo pridobiti zdravila v obliki tablet (in ne samo injekcij), ki jih bo mogoče zaužiti, kar bo za posameznika veliko lažje in bolj praktično. 

Kaj je osteoartroza

Kako pogosta je osteoartroza

Napredovanje osteoartroze in njen izid sta zelo odvisna od posameznika. 
Jemanje zdravil ni vedno potrebno. 
Osveščeni, poučeni in telesno dejavni posamezniki z osteoartrozo imajo dokazano manj bolečin, redkeje obiskujejo zdravnika in živijo kakovostnejše življenje. 
Koristna je vključitev v razne terapevtske skupine, ki spodbujajo posameznike k zdravemu načinu življenja in večji telesni dejavnosti. 
Dostikrat so potrebne razbremenitve in prilagoditve na delovnem mestu. 
Pomembno je tudi preprečevanje poškodb. 
Debeli bolniki morajo shujšati. 

Včasih je učinkovito izpiranje osteoartrotičnega sklepa: s fiziološko raztopino iz sklepa speremo drobir, ki draži notranjo sklepno ovojnico in pospešuje vnetje. 
Poseg lahko izvedemo s pomočjo artroskopa- posebne aparature, ki jo sestavljata širše vodilo in monitor, na katerem je prikazana notranjost sklepa. 
Vodilo ima na koncu lučko, ki razsvetli sklep. 
Možno je tudi slepo izpiranje sklepa s pomočjo širše igle. 

Osteoartroza je sicer zelo nepredvidljiva, vendar praviloma počasi napredujoča revmatična bolezen. 
Dostikrat so ljudje z obrabo posameznega sklepa zelo zaskrbljeni, bojijo se, da se bo bolezen razširila še na druge sklepe, kar pa se običajno ne zgodi. 
Ponavadi so torej prizadeti le posamezni sklepi. 
Bolezen praviloma ne povzroča hujše invalidnosti. 
Seveda pa je mogoče, da je posameznik npr. s hudo osteoartrozo kolka ali kolena slabo pokreten predvsem zaradi bolečin in slabe gibljivosti. 
Osteoartroza na malih sklepih rok pa razen spremenjenega estetskega videza takih rok ne povzroča nekih večjih motenj. 
Res pa je, da so take roke bolj nespretne in fini gibi ter določena ročna dela pogosto niso več izvedljivi.

Kaj povzroča sindrom fibromialgije

Razpoloženje posameznikov s fibromialgijo se spremeni, počutijo se povsem na tleh, so potrti, zaskrbljeni za svojo usodo in tesnobni; vendar jih je le okrog 30 odstotkov resnično depresivnih. 
Pogosto se težko osredotočijo že na zelo enostavna miselna opravila, vendar se te težave s trajanjem bolezni praviloma ne poglabljajo, lahko tudi izzvenijo.

Kako ugotavljamo sindrom fibromialgije

Pri redkih posameznikih s fibromialgijo lahko bolečino zmanjšajo nesteroidni antirevmatiki, npr. ibuprofen, naproksen, in protibolečinska zdravila, npr. paracetamol ali tramadol. 
Bolečino lahko zmanjšajo, hkrati pa izboljšajo spanje tudi antidepresivi (triciklični antidepresivi ali zaviralci ponovnega prevzema serotonina) ali benzodiazepini. 
Če je posameznik depresiven, mu zdravnik predpiše večji odmerek antidepresiva. 
Predstavnika tricikličnih antidepresivov sta: amitriptilin in doksepin, predstavnika zaviralcev prevzema serotonina, ki zvišata njegovo nizko raven v možganih pa: fluoksetin in sertralin. 
Včasih zdravnik predpiše zdravilo, ki sprošča mišično napetost (mišični relaksant), to je ciklobenzaprin. 
Vendar uspeh zdravljenja s temi zdravili pogosto ni zadosten. 
Njihovo uporabo omejujejo tudi neželeni učinki antidepresivov, kot so omotičnost, zaprtje, suha usta in zvečan tek. 
Posamezne zelo boleče točke lahko zdravnik omrtvi z lokalno injekcijo protibolečinskega zdravila ksilokaina.

Revmatoidni artritis se pojavlja pri približno 1 odstotku prebivalstva. 
Ocenjujemo, da je v Sloveniji okrog 20.000 bolnikov s to boleznijo. 
Zboli lahko vsak, tudi otroci in starejši, vendar je najpogostejši začetek bolezni v mlajših do srednjih letih. 
Ženske zbolevajo pogosteje kot moški, razmerje ženske : moški je 3 : 1. Bolezen se pojavlja pri vseh etničnih skupinah in rasah in je torej razširjena po vsem svetu. 

Zdravila za lajšanje znakov bolezni imenujemo nesteroidni antirevmatiki. 
Imajo protibolečinsko, protivnetno in protivročinsko delovanje. 
Skoraj vsi danes znani nesteroidni antirevmatiki imajo enako ali podobno učinkovitost. 

Z zgodnjim ugotavljanjem bolezni, uporabo učinkovitih zdravil, drugimi ukrepi, aktivnim sodelovanjem revmatika, obvladovanjem stresa in drugih čustvenih težav je možno bolezen zaustaviti, preprečiti napredovanje in z njo čim bolje živeti. 

Ankilozirajoči spondilitis

Zdravljenje z nesteroidnimi antirevmatiki

Kadar je bolezen zelo aktivna in so prizadeti tudi sklepi udov, nesteroidni antirevmatiki in fizikalno zdravljenje pa bolezni ne umirijo zadovoljivo, lahko zdravnik predlaga zdravljenje imunomodulirajočimi zdravili, ki pri nekaterih bolnikih upočasnijo ali celo zaustavijo napredovanje bolezni. 
Za zdravljenje ankilozirajočega spondilitisa se uporabljata sulfasalazin ali metotreksat. 
Sulfasalazin ublaži vnetje perifernih sklepov, na bolečine v hrbtenici in okorelost pa ne vpliva. 
Najpogostejši neželeni učinki sulfasalazina so slabost, vrtoglavica, glavobol in izpuščaj. 
Zaradi možnega vpliva na kostni mozeg je potreben tudi redni laboratorijski nadzor. 
Kadar tudi zdravljenje s sulfasalazinom stanja ne izboljša, lahko poskusimo z metotreksatom. 
Zaradi možnega neželenega vpliva na kostni mozeg in jetra je prav tako nujen reden laboratorijski nadzor.

V zadnjih letih je tudi v Sloveniji omejenemu številu bolnikov z najhujšim potekom bolezni, ki se ne odziva na ostala uveljavljena zdravila, dostopno zdravljenje z biološkimi zdravili (infliksimab, etanarcept, adalimumab). 
Slabosti teh zdravil so zelo visoka cena in nepopolno poznavanje neželenih učinkov pri dolgotrajni uporabi. 
Ocenjujejo, da je zdravljenje z njimi smiselno za največ 30 odstotkov bolnikov z ankilozirajočim spondilitisom. 
Kratkoročne raziskave so pokazale, da se pri najmanj 80 odstotkih bolnikov zdravljenih s temi zdravili bolezen izboljša. 
Približno polovica navaja več kot 50-odstotno izboljšanje. 
Če pri posameznem bolniku zdravljenje z enim biološkim zdravilom ne privede do izboljšanja, je smiselno preizkusiti učinkovitost drugih bioloških zdravil. 

Vstavitev popolne proteze za kolčni sklep je najpogostejša kirurška oblika zdravljenja ankilozirajočega spondilitisa. 
Operacije hrbtenice so potrebne tedaj, ko premiki vretenc ali odlomkov utesnjujejo hrbtenjačo ali hrbtenične živce. 
Kadar hrbtenica zakosteni v neugodnem položaju, lahko to delno popravijo s kirurškim posegom. 
Pri operativnih posegih je nujno potrebno, da je anesteziolog (specialist, ki skrbi za anestezijo in postopke pred operacijo ter po njej) seznanjen z boleznijo hrbtenice, saj spremembe predvsem na vratnem delu lahko ovirajo uvedbo cevke za dihanje (tubus) ali ti postopki celo poškodujejo hrbtenico. 

Vzroki za nastanek bolezni niso znani. 
Dedna nagnjenost in dejavniki okolja, najpogosteje se omenjajo okužbe, imajo pomembno vlogo. 
Okrog 50 odstotkov bolnikov z vnetjem hrbtenice (spondilitisom) in križno-medeničnih sklepov (sakroiliitisom) je nosilcev posebnega genskega označevalca, ki ga imenujemo HLA-B27 antigen. 

• zaradi spremljajočega vnetja kitnih ovojnic so lahko posamezni prsti rok ali stopal otečeni v celoti in imajo izgled klobasastih prstov, 

• zaradi vnetja kitnih narastišč (entezitisa) so lahko boleče določene obsklepne točke (peta, predeli pod pogačico, okoli kolkov), 

Zdravila prve izbire pri zdravljenju psoriatičnega artritisa so nesteroidni antirevmatiki. 
Če je vnet en sam sklep, se dostikrat odločimo za vbrizganje protivnetnega zdravila (glukokortikoida) v sklep ter za izotopsko ali kirurško sinovektomijo, kar pomeni umiritev ali odstranitev vnete notranje sklepne ovojnice. 

Psoriarični artritis na srečo le pri 5 odstotkih bolnikov poteka zelo napredujoče in zaradi obsežnih kostnih razjed na malih sklepih rok in stopal povzroča hude nepravilnosti, zaradi česar ga imenujemo pohabljajoči artritis ali artritis mutilans.

Kako pogost je protin 

Sprožijo ga lahko okoliščine, ki vplivajo na raven sečne kisline v krvi. 
Najpogostejši vzroki za to so lažji ali težji prekrški v prehrani, kot so uživanje alkoholnih pijač, mastnega mesa, drobovine, stročnic, kože rib, perjadi, nadalje poškodbe, okužbe, hujši stresi, operativni poseg, stradanje, jemanje nekaterih zdravil.

Pri 70 odstotkih bolnikov se pojavi drugi napad že v prvem letu. 
Postopno so napadi putike pogostejši in težji, zajetih je vedno več sklepov. 
To imenujemo intervalni protin. 
Z leti se razvije kronični protin s pojavom tofov, ki tvorijo večje skupke uratnih kristalov v sklepih, kosteh, hrustancu, npr. na robu uhlja. 
Na kosteh ob sklepih se pojavljajo razjede, ki jih vidimo na rentgenski sliki. 
Vzplamtenja bolezni postajajo v tem obdobju bolezni vse redkejša. 
Tofi ne bolijo, občasno pa se lahko vnamejo, tako da spominjajo na akutni napad protina. 
Kronični protin s tofi je bil pogostejši v preteklosti, ko ni bilo zdravil za zniževanje ravni sečne kisline v krvi. 

Odlaganje uratnih kristalov

Kje dobimo dodatne informacije o protinu 

Oznaka sistemski pomeni, da bolezen lahko prizadene celo telo. 
Beseda lupus je iz latinščine in pomeni »volk«. 
Nanaša se na značilen metuljast spuščaj po koži obraza, ki spominja na bele lise na obrazu volka. 
Izraz eritematozus pa pomeni v grščini »rdeč« in označuje rdečo barvo kožnega izpuščaja.

Kako ugotavljamo sistemski lupus eritematozus 

Sjögrenov sindrom je kronična bolezen, ki prizadene predvsem žleze z zunanjim izločanjem. 
To so solzne žleze, žleze slinavke, žleze v koži, sluznici dihal in prebavil. 
Zaradi motenega delovanja teh žlez se pojavlja suhost sluznic, še posebej suhost ust (slika 81) in oči. 

Sjögrenov sindrom je za revmatoidnim artritisom druga najpogostejša vnetna revmatična bolezen. 
V Sloveniji ima primarni Sjögrenov sindrom 0,6 odstotka odraslega prebivalstva. 
V enem letu na novo zbolijo štiri osebe na 100.000 prebivalcev. 
Pojavlja se v vseh starostnih skupinah, najpogosteje pa v četrtem in petem desetletju življenja. 
Ženske v primerjavi z moškimi zbolevajo devetkrat pogosteje. 

Vzrok nastanka bolezni ni jasen. 
Verjetno je zanjo več vzrokov. 
Čeprav bolezen ni dedna, imajo pri nastanku bolezni verjetno določen vpliv geni, poleg tega pa še spolni hormoni, okužbe. 
Imunski sistem, ki nas sicer varuje predvsem pred okužbami, iztiri in poškoduje telesu lastne, zdrave celice. 

Med običajnimi krvnimi preiskavami imajo bolniki s Sjögrenovim sindromom pogosto pospešeno sedimentacijo eritrocitov. 
Za postavitev diagnoze so pomembna avtoprotitelesa, ki jih dokazujemo v specializiranih laboratorijih.

