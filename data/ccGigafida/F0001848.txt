Bližnjo stoto obletnico rojstva Lucijana Marije Škerjanca (17. decembra) so zaznamovali tudi v zelenem abonmaju. 
Koncert za harfo in orkester je značilno skladateljevo delo, v dobrem in slab(š)em. 
Škerjanc je poznal diapazon glasbila, ki je ustrezalo njegovemu občutju lepote in mere. 
Orkestru (godalom s flavto, pikolom in rogom) je namenil zračen, harmonsko krhek zven. 
Harfa Mojce Zlobko je bila izvir barvite eolske lepote, saj se umetničina tonsko bogata igra napaja iz muzikalnosti, hkrati pa ne pozna ovir in očara tudi s hitrostjo, bleščečo figurativnostjo. 
Plesna motorika je, v tridelni meri, lastna tudi Posvetnemu plesu Clauda Debussyja. 
Njegova Obredni in Posvetni ples za harfo in godalni orkester sta nastala l. 1904, petdeset let pred Škerjančevo skladbo, s katero ju druži prosojnost zvočnega sveta, ki pa je pri Debussyju skrivnostnejši, bolj samosvoj (naprednejši).

Ko se nama je rodil Marko, sva z Ranko odšla živet na Rakitno. 
Zdaj lahko rečem, da smo preživeli zelo srečno leto. 
Potem se je začela vojna, ostali smo še eno leto, a postali tujci. 
Tako kot sem prišel domov, ko sem se vrnil v Slovenijo, sem se kasneje vrnil domov v Francijo. 
To mi je pomagalo razumeti, da je bila zame Slovenija deveta dežela, una cosa mentale, v kateri ne morem živeti fizično. 
Zdaj se vračam na krajše obiske, sam ali z družino.

Samo pesnikov. 
Fotografirati slovenske pesnike je bilo zame kot dati obraz maternemu jeziku, v katerem še najprej čustvujem, čeprav se izražam v francoščini, v kateri bivam od sedmega leta. 
Skupaj s slovenskim ministrstvom za sodstvo načrtujem fotografsko delavnico v zaporu za mladoletne prestopnike.

