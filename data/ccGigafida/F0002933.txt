Pagina:

S pomočjo Trubarjevega sklada pri Društvu slovenskih pisateljev je nedavno v angleščini izšla knjiga igralke in pisateljice Drage Potočnjak Alisa, Alice . 
Delo o ksenofobiji, Evropi in pregnancih, ki ga je pred tremi leti uprizorilo celjsko Slovensko ljudsko gledališče in je leto kasneje prejelo zlatega leva na mednarodnem festivalu malih in eksperimentalnih odrov v Umagu, je v angleščino prevedla predavateljica z univerze Exeter Leslie Anne Wade, izdala pa ga je založba Intellect Books s sedežem v britanskem Bristolu in severnoameriškem Portlandu. 
Prevajalka je besedilu dodala tudi krajšo spremno besedo, v kateri bralcem lapidarno oriše sodobno slovensko gledališko prizorišče in doslejšnji opus Dragice Potočnjak.

Aleš Debeljak je ta mesec na Finskem z javnim branjem predstavil izid finskega prevoda njegove pesniške zbirke Mesto in otrok, skupaj z Alešem Štegerjem pa sta se udeležila tudi Mukkole, nekakšne finske različice mednarodnega pesniškega festivala vilenica. 
Finsko časopisje je prevod Debeljakove zbirke (pesmi je prevedel poznavalec slovenske literature Kari Klemela ) nedavno pozdravilo z opazno in navdušujočo oceno.

Ponovno odkrivanje utopije

Pagina:

Geslo:

Sredi avgusta bo skupščina naše največje založbe, drugi naš največji založnik pa me z morja vabi, naj se sredi tega meseca udeležim sestanka iniciativnega odbora za ustanovitev društva malih založnikov.

Mejdunaj, ali to pomeni, da bo v društvu slovenskih založnikov ostal en sam član, če se samooklicani drugi razglaša za malega? 
Škoda, da nihče z DZS ne hodi več na sestanke društva k Fortunatu v Trnovem, saj bi, če ne bi takoj prišlo do kakega spora, društvo vendarle obstalo z dvema članoma in njihovima priključenima založbama. 
Ne, ne, drugi pa mali. 
Ne, to ne gre. 
Tu mora biti kaj več. 
Zagotovo bom šel na ustanovni sestanek ...

Pagina:

Rad bi se izognil ocenjevanju samega sebe, vendar naj bo: na eni strani se od začetka trudim, da bi pisal razumljivo, berljivo, zabavno in iskreno - kar je po mojem mnenju vedno dober predpogoj za bralski uspeh. 
Na drugi strani pa je pri tem povsem očitno deloval t. i. učinek snežene kepe. 
Ko so leta 1992 izšli Čudoviti pasji časi, sem bil praktično neznan avtor, vendar sem za ta roman dobil nagrado Jiříja Ortena in pri tej priložnosti dal nekaj intervjujev. 
S tem sem postal do neke mere znan - in naslednje leto, ko sem izdal Vzgojo deklet na Češkem, je prišlo že kakšnih dvajset novinarjev ... 
In tako se je to kar naprej stopnjevalo. 
Torej so me delno ustvarila češka javna občila. 
Saj ne, da bi jim to štel v zlo.

V nekaterih svojih kasnejših besedilih (npr. v romanu Udeleženci letovanja ) ste se neposredno odzvali na kritiške pripombe in očitke, z njimi celo polemizirali ali jih smešili. 
Vas je kritika prizadela? 
Kako jo sprejemate? 
Vas zabava, da se igrate s kritiki?

Resnično življenje od nekdaj razumem kot povsem naravno izhodišče za pisanje - vendar poudarjam, da samo kot izhodišče, samo kot temelj inspiracije. 
Temo, ki sem si jo kot avtor izbral, moram namreč dovolj dobro poznati, drugače mi bralec zgodbe niti ne bi verjel. 
Menda se strinjava, da pisatelj, ki nikoli ni bil niti en mesec poročen, ne bi smel pisati romanov o zakonu. 
In tako naprej. 
Resnično doživeto pa zavzema v mojih romanih komaj kakšnih dvajset, trideset odstotkov, ostalo je fikcija.

Zadnja leta imam pač zadevo takole zastavljeno: jeseni začenjam pisati nov roman, januarja ali februarja je končan in spomladi izide. 
Konec koncev ne pišem Vojne in miru, pišem nekakšen srednji tok - in takšenle tip romana je mogoče v enem letu mirno spraviti pod streho. 
Woody Allen najbrž denarja sploh ne potrebuje več - pa vseeno posname en film letno. 
Tudi meni je pisanje še vedno v zabavo - in zdaj, ko sem vzel hipoteko za gradnjo nove hiše v Sázavi, mi je nekako še bolj v zabavo.

Naslov: Človek, ki misli po svoje, je bil zmeraj najbolj nevaren

Zbirno:

Zgodba o mojih literarnih začetkih je povezana z nekdanjim dijaškim sejmom: o dijaškem trgu za Ljubljanico, na katerem so si študentje prodajali in izmenjevali šolske in drugačne knjige, sem za Jutro napisal članek in - osemnajstletni smrkavec - celo zahteval honorar. 
Dobil sem ga. 
Kasneje sem bil sourednik Naše volje, srednješolskega polmesečnika liberalne usmeritve. 
Veste, takrat smo bili nekateri bolj liberalni od Masaryka. 
Uradnikovali smo v Kreditni banki na Kolodvorski, a kmalu sem ugotovil, da za urednikovanje nisem bil najbolj nadarjen, nekoč sem vso številko moral sam napisati. 
Literarno se kaj posebnega z mano potem ni zgodilo, dokler sem bil tu. 
Pa tudi drugače, ne smete pozabiti, da sodim v generacijo, ki ni imela mladosti.

Ne vem, zakaj. 
Z domovino me kljub vsemu še povezuje neka popkovina, včasih se je zdelo, da je že skoraj do konca prerezana, ampak vez se je ohranila. 
Rudi Šeligo me je vprašal, kako sploh ohranjam jezikovno kondicijo, a mu nisem hotel na dolgo in široko razlagati, kako težko je včasih. 
Verjetno sem vam že povedal, da bi brez velikega angleško-slovenskega slovarja sploh ne mogel pisati. 
Vsekakor vam moram tudi povedati, da take pozornosti, kot sem jo doživel teh nekaj dni v Ljubljani, nikakor nisem navajen in vse skupaj je bilo dobrodošla spodbuda. 
Moj ego cveti, če se lahko pošalim.

Geslo:

Tudi v senci visokih dreves lahko uspeva rodovitno drevo ... 
Njena mati je prva dama slovenske popevke: Marjana Deržaj, njen oče slovenski alpinist, novinar, urednik: Ante Mahkota. 
Hči Tina Mahkota - prevajalka iz angleščine in nemščine ter še do oktobra lektorica za angleški jezik na Oddelku za anglistiko in amerikanistiko Filozofske fakultete v Ljubljani - hodi po poti, dodobra ločeni od njunih, ki sta bila na svojih vrtovih zelo posebna in uspešna.

Stvarna:

Potem ko okroglo uro maham po zraku z bankovcem za en juan, mi končno ustavi neki tovornjak. 
Ko splezam noter, voznik zagodrnja, da je imel moj bankovec po pomoti za desetak. 
Povem mu, da je to vse, kar premorem.

Kmalu vidim, da je to tovornjak. 
Nad prtljažnikom visi svetilka. 
Zaslišim zvoke. 
Noge se mi vznemirjeno premikajo.

Pri večerji z bivšo ženo policijski inšpektor prazni kozarce

Začel je razmišljati o Anette Brolin. 
In o temnopolti ženski, ki ga je obiskovala v sanjah.

Na hitro ga je poljubila na lice. 
Videl jo je, kako je z energičnimi koraki odšla po mostu prek kanala. 
Ko je izginila med Savoyem in Turističnim uradom, ji je začel slediti. 
Isti večer je poprej sledil svoji hčeri. 
Zdaj pa zasleduje svojo ženo.

Roman s štirimi palubami

Zbirno:

Osebe:

A prevajalska delavnica je še veliko drugega. 
Je premikanje po prostoru, ki ga določajo metamorfoze pomena in ki je obenem krhek in konsistenten. 
To premikanje je užitek pretoka, tresljajev in vibriranja, užitek obnovljenih človeških bližin, je reševanje presojnosti in z njo pomena, da se ne bi povsem razblinil. 
So besede in toni, ki ob srečanjih ljudi, kakor bi rekel pesnik Roberto Juarroz, padejo proti notranjosti in se spremenijo v dialog . 
Na spletni strani delavnice je tudi kratek audio-video posnetek klavirskega koncerta poljske pesnice in pianistke Ewe Sonnenberg iz rojstne hiše Srečka Kosovela v Tomaju ( video-clips : Tomaj 1). 
Nepozaben dogodek. 
Srečati se s temi subtilnimi in zelo različnimi ljudmi, s katerimi sem v zadnjih letih delila nekaj najbolj zgoščenih in odprtih trenutkov, tukaj v Budimpešti, je bilo neznansko lepo. 
Organizacijski napor odtehta veselje ob ponovnem dotiku in objemu, ob branju kake nove pesmi. 
Tokrat se je zgodilo celo več: v mednarodnem vrvežu fellows na Collegium Budapest, smo sklenili nekaj novih znanstev, najbrž smo spoznali nekaj prihodnjih členov te mednarodne prevajalske verige.

Taja Kramberger

Miš itd.

Goste je znal zabavati tako izbrano in duhovito, da jih je imel zmeraj na pretek. 
A vendar si ni dovolil niti ene preveč uslužne geste, niti ene preuslužne besede. 
Če je podal komu roko (pa najsi bi bil to sam gospod deželni glavar!), je storil to s poudarkom izredne ljubeznivosti in prisrčnosti, a pri tem s tako samozavestjo, da se je tisti čutil pri najmanjšem polaskan.

Torej, ne slepi pohlep po imetju, marveč predvsem čut za formo.

Šavrinka je vzpostavljala socialne vezi samostojno, brez nadzora družinskih članov in vaške srenje, ter je bila glede na svojo iznajdljivost ekonomsko neodvisna.

Henry Miller : Knjige v mojem življenju, Knjižna zbirka Beletrina, Študentska založba, Ljubljana, 1999

Ta velesejemska publikacija je panoramski povzetek miselnosti, prizadevnosti, rezultatov in novih načrtov. 
In res so sledili uspešni velesejmi v Ljubljani do 1940. 
Ob tem se nam nujno sprosti spomin na leto 1948, ko se je vseh sadov polastila nacionalizacija, razvrednotila in ponižala ustvarjalni zasebni sektor, posamezne gospodarstvenike pa tudi kruto uničila. 
Tretja faza po letu 1991 je vendar presenečenje: privatna lastnina, denacionalizacija kot delna poprava krivic, vključevanje v tokove sodobnega sveta. 
Koliko prispevajo sedanje publikacije z besedo in sliko k treznemu optimizmu in ustvarjalnosti, gospodarski in kulturni?

Pasti proti pastem

ZDA in Slovenci

Uroš Lipušček

Uvodnik Vide Gorjup Posinković odpira žgočo problematiko zamejskega prostora, ki v novi situaciji odpiranja meje pospešeno izgublja oporne točke svoje identitete. 
Poezijo objavljajo Svetlana Plesničar, Barbara Horvat in Tatjana Malec, prozo pa Marjana Harcet in Polona Škrinja r. 
Poseben prostor je revija namenila natečaju Glas ženske, ki ga vsako leto razpišejo na Goriškem. 
Prve tri nagrade so tokrat prejele Tereza Vidič, Ana Pauer in Sandra Krkoč, vse tri dijakinje tamkajšnjih srednjih šol. 
V rubriki Okno v svet je Nives Vidrih objavila prevod krajšega besedila češke prozaistke Zuzane Brabcove, Milan Gregorič pa je predstavil istrskega pesnika in duhovnika Alojza Kocjančiča . 
V čitalnici več avtorjev ocenjuje knjižno bero zadnjega obdobja, revijo pa sklene glosa Darinke Kozinc .

Pagina:

Zvrst:

Nazadnje sem naravnost vprašal, kje je dobil denar, doma verjetno ne. 
Kimi je na hitro zatrdil, da prav doma, in nato razlagal naprej o življenju v Kanadi.

- Oče mi je dal, prostovoljno.

Sam od očeta nisem dobil niti penija za ples, če sem prinesel iz šole kakšno slabšo oceno od osmice. 
Kimi je bil pa še slabši učenec.

- Pokliči kaj, ko bom spet doma, je rekel Kimi, preden je odložil slušalko.

Zbirno:

Po eni strani so znanstveniki in znanstvenice poročali o svojem videnju vprašanja, pisatelji in pisateljice, ki niso bili izbrani naključno, pa so predstavljali svoje poetike in brali iz svojih del: pisatelj Peter Bichsel iz Švice, dunajski pisatelj judovskega rodu Robert Schindel, v Italiji živeča in italijanščini pišoča Fleur Jaeggy, ki je odraščala v nemškem delu Švice, v Nemčiji rojena in od leta 1983 v Švici živeča Friederike Kretzen, Švicar Paul Nizon, ki že vrsto let živi v Parizu in velja skoraj za francoskega pisatelja, čeprav piše v nemščini, jezikovni akrobat Christian Uetz, v Berlinu živeča romunska Nemka Herta Müller, Japonka Yoko Tawada, ki že dvajset let živi v Nemčiji, in drugi.

A tudi če se ob pogovoru o literaturi ne gibljemo več v nacionalnih miselnih vzorcih, pa se je iz tega konteksta ne da kar tako izključiti, je ugotavljal eden izmed referentov Etienne Barilier, ko je dejal, da se literarno nahaja tostran in onstran nacionalnega. 
Po eni strani ga jezik veže na določen izvor, po drugi strani pa stvaritev vedno naslavlja človeštvo.

