Prej zaposlena na celjskem centru za socialno delo, kjer se je ukvarjala z družinsko problematiko, rejništvom, posvojitvami, zasvojenostjo in s svetovalnim delom, je Marjana Božič-Robida, diplomirana psihologinja iz Celja, po desetih letih dela spoznala, da je čas za nove izzive. 
Tako je na Miklošičevi 1 v Celju odprla zasebno psihološko svetovalnico, v kateri sedaj že tretje leto pomaga vsem tistim, ki si želijo predvsem spremeniti sebe ter kakovost svojega življenja in tako postati bolj zadovoljni in srečni.

Trenutne stiske pa doživljamo vsi in najslabše, kar lahko storimo je, da se začnemo takrat zatekati v razne oblike samouničevalnega vedenja, kot so oblike zasvojenosti, depresiranje ali »priklic« kakšne bolezni. 
Dosti bolje je, da skušamo svoje težave rešiti tako, da se z njimi spopademo, jih spoznamo in zagrabimo za roge.

