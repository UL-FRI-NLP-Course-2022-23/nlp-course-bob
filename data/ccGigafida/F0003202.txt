Veliko kandidatov za poravnalce

Če bo sodišče ugotovilo, da izpodbijani zakon ni v neskladju z ustavo, bi to za Koprčane pomenilo, da bi se še letos odpravili na volitve novih mestnih oblasti.

S tiskovne konference nacionalne stranke

»Betnave ne damo«

Ljubljana - V političnih strankah so še vedno zelo zadržani pri ocenjevanju in vrednotenju dejanj, ki so z nekaterimi razkritji obremenile ljudsko stranko in njenega predsednika Marjana Podobnika. 
Za mnenje smo povprašali predsednike parlamentarnih strank. 
Žal med njimi ni mnenja predsednika največje opozicijske stranke SDS Janeza Janše - kot nam je dejala njegova tiskovna predstavnica Patricija Šašek, je Janša zaradi komentarja Ko jagenjčki obmolknejo, ki smo ga objavili v sredo, jezen na Delo in ne želi dajati izjav.

Po treh dneh se je s svojo izjavo na novinarska vprašanja o morebitni zaščiti integritete vlade odzval predsednik vlade in LDS Janez Drnovšek. 
Razkritja o morebitnih nepravilnostih pri poslovanju ljudske stranke Drnovšek ocenjuje kot stvar te stranke in njenih notranjih odnosov, v katere se sam ne želi vmešavati. 
Kakršne koli račune bo SLS po Drnovškovem mnenju polagala volivcem - kar velja po njegovem mnenju tako za SLS kot tudi za vse druge stranke.

Ostro pa se je včeraj odzvala najmanjša koalicijska stranka, DeSUS, z opozorilom preostalima dvema koalicijskima partnericama. 
Kot pravi njen predsednik Jože Globačnik, je DeSUS že oktobra 1998 v sporočilu za javnost izrazila nezadovoljstvo nad odnosi v vladni koaliciji. 
»Posebej smo poudarili tudi očitke zaradi nespoštovanja zakona pri financiranju SLS. 
V interesu ugleda koalicije smo terjali, naj se očitane nezakonitosti razčistijo. 
Ugotavljamo, da se po skoraj letu dni ni nič spremenilo. 
Še več, na dan prihajajo novi očitki o nezakonitem financiranju SLS in vpletenosti vodilnih funkcionarjev te stranke v njeno nezakonito financiranje. 
Ti očitki preraščajo v politični škandal.« 
DeSUS je zato pozval SLS, naj v svojih vrstah najde dovolj moči, da reče »bobu bob«.

Kot je poudaril predsednik SKD Lojze Peterle, se je njegova stranka in tudi vlada, ki jo je vodil, ves čas trudila skrbeti, da so standardi politične kulture bili uveljavljeni. 
»Kot primer naj navedem izbruh afere Slovin v času mojega vodenja vlade. 
Takrat sem dal pristojnemu ministru Maksu Bastlu čas, da argumentirano ovrže obtožbe. 
Ker tega ni storil - ne glede na to, da mu tudi kasneje niso dokazali odgovornosti -, je bil razrešen. 
Stranka je uveljavila tudi standard objektivne odgovornosti in naš minister Ivo Bizjak je prav tako odstopil, ko so predstavniki ministrstva nezakonito ravnali.« 
Zato je tudi v tem primeru v interesu javnosti in vlade, da se obtožbe na račun ljudske stranke najhitreje razčistijo, pravi Peterle. 
Zanj je čim hitrejše razčiščenje pomembno tudi zaradi predvidenega združevanja s SLS. 
Peterle pa pravi, da gre - ne glede na to, ali so navedbe resnične ali ne - tudi za določeno obliko pritiska, med drugim zaradi predvidenega združevanja strank, ki poteka uspešno. 
»A ne glede na to se mora zadeva razjasniti - ne glede na posledice.«

Ljubljana - Na predlog kolegija predsednika ZLSD Boruta Pahorja naj bi strankino vodstvo začelo priprave na parlamentarne volitve v prihodnjem letu; v zvezi z dilemami o prihodnjem volilnem sistemu pa bo stranka podprla predlog državnega sveta za kombinirani volilni sistem. 
Sicer pa v stranki pričakujejo, da bodo volitve prinesle spremembe, ne glede na volilni sistem. 
ZLSD pa jim želi vtisniti sodoben evropski socialdemokratski pečat in bo v tem smislu tudi sprejemala programske in kadrovske odločitve. 
STA

