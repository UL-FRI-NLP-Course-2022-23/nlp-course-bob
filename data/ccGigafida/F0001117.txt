To je bilo med vojno. 
Kaj pa po njej?

S Kraigherjem sva začela sodelovati že v mojem udbovskem obdobju, ko sem se ukvarjal z zunanjo trgovino. 
On je tedaj dejal, da naj grem v Komunalno in Narodno banko. 
Ko je nastopila SDK in je v njej imel močan vpliv Kardelj, me je Kraigher leta 1961 poklical in dejal: Nima smisla, da si v tej policijski finančni službi. 
Pojdi raje v to banko, ki jo ustanavljamo, v Splošno gospodarsko banko. 
Tam sem nadaljeval kariero. 
Nato sem odšel v Beograd, kjer je bil spet Kraigher tisti, ki me je porinil tja. 
V Jugobanki sem bil namestnik generalnega direktorja in sem padel v birokratsko politiko, ki je bila načeloma jugoslovanska, a po srbskem načelu delitve. 
Kraigherju sem zato predlagal, da bi šel v Ljubljano, in on je tedaj sprejel. 
V Ljubljani sem se tedaj povezal s Stanetom Kavčičem. 
Ta je oblikoval vlado in sodeloval sem z njim pri njegovem programu, on pa je sprejel moj program za združitev dveh ljubljanskih bank. 
Tedaj smo po mojem programu združili obe banki, Kreditno banko in hranilnico in Splošno gospodarsko banko. 
Iz tega je nastala Ljubljanska banka.

Povrnimo se v leto 1972. 
Kako je tedaj prišlo do vašega odstopa v Ljubljanski banki?

V drugi polovici decembra 1972 je bilo povsem jasno, kaj se bo zgodilo z nami. 
Hrvaška in Srbija sta že opravili čistke, Slovenija je bila zadnja na vrsti. 
Meni so že septembra 1972 prijatelji sporočil, da je imel Tito govor v Zagrebu pred gospodarstveniki in v njem med drugim povedal: 'Naredili bomo čistko. 
Te liberalce bomo počistili.' 
To je detajl, kako smo bili že pripravljeni. 
Dobil sem tudi sporočilo od Staneta Kavčiča, kaj se se pripravlja v cekaju.

Ni bila, rečeno mi je bilo, da 'bo tako, kot bomo mi rekli.' 
Potem se je začela afera z nakupom orožja teritorialne obrambe, na banko sta pritiskala Kajtimir in Stjenka, da bi dobila nekaj denarja. 
Rekli smo jima, v redu, dogovorite se s podjetji, mi jim bomo dali kredite za njihovo poslovno dejavnost. 
Temu je nato sledila orožarska afera.

Po raznih virih sem kasneje izvedel, da je bila osnova zanjo t. i. zelena knjiga. 
Znana je bila leta 1974, pripravljati pa so jo začeli že leta 1970 ali še prej. 
Srbska obveščevalna služba jo je pripravljala pod plaščem opazovanja avstrijskega vojnega atašeja in v njej obremenjevala tega in tega. 
A menda v tej knjigi ne gre le za Staneta! 
Gre za Kardelja in gre za Mačka - Matijo in druge slovenske voditelje. 
Onadva naj bi bila nosilca politike proti srbskemu hegemonizmu. 
Srbi bi se takrat Kardelja znebili, če bi se ga le mogli. 
Jugoslovanski generali so vedeli, kaj Matija dela na Kočevskem. 
Niso pa mogli priti tja. 
Nobenega srbskega ali zveznega generala ni pustil blizu. 
Tako so predvidevali, da je v zraku nevarna ideja slovenskega separatizma. 
A kasnejši namen nekaterih v Sloveniji, da bi vso odgovornost prenesli na Staneta Kavčiča, se ni obnesel.

Tega večina, tudi novinarji ni sprevidela, Slovenci, ki so to doživeli, pa tega nočejo povedati. 
Ta del pritiska tedanje oblasti na politiko Staneta Kavčiča je še zelo nerazjasnjen.

To življenje ni prijetno. 
Doživel sem, kako je, če te prejšnji prijatelj ne pozna več. 
Tudi oni to doživljajo na svoj način. 
Proti njim nimam averzij, tudi če koga srečam na cesti, se lahko z njim pogovarjam. 
Toleranca je stvar kulture in človeka kot takega.

Kaj pa tista domnevna elita, ki jo je Edo Ravnikar zajel s pojmom udbomafija?

Malo prej ste dejali, da so rdeči socialistični direktorji elita, zaslužna za slovensko gospodarsko blaginjo, zdaj pa govorite o ostankih socialističnega režima. 
Lahko pojasnite to dvojnost?

NLB IN NKBM sta še vedno v državni lasti, stranke pa se ne morejo dogovoriti o izhodiščih za njuno privatizacijo. 
Kje je vzrok za nezanimanje države, da bi se NLB privatizirala? 
Gre za ekonomsko ali politično ozadje?

Seveda, ta dejavnost je zdaj zelo lukrativna, vprašanje je tudi, kako bodo plačevale davke. 
Imam občutek, da tuje banke sploh nimajo več interesa, da bi se povezovale z našimi bankami. 
Povezovati se hočejo z našimi komitenti. 
Tudi v akciji mariborske banke, ko država kupuje delnice v novomeški banki ne vidim posebne razsodnosti.

Te zdaj ni predvsem na ravni vladajoče koalicije. 
Ta se ne more dogovoriti.

Predvidevam, da poznate zunanjo mrežo NLB, preko katere naj bi bili po mnenju zdaj sicer tišjih kritikov naloženi depoziti starega režima in denar t. i. udbomafije. 
Kaj menite o tem?

