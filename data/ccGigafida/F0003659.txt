Reformne sile so v srbski skupščini osvojile 70 odstotkov poslanskih mandatov Velika poraženca sta Vuk Drašković in Miloševićeva soproga

Kako hitro se je obrnilo deset let in kako hitro so utonile v pozabo mnoge podrobnosti. 
Denimo cena, ki so jo bili poslanci na dan, ko so prvič odločali o plebiscitu, pripravljeni plačati za samostojno in neodvisno Slovenijo: stopnja usodnosti odločitve skupščine ne more biti enaka stopnji usodnosti fižolove juhe; nacionalne mitologije se ne da namazati na kruh; v samostojni državi bomo jedli našo hrano, četudi bo vsak dan krompir v oblicah, ga bomo pridelali na naših njivah; za svobodo in suverenost bi, če bo treba, jedli ne samo krompir, ampak tudi travo.

Plebiscit so prvi uradno predlagali takratni socialisti, njihovega predloga v tridomni 240-članski skupščini niso zavrnili, sprejeli pa tudi ne. 
Plebiscit je dobil zeleno luč, ko so se zanj odločili poslanci takratne vladajoče koalicije Demos na zaprtem sestanku v Poljčah, pa četudi je imel predlog za marsikoga vse konotacije strankarskega prestiža.

