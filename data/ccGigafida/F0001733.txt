V DVEH TEDNIH 141 TON ODPADKOV

NOVO MESTO - V okviru rednega odvoza kosovnih odpadkov, ki sovpada s spomladansko akcijo Urejajmo okolje!, je novomeška Komunala v dobrih dveh tednih odpeljala 141 ton teh odpadkov. 
V lanski podobni spomladanski akciji pa so prav tako iz cele novomeške občine odpeljali 37 ton kosovnih odpadkov. 
Da so se ljudje zares lotili čiščenja svoje okolice, pove tudi podatek, da je Komunala v lanskem marcu odpeljala 776 vseh odpadkov, v letošnjem pa 1.017 ton. 
Pri odvozu zbranih kosovnih odpadkov je pri Komunali delalo 5 dodatnih ekip, in to po 10 do 12 ur na dan. 
Od 141 ton kosovnih odpadkov je bilo 17 ton avtomobilskih karoserij, ki so jih odpeljali na Dinos. 
Komunalo je odvoz kosovnih odpadkov iz novomeške občine v tej spomladanski akciji stal več kot 2 milijona tolarjev.

