Dom radijskih idej

"Splet srečnih okoliščin me je pripeljal do Saše Petelina, urednika slovenske redakcije na radiu Deutsche Welle. 
Predlagal sem mu, da bi tam opravljal poletno prakso, pa se je vse skupaj končalo pri dvoletni pogodbi za delo novinarja pripravnika v tej veliki hiši." 
V enem največjih evropskih RTV centrov, ki domuje v Koelnu v treh stolpnicah in v katerem je zaposlenih 1500 ljudi, se je hitro udomačil. 
"Že prvi teden me je sprejel sam generalni direktor, mi povedal, da sem najmlajši redaktor v tej veliki RTV hiši, da pa kljub moji mladosti nimajo nobenih pomislekov v moje sposobnosti in mi zaželel vse najboljše." 
Nasploh je v teh dveh letih, kot sam priznava, dozorel in spoznal razliko med načinom dela doma in v tujini. 
"V Nemčiji so ljudje v javnih RTV ustanovah bolj motivarani in napredovanje je odvisno od sposobnosti. 
Bistveno je tudi, da v tujini več vlagajo v kadre. 
Kljub temu, da so se na Deutsche Welle zavedali, da ne bom ostal pri njih, sem imel na voljo številna izobraževanja pri njih in po Evropi. 
Bil bi črna ovca, če ne bi letno izbral vsaj štirih izobraževanj zunaj matične hiše."

In kako vidi Maribor? 
"Kar se radia tiče, je najbolj zanimiv, saj obstaja ogromno radijskih postaj in tudi veliko ljudi, ki obvladajo radijski medij. 
Če ga primerjam z Ljubljano, je razlika neprimerna v korist Maribora. 
Prvič zaradi močne konkurence, drugič zaradi posrečene generacije pravih ljudi, ki so oblikovali ta sodobni radijski prostor, morda pa tudi zaradi vpliva tujih postaj." 
Čeprav negoduje nad tistimi radijskimi postajami, ki z nekvalitetnim programom zbijajo raven, pa priznava, da nekateri, na primer radio City, že uspevajo ponuditi kvaliteten komercialni program. 
Po njegovem je glede na ciljno skupino na dobri poti tudi Radio Plus.

Mariborcan, številka 64, februar 2001

Zima je v Posočju pogosto lepša kot drugod v Sloveniji. 
Zaradi bližine morja je tukaj več snega, zaradi višine pa tudi več sončnih dni. 
Kanin je pravo visokogorsko smučišče, saj ležijo tukajšnja smučišča nad 2000 metri in so najvišje ležeča pri nas.

1 dnevna karta 3400,00 SIT* 3 dnevna karta 8500,00 SIT* Tel.: 05 388 60 98 / 05 384 11 50 *Študentski popust je 10%.

ATC KANIN BOVEC Dvor 43, 5230 Bovec, tel.: 05/38 96 310 (uprava), fax: 05/38 86 930 Motel Encijan : Log pod Mangartom 31, 5231 Log pod Mangartom, tel./fax: 05/38 86 260, GSM: 041/604 797 vlečnica ob namestitvenem objektu, drsališče. 
E-mail: penzion.encijan@e-mail.si Kamp Klin : Lepena 1, 5232 Soča, tel./fax: 05/38 89 356; prenosna otroška vlečnica. 
Tekaške proge, 15 km v Bovcu, 15 km v Čezsoči.

Mariborčan, številka 64, februar 2001

Jurij Pivka

A že po prvih minutah je postalo jasno: ista valovna dolžina! 
Sploh je Jurij, sicer diplomirani biolog, očitno eden tistih ljudi, s katerimi bi lahko klepetali tudi zapriseženi sovražniki dialoga. 
In če smo še malce banalni - kljub temu, da je po horoskopu devica, ni sledu o kakšni zaprtosti ali pikolovstvu - v nekaj stavkih med smehom odkritosrčno prizna, da ga je ponudba za službo - zaposlen je kot raziskovalec v Nigradu - ujela pravzaprav prehitro - "Saj veš, zdelo se mi je, da bi moral še malce potovati, zahotelo se mi je še malo svobode, preden se vkalupim." 
A že v istem stavku nadaljuje, da si je vsaj kot študent uspel ogledati kar lep del našega ljubega planeta, med drugim tudi džungle Južne Amerike in Azije - z vsem, kar sodi zraven. 
"Ja, bilo je res prav pustolovsko - vso opremo smo vlačili v nahrbtnikih, tudi aparat za prečiščevanje vode, a vseeno je nekaj deklet zbolelo, nekaj se jih je v Slovenijo vrnilo z ličinkami žuželk pod kožo..." 
Ob vsem je zelo nazoren (aha: biolog, raziskovalec in devica - torej: natančnost!), tako da mi moja burna domišljija hitro pokaže slike, zaradi katerih me oblije kurja polt. 
"Jasno, " pomislim, "zato se je sedaj raje 'specializiral' za pohajkovanje po ljubih slovenskih gozdovih in travnikih, kjer vsaj veš ime žužka, ki te lahko piči, pa še zdravstveni dom je le nekaj korakov stran!" 
Nak, napačen odgovor! 
Jurija v domače loge ni zvabil strah pred eksotičnimi insekti. 
Preprosto: rad ima Slovenijo. 
"Slovenija je nekaj posebnega. 
Njena lega na stičišču alpskega, kraškega in panonskega sveta jo dela zares edinstveno. 
Že kot študent sem opravljal veliko terenskih vaj, od kraških jam do morja, gora - in odkrival kotičke, ki so jemali sapo, pa je zanje vedel le kak bližnji domačin! 
Tudi zato sem se, ko sem se loteval prvih člankov za to revijo - mimogrede, prvi se mi zdijo danes prav grozni - načrtno odločil prav za okolico našega mesta. 
Prepričan sem namreč, da skriva veliko biserov, ki jih je šele potrebno izbrskati na plano. 
Ob tem sem prepričan tudi v slednje: kaj pomaga potovanje na najbolj eksotičen tihomorski otok, če ne poznaš in ne ceniš tega, kar imaš pred domačim pragom. 
Prišel boš tja, se razgledal, zleknil na plažo, in že ti bo postalo dolgčas. 
Šele ko poznaš svoj dom, lahko resnično uživaš na potovanjih. 
Primerjaš, odkrivaš razlike in podobnosti... 
Šele takrat postanejo potovanja resnična dogodivščina, saj veš, na kaj moraš biti pozoren, kje se skrivajo najbolj zanimive skrivnosti narave." 
Ja, Jurij je resnično zaljubljen v naravo. 
Ko govori o svojih izletniških odkritjih, ne more skriti te svoje zaljubljenosti, čeprav prizna, da ga včasih njegova druga ljubezen - to je fotografija - kar malce ovira pri uživanju. 
"Včasih je res težko - pred teboj veličasten prizor narave, ti pa vidiš le oblak, ki bo zdaj zdaj pokvaril idealno fotografsko svetlobo, ali pa te preganja mrak in fotografiraš kot obseden in šele na poti domov ugotoviš, da se ves čas skoraj nisi ozrl, kje pravzaprav si, ampak si vse skupaj videl le skozi objektiv!" 
A kljub temu se najdejo lepi trenutki, mu ne dam miru. 
"Jasno, da se! 
Ko sedež ob jezero in se zazreš v oblake, ki se zrcalijo v njem, pozabiš na čas, na skrbi, in pustiš, da te narava prevzame. 
To je nekaj, kar se skorajda ne da opisati." 
Nežna duša, torej. 
To pa, da tega ne zna opisati, bolj težko verjamem. 
Med najinim pogovorom je namreč ob naključnem srečanju z gospodom Marijanom Pungartnikom prišlo na dan, da Jurij piše tudi pesmi! 
Ne le da jih piše, vse skupaj je dozorelo že v pesniško zbirko! 
Torej je na pomolu nova knjiga Jurija Pivke, v tem pogovoru pa še nisva uspela predstaviti niti prve! 
Pred nekaj dnevi se je namreč na policah naših knjigarn znašla knjiga z naslovom Vedno zeleno Pohorje, v kateri je Jurij s pomočjo svojega fotoaparata zabeležil lepote Mariborskega, Ruškega, Slovenjebistriškega, Zreškega, Ribniškega in Slovenjegraškega Pohorja. 
Fotografije, ki spretno izpolnjujejo tako želje bralca, ki si želi dokumentarističnega pogleda, kot tudi tistega, ki si želi barvitih in magičnih prizorov čarovnij narave ob sončnem vzhodu alizahodu, leska snega ali meglic potokov. 
Slednjim namenja Jurij še posebno pozornost. 
"Vodo imam še posebej rad, in pohorski potoki so me prav fascinirali. 
Potoki in potočki, slapovi, soteske, voda, ki se zliva preko mahov... 
Čudovito. 
Verjetno so zato prav slike potokov že na meji impresionizma. 
Posnel sem jih tako, da sem pustil lečo aparata odprto dalj časa in tako ujel ne le trenutek, ampak neko resda drobno, a vendarle časovno obdobje. 
Zaustavil čas. 
Če ti uspe to, si res lahko srečen." 
Ustaviti čas... 
Kdo si ne želi česa podobnega? 
Če ga že ne zmoremo ustaviti, lahko ga vsaj upočasnimo. 
Recimo s sprehodom. 
Recimo: po Pohorju. 
Za "predjed" knjiga, ki nas z nevsiljivimi komentarji popelje od Habakuka preko gozdov do jezer, planinskih domov, cerkva in ob tem ne izpusti etnoloških in bioloških značilnosti Pohorja, za katerega bi lahko ponovno uporabila izraza z začetkatega zapisa: znani neznanec. 
Kratki opisi poti in postojank bodo v pomoč tudi najbolj neizkušenim pohajkovalcem, torej - izgovora ni: pot pod noge in odkrijte Pohorje tudi v živo! 
In videli boste, da čudovito razkošje jesenskih barv na fotografiji v knjigi ni plod fotografske tehnologije, da so njegovi gozdovi resnično tako bujno zeleni, da Črno jezero ne nosi zastonj takšnega imena!

In prav tu se mi pojavi kanček občutka krivde ob misli, da ga mnogi nismo razumeli, ko nam je tako srečen kazal prvi slovenski denar - lipe - in govoril o samostojnosti, ki je pred nami. 
Z izjemnim žarom in navdušenjem je govoril. 
Še tisti, ki smo mu bili najbližji, smo se spraševali, zakaj se je tako spustil v politiko.

Toda danes ga razumem mnogo bolje, ko pravi: "Jaz nisem sposoben biti politik, in to tudi nisem, preveč sem čustven in to seveda ni dobro za politika.

"Zemlja Kranjska, draga mati, kdaj bo utihnil najin jok", govori Prešeren, in te verze iz elegije svojim rojakom, sem dal namenoma kot moto v to knjigo, zato, da spomnim, da ta mati Slovenija ni samo od včeraj in ni samo od mene. 
Potem sem dal tudi Cankarjeve besede kot moto, ki govorijo o tem, zakaj sem sploh to knjigo napisal. 
Iz kakšne bolečine, zakaj..., kajti on pravi: "Domovinska ljubezen Slovenca je stvar čisto brez primere in podobe, ne da se nikakor opisati, ob njih se neha moja in vsaka umetnost. 
Primerjati bi mogel to ljubezen kvečjemu z ljubeznijo do matere. 
Do mrtve matere, ki ne sliši več nobene zakasnele molitve, nobene prošnje za tolažbo in odpuščanje." 
In to je danes najmanj tako resnično kot je bilo v njegovih časih."

Skozi vso poezijo je čutiti nekakšno nostalgijo za Tratami, Slovenskimi goricami...

Tako kot v filmu o Tonetu Kuntnerju, ki so ga pred kratkim predstavili javnosti, ali video esej o igralcu in pesniku, kot ga je poimenoval avtor in režiser Milan Ljubič, sva tudi midva manj govorila o igralstvu, čeprav je Tonetu enakovredna ljubezen kot poezija. 
Kot član Mestnega gledališča ljubljanskega je ustvaril vrsto dramskih vlog, pa tistih na radiu in televiziji in seveda pri filmu. 
Tam, pravi, se je še najbolje počutil, saj so ustvarjali kot družina.

šport smučanje

Tokratno merjenje moči med organizatorji Zlate lisice in naravo se je na Mariborskem Pohorju končalo z neodločenim izidom. 
Prvi dan, v soboto, so dobili organizatorji in izvedli veleslalom, naslednji dan pa je bila narava s toplim vremenom in dežjem ponoči premočna in slalomsko tekmo so morali odpovedati. 
Razočaranih je bilo predvsem več tisoč hrvaških gledalcev, ki so prišli zaradi Janice Kostelić.

Ustavljena vlaka v Celju in na Pragerskem

Prizadevanja za sobo so se začela že v jeseni lanskega leta, a zatikalo se je - kje drugje - pri denarju! 
Zato smo se pri Združenju za pomoč staršem Štorklja odločili, da bomo začeli z akcijo zbiranja sredstev za opremo porodne sobe, in z informiranjem javnosti o tem projektu. 
Že na prvo novico o bodoči porodnici prijazni sobi se je odzvalo podjetje Letnik Saubermacher iz Lenarta in namesto poslovnih novoletnih daril porodnišnici podarilo opremo za sobo, seveda glede na natančna navodila strokovnjakinj: dr. Ksenije Ogrizek Pelkič, predstojnice oddelka, glavne sestre oddelka Zlatke Marzidovšek in fizioterapevtke Božene Primožič. 
Poleg tega je prvi mamici, ki je rodila v tej sobi, podarilo 100.00 SIT!

Delo na radiu je raznovrstno in opravljaš ga z veseljem. 
Pa vendar, katera je tvoja najljubša oddaja?

"Svojega življenja si ne znam predstavljati brez obeh medijev. 
Radio ti nudi nekakšno krinko, televizija pa te razgali. 
Je na neki način bolj kruta, saj te ljudje v prvi meri dojemajo vizualno. 
Vsak opazi tvojo frizuro, obleko, čevlje, gibe, mimiko in geste ter šele na koncu prisluhnejo, kaj govoriš. 
Tega mi je malo žal. 
Sicer pa sem do svojega dela vedno tudi sam zelo kritičen. 
Vse je naslednjič lahko še boljše, kar pa ne pomeni, da nikoli nisem zadovoljen sam s seboj. 
Pri osemindvajsetih torej ostajam razpet med Mariborom in Ljubljano, med radiem in televizijo, in samo upam lahko, da bodo cestne razmere ta moja popotovanja kmalu olajšale. 
Seveda pa, avanturist kot sem, ostajam odprt za nove izzive v življenju. 
Ko bo seveda napočil čas zanje."

Ko flavta utihne, sneguljčica potuje: Maribor, Letojanni, Minsk

"Ja, to pa sploh ni bil moj namen, prikazati gledališko predstavo na televiziji, to je poseben žanr. 
Prenos gledališke predstave..., jaz tega enostavno ne znam. 
Nekateri so bili resnično razočarani, drugim pa je bila prav ta izpovednost všeč. 
In še nikoli nisem delal s tako zavzeto ekipo, sam sem jih moral zvečer spomnit - fantje, bomo mi danes kaj jedli? 
Snemanje me je spomnilo na 'romantično' obdobje v slovenskem in jugoslovanskem filmu, ko nismo gledali na uro in ko je bilo scenskemu mojstru enako pomembno kot režiserju, kakšen bo film. 
Upam, da jih ta romantika ne bo zapustila."

"To vsekakor spada, in je v svetu tudi priznano, med prve reportažne portrete razpadajočega sovjetskega imperije. 
Z Jasno sva ta začetek konca nekako začutila in snemala. 
Za te sovjetske filme sva takrat dobila več mednarodnih nagrad."

"Ob rojstvu mi je bilo dodeljeno, da sem Mariborčan in da se pišem Lombergar, tega si nisem mogel izbrati sam. 
To, da pa se bom v življenju ukvarjal - in preživljal - z jedkanjem stekla, je bila moja kasnejša odločitev, včasih jo celo obžalujem," pravi Aleš Lombergar, edini v Sloveniji, ki se danes ukvarja s starodavno obrtjo jedkanja stekla.

Mariborčan, številka 64, februar 2001

slovenka leta

...
FOTO 8

...
FOTO 12

Nesmiselno vedenje, primitiven nivo kulture ter rušilna strast ne samo mariborske mladine ampak tudi starejših, se kaže v vsakdanjih banalnostih:

Novi Mediji:

Ostalo iz vsebine:

UVODNIK

Zaposlitvene možnosti v lanskem letu

V prvi glavni poklicni skupini " Zakonodajalci, visoki vladni uradniki in menedžerji " so razvrščeni vodstveni poklici iz zakonodajne in izvršilne veje oblasti, iz javne uprave, nevladnih organizacij ter iz gospodarskih in negospodarskih družb. 
Delodajalci so prijavili 2,4 odstotka vseh potreb po delavcih s poklici iz te skupine. 
Tako je bilo največ potreb po delavcih za zaposlitev v poklicih menedžer enote za prodajo v družbi, direktor družbe, menedžer finančne enote družbe in menedžer enote za trženje v družbi.

V letu 1998 so v Ljubljani odprli prvi Center za informiranje in poklicno svetovanje oziroma CIPS, kot ga na kratko imenujejo, in dve leti kasneje so ga odprli tudi v Mariboru. 
Glavni namen CIPS- a je, da bi številnim uporabnikom posedovali kakovostne in aktualne informacije o poklicih in poteh do poklica. 
Center za informiranje in poklicno svetovanje je namenjen: mladim, brezposelnim, presežnim delavcem, že zaposlenim, svetovalcem zaposlitve, poklicnim svetovalcem in drugim zaposlenim, ki lahko uporabljajo knjižnico in druge pripomočke za lastno izobraževanje.

CIPS v Mariboru

O poteku akcije

Tone Vogrinec

Oseminpetdesetletni "Mariborčan z Gregorčičeve", kot se je opisal na podelitvi priznanj, je bil zadnjih trideset let, kolikor že "piše" zgodbe o uspehu slovenskega smučanja, več kot dve desetletji pa tudi uspešno vodi Slovenski smučarski sklad in aktivno sodeluje pri oblikovanju in organizaciji Svetovnega pokala v alpskem smučanju, je vedno na poti. 
Tako je komaj izvedel za nominacijo in bil toliko bolj presenečen, da so ga Mariborčani izbrali za naj osebnost 2000. 
A v srcu in duši je bil in ostal Mariborčan, ki ni pozabil mesta ob Dravi in ga predstavlja povsod po svetu, ko na to le nanese priložnost. 
Po končani zimski sezoni 2001/2002 se bo dokončno poslovil od aktivnega in poklicnega delovanja v Smučarski zvezi Slovenije, kar je za Maribor in okolico velika sreča, saj bo potlej, kot je pred zbranimi na podelitvi priznanj povedal vso svojo energijo, vložil v Maribor in okolico...

Kurt Kancler

naj osebnost 2000 po izboru novinarjev

naj politik 2000 po izboru novinarjev

Še bolj presenečena kot župan je bila Magdalena Tovornik, nekdanja predsednica skupščine občine Maribor, so ji meščani rekli kar "mati županja". 
Po nekaj letih, ko je Slovenijo predstavljala v Strasbourgu, se je veliko naših ljudi, ki jih je pot zapeljala v evropsko prestolnico, spominja kot prijazne gostiteljice, ki je Slovencem odpirala tako rekoč vsa vrata. 
Na diplomatskem parketu se dobro znajde, da jo imajo Mariborčani v lepem spominu, pa kaže tudi dejstvo, da ji je poslansko mesto na letošnjih volitvah ušlo le za las. 
Zato pa je prevzela mesto državne sekretarke na ministrstvu za zunanje zadeve, kjer je zadolžena za Slovence po svetu.

Alojz Svete

Tomaž Barada

naj medijska osebnost 2000 po izboru novinarjev

naj pozitivni dogodek 2000 po izboru Mariborčanov

Festival Lent, ki ga vsako poletje, tja od konca junija pa v prvih dneh julija, organizira ekipa Narodnega doma pod taktirko Goga Rukavine, je že nekakšna pozitivna stalnica mesta. 
Dokaz, da tudi v Mariboru lahko veliko storimo, če se zadeve le lotimo na pravi način! 
Udeleženci prireditev, ki jih organizatorji štejejo v sto tisočih, nastopajoči, ki na prizorišča ob Dravi in na posameznih odrih privabljajo trume ljudi, pa zadovoljni Mariborčani, ki imajo dva tedna zagotovljeno pestro dogajanje. 
Vse več obiskovalcev pa prihaja tudi z drugih koncev Slovenije in tudi iz tujine, pohvalo Festivalu Lent pa so izrekli tudi v mednarodnem festivalskem združenju, ki ima pregled na približno dva tisoč festivali po vsem svetu. 
Lent naj bi se uvrščal med prvih pet.

