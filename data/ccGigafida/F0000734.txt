Takrat ga je Račan z levo roko prijel za njegovo desno roko, z drugo pa je zamahnil. 
Policist je udarec blokiral, potem pa ga je podrl na tla in mu nataknil lisice. 
Zoper Račana so odredili preizkus alkoholiziranosti in odvzem krvi, na kar Marjan ni pristal, pregledal pa ga je zdravnik, ki je ugotovil, da je med ruvanjem s policistom dobil manjše odrgnine. 
Zoper srboriteža bodo napisali kazensko ovadbo.

Na zatožni klopi so se poleg omenjenih treh našli tudi Stanko Senica iz Senišč pri Ormožu, Janez Pool mlajši iz Vadarcev in njegova izvenzakonska družica Jožica Merklin. 
Prvi naj bi vsaj v enem primeru dobavil orožje in bombe Janezu Poolu, ta pa naj bi oskrboval Ludvika Kološa in Karla Kutoša. 
Jožica Merklin je obdolžena prikrivanja, ker je med hišno preiskavo skrila vedro z dvema dušilcema zvoka.

Tokratna razprava je v prvem delu minila v znamenju izpraševanja priče Darka Žabkarja, kriminalista UKS soboške UNZ, ki je bil koordinator preiskovalnega dela v času zbiranja podatkov o sedaj obtoženih, v nadaljevanju pa je sodišče predvajalo magnetofonske posnetke telefonskih pogovorov, predvsem med Stankom Senico in Janezom Poolom. 
Toda za te pogovore je imel obdolženi Senica vedno dobro razlago. 
Ker se namreč s sogovornikom nista pogovarjala dobesedno o pištolah, dušilcih, kalibrih in ročnih bombah, ti pogovori niso videti pretirano obremenjujoči. 
Govora je namreč o »stvareh«, »prednjih oseh«, »devetih konjskih silah« in Senica je včeraj tožilcu odgovoril, da se je s sogovornikom po telefonu pač pogovarjal o motokultivatorjih z močjo 9 KS, ki naj bi stali med 1000 in 1500 nemškimi markami.

Murska Sobota - Delavci urada kriminalistične službe UNZ Murska Sobota in policijske postaje Ljutomer so včeraj na tiskovni konferenci novinarje seznanili s podrobnostmi iz dosedanje preiskave umora Anuške Klenar Rožman z Gibine. 
Predvsem so potrdili doslej objavljena dejstva, tudi to, da je umora osumljen pokojničin sin Marjan Elemir R., dodali pa so nekaj do sedaj neznanih podrobnosti.

Baraka pogorela

Gradbinci našli mino

Odpeljal chryslerja

