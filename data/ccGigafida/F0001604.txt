Tudi prav, a parlamentarne počitnice so predolge. 
Argument, da je v večini sodobnega sveta tako, ne more vsesplošno veljati. 
Položaj Slovenije pač ni primerljiv s položajem urejenih parlamentarnih demokracij. 
Morda se zdi kot cenena demagogija spravljati se na dolžino dopusta, pa vendar so utemeljeni razlogi, zakaj vrata parlamenta ne bi smela biti tako dolgo zaprta. 
Prvi gotovo ta, da vse leto poslušamo tarnanje o časovni stiski, pa da državni zbor zaostaja pri sprejemanju evropske in druge zakonodaje, kako bi se morali pogovoriti še o mnogočem, pa za to ni prave priložnosti. 
Ob tem mnogi parlamentarci ocenjujejo, da bo zadnje leto njihovega mandata še kako pomembno. 
Jeseni jih čakajo težki projekti - od sprejemanja volilne zakonodaje, sprememb ustave, regionalizma, odločanja o proračunskem memorandumu za prihodnji dve leti, pa do davčne in zdravstvene reforme in še bi lahko naštevali.

Alfonz Podgorelec, direktor Pošte Slovenije, na vprašanje, ali je res, da bo jeseni na njegovo mesto sedel zdajšnji minister za informacijsko družbo Pavel Gantar, dejal: »Imam mandat do konca maja 2005 in o menjavah ne vem nič. 
Niti o Gantarju kot mojem nasledniku, poznam pa tovrstne špekulacije, a jih ne komentiram.« 
Pavel Gantar je v smehu zanikal kakršna koli namigovanja o kadrovskih rokadah in pravi, da ima zaupanje premiera in da bi bil »raje poštna znamka«, kot da bi kandidiral za direktorja pošte. 
»Zanikam vsa namigovanja. 
Moja edina alternativa politiki in ministrovanju je služba na univerzi. 
Na ministrstvu ravno zdaj, v poletnem času načrtujemo precej aktivnosti. 
Še več pa za prihodnjo pomlad. 
V vse projekte sem vpleten. 
Še manj lahko komentiram informacijo, da naj bi se ministrstvo ukinilo leta 2005.«

Bolj previden v komentiranju je bil Mirko Bandelj, generalni sekretar vlade, ki je na ista vprašanja kot pred njim drugi dejal: »Če bi bil tak scenarij resničen, vam o njem ne morem povedati nič. 
Po drugi strani pa se nikoli ne ve, kaj bo jeseni. 
V vsakem primeru pa je preuranjeno govoriti o kakršnih koli premikih v tej smeri in bi bilo komentiranje vaših informacij čisto špekuliranje.«

Občutljiva vilniuška izjava

Januarja 1995, ko je bilo ustanovljeno ljubljansko okrožno sodišče, je namreč v omarah ležalo kar 36 tisoč nerešenih zadev, zdaj jih je le še 14 tisoč. 
V osmih letih so jih sodniki zmanjšali za 22 tisoč, kljub spodbudnim rezultatom pa se Zalar zaveda, da jih čaka še veliko dela. 
Prav zato se je sodišče lotilo alternativnega reševanja sporov in strankam ponuja mediacije v klasičnih pravdnih in družinskopravnih zadevah ter gospodarskih sporih. 
V prvi polovici letošnjega leta je rešilo 169 mediacijskih postopkov, od tega se je s sodno poravnavo ali umikom tožbe zaključil kar 101 primer.

V prvem polletju letošnjega leta so ljubljanski okrožni sodniki rešili več zadev, kot so jih prejeli, skrajšal pa se je tudi čas reševanja primerov, in to tudi na kazenskem oddelku, kjer so imeli zaradi tako imenovane okuženosti in napredovanja dveh sodnikov največ težav. 
»Kompleksnost in zapletenost nekaterih kazenskih postopkov ter roki, v katerih je obdolženca treba spustiti iz pripora, zahtevajo drugačno, modernejšo organizacijo,« je prepričan Zalar. 
Po njegovem so pravi odgovor specializirani sodniki, ki bi reševali zahtevnejše kazenske zadeve. 
Zato sodišče poziva vlado, naj realizira lastna priporočila, ki jih je sprejela v analizi sodnih zaostankov.

Drago Lavrenčič 1921-2003

Drago, ki je že več kot petinpetdeset let prebil na Otoku in prav tako dolgo delal tudi na BBC-ju, je namreč že nekaj časa pred tem srečanjem proslavil 80-letnico. 
A je bil še tak kot vedno: pravi večni, nemirni mladenič, poln vitalnosti in ustvarjalnih načrtov. 
Rodil se je 1. junija 1921 v Ljubljani, tam tudi diplomiral na pravni fakulteti, leta 1947 pa je kot begunec v Veliki Britaniji našel svojo drugo domovino. 
Najprej je delal za Reuters, potem pa se je zaposlil na slovenski sekciji BBC-ja. 
Za to najuglednejšo britansko radijsko družbo je bil desetletja kritični zapisovalec in komentator stanja v vrsti komunističnih držav, od Kube do Vzhodne Nemčije in Jugoslavije. 
Pisal je za več znanih britanskih časnikov.

Barbara Hočevar

V ljudski stranki je spet vroče

V začetku tega tedna je o kritičnem položaju razpravljala poslanska skupina, ki ima težave sama s sabo. 
Mnenja v njej so deljena približno na polovico. 
Sami o sebi govorijo kot o Butovih in Podobnikovih. 
Eden izmed ključev za delitev bi utegnil biti tudi ta, kdo je leta 2000 podpiral vstop v koalicijo in kdo ne. 
Ker poslanske vrste niso urejene, kot bi morale biti, je ob morebitni Podobnikovi predsedniški kandidaturi slišati tudi pomislek, češ kako bo uredil tako neurejeno stranko, če še devet poslancev ne more »pošlihtati«. 
Čeprav Podobnik ne želi priznati, da so s parlamentarci težave, te zanesljivo so, saj poslanci sami tega sploh ne skrivajo več.

Umrl novinar in publicist Drago Lavrenčič

Sašo Peče (SNS) je ocenil, da je izhodišče za pripravo zakona, ki ga je izpostavil minister, napačno, kajti izhajati iz ocene, da je treba popravljati škodo, ob tem pa pustiti vnemar nastajanje škode, se ne zdi smiselno niti modro. 
Zakon bi moral temeljiti na preprečevanju škode oziroma ublažitvi posledic. 
Zato so pričakovali, da bo DZ zakon obravnaval po normalnem postopku. 
Vlada je namreč pripravljala zakon osem let, zdaj pa pričakuje od državnega zbora, da ga bo v enem dnevu sprejel. 
Vlada bi morala spodbujati gradnjo namakalnih sistemov, ki bi jih subvencionirala. 
Močneje bi morala spodbujati mehanizme, ki bodo omogočali individualno zavarovanje. 
Zakon je pripravila brez posvetovanja z lokalno skupnostjo, ki bo s sprejetjem zakona nosila posledice.

Marko Osolnik

Ekonomsko-socialni svet o zdravstvu

Ljubljana - Ob trditvah, da ponedeljkova odločba Urada za varstvo konkurence pomeni pomembno zmago Pivovarne Laško, se pojavlja vse več ugibanj, v kolikšni meri je sploh uresničljiva. 
Nekateri pravniki, s katerimi smo se pogovarjali, menijo, da ni. 
»Urad je izdal skoraj ali povsem neuresničljivo odločbo, saj med glavnima stranema (Pivovarno Laško in Interbewom) ni opaziti naklonjenosti za sodelovanje,« je včeraj menil sogovornik, ki ni želel biti imenovan.

V Pivovarni Laško in v Intrebrewu so že napovedali, da se bodo na uradovo odločbo najverjetneje pritožili. 
Intrebrew je nezadovoljen predvsem z dejstvom, da urad za varstvo konkurence pri presojanju ni dokazal, da Pivovarna Laško lastniško obvladuje več kot 50 odstotkov Uniona. 
V Pivovarni Laško pa niso zadovoljni s pogoji, saj želijo brezpogojno soglasje za prevzem Uniona. 
Zato ne gre izključevati možnosti, da bo Pivovarna Laško pred uradom sprožila še eno zahtevo za prevzem Uniona. 
To se bo verjetno zgodilo šele prihodnje leto, ko bo Slovenija članica EU, glavni adut pivovarne pa naj bi bila sprememba upoštevanega trga; po mnenju Laščanov ta takrat ne bo več omejen zgolj na Slovenijo, temveč bo obsegal celo Unijo.

Ljubljana - Zdravstvena reforma je nujna, vendar ne takšna, kot jo predlaga vlada, menijo v SDS. 
SDS najbolj skrbi, da ne bi postal načrtovani novi zdravstveni prispevek del integralnega proračuna, zdravstvo pa osiromašeno za 65 milijard, kolikor se jih zdaj zbere na leto s prostovoljnim zavarovanjem, smo izvedeli na včerajšnji novinarski konferenci, kjer so Janez Janša ter zdravnika Andrej Bručan (minister za zdravje v času Bajukove vlade) in France Cukjati predstavili stališče stranke do napovedane zdravstvene reforme.

SDS nasprotuje preoblikovanju sedaj zasebnih sredstev v novi zdravstveni prispevek, Bručan pa je označil ločenost denarja za zdravstvo od integralnega proračuna kot bistveno prednost Slovenije v primerjavi z vzhodnoevropskimi državami. 
Načrtovano solidarnost bi bilo mogoče izpeljati tudi v okviru sedanjega sistema prostovoljnega zavarovanja, določili pa bi lahko cenzus, do katerega državljani ne bi bili dolžni plačevati dodatnega zavarovanja. 
Celo zvišana prispevna stopnja bi bila po Cukjatiju boljša rešitev od načrtovane. 
Andrej Bručan je menil, da želi vlada pridobiti volivce z nekakšnimi socialnimi ukrepi, načrtovanimi šele za leto 2005, torej po volitvah.

Interbrew je ena od najstarejših velikih pivovarskih multinacionalk na svetu, saj njegova zgodovina sega v daljne leto 1366, ko je v belgijskem mestu Leuven začela obratovati pivovarna Den Hoom. 
Interbrew ima sedež v Bruslju, podružnice in odvisne družbe pa ima v 21. državah po vsem svetu. 
Med tranzicijskimi državami so že prisotni v Bosni in Hercegovini, Bolgariji, Hrvaški, Češki, Srbiji in Črni gori, Romuniji, Rusiji, Ukrajini in na Madžarskem. 
Njegova najbolj znana blagovna znamka je Stella Artois, mednarodno uveljavljene pa so tudi znamke Hoegaarden, Leffe, Beck's, Bass in Belle-Vue. 
Na Hrvaškem je Interbrew lastnik Zagrebačke pivovare, ki vari Ožujsko pivo. 
V zadnjih petih letih je Interbrew skokovito povečeval obseg svoje proizvodnje: leta 1995 so namreč proizvedli 26, lani pa že 102 milijona hektolitrov piva. 
Ta pivovarska multinacionalka je imela lani za 6,99 milijarde evrov prometa, njen čisti dobiček pa je dosegel 467 milijonov evrov. 
Interbrew zaposluje več kot 35.000 delavcev po vsem svetu.

Marko Osolnik

Aman Tulejev je pol Tatar in pol Kazak ter eden najbolj vplivnih guvernerjev v Rusiji - Kuzbas je povedel iz postsocialistične depresije

Od našega dopisnika

»Na začetku je bilo težko. 
Zaprli smo 42 rudnikov, okoli 150.000 rudarjev pa vrgli na cesto. 
A uspelo nam je najti investitorje in spremeniti ideologijo, da mora imeti nad naravnim bogastvom nadzor država,« razlaga Tulejev. 
Rezultati so prišli kmalu. 
»Prvič v zgodovini je premogovništvo postalo donosno. 
Odprli smo 15 novih podjetij in 10.000 novih delovnih mest.«

Po Račanovem obisku v Sarajevu

Po sporazumu, ki sta ga leta 1998 pod mednarodnim patronatom podpisala pokojni hrvaški predsednik Franjo Tuđman in nekdanji predsednik BiH Alija Izetbegović, bi bila v luki Ploče prostocarinska cona, kjer bi poslovala podjetja iz različnih držav. 
To bi bila velika priložnost za Ploče, ki stagnirajo, saj imajo le četrtino predvojnega prometa. 
Pred letom 1991 so tri četrtine poslov v Pločah opravila podjetja iz BiH. 
Sporazumu nasprotuje tudi prebivalstvo v dubrovniško-neretvanski županiji, saj se ljudje bojijo, da bodo podjetja iz BiH pripeljala cenejšo delovno silo.

Peter Žerjavič

italijanski premier, ob večerji

José Manuel Durão Barroso, portugalski premier,

v Washingtonu, o Iranu.

ali mesecih.

Več opozicijskih političnih strank je v ljudski skupščini Republike srbske nekajkrat sprožilo vprašanje izglasovanja nezaupnice vladi, a so jih preglasovale stranke na oblasti. 
Premier Dragan Mikerević že od začetka leta dobiva zahteve, naj odstopi, saj je vlada izpolnila le malo od obljub pred volitvami in konstituiranjem vlade.

Ervin Hladnik Milharčič

Takšni kazalci potrjujejo, da imata obe področji veliko težo v evropskem javnem mnenju. 
Pri ljudeh seveda šteje predvsem to, kako hitro se Evropa ali Unija odzoveta na različna politična in vojaška žarišča doma in v svetu; vedno manj jih tudi misli, da se mora evropska celina obnašati izolirano od dogajanja po svetu. 
Politike bolj zanima, kako hitro se lahko dogovorijo o skupni aktivnosti, predvsem pa, ali o najpomembnejših zadevah tudi dovolj enotno razmišljajo. 
Skupna zunanja in skupna varnostna politika sta res vse bolj notranje prepleteni. 
Odnosi Evrope do nekaterih balkanskih območij imajo prav toliko opraviti z zunanjo politiko kot tudi s skupno varnostjo.

Namesto da bi članice že med konvencijo dorekle, kaj je sploh učinkovita in zaželena skupna zunanja in varnostna politika EU, so v sedanjem dokumentu oba vsebinska pojma zapletle skoraj do nerazpoznavnosti. 
Ne glede na zatrjevanje, da je konvencija zagotovila dobro izhodišče za medvladno konferenco, se bodo morali prej ali slej odločneje spoprijeti tudi s takšnimi dilemami ali pa bolj ali manj molče privoliti v Evropo več korakov ali večplastnega delovanja. 
Skupna politika pa to zagotovo ne bi bila, ali kakor koli ji že rečejo.

Solanov dokument opisuje varnostno okolje in varnostne izzive, s katerimi se srečuje Unija, pomembno pa je, da opredeljuje tudi tri sklope strateških ciljev. 
Najprej gre za širitev varnostnega območja okoli Evrope, zatem za krepitev sistema mednarodne varnosti, sledi pa še soočanje z grožnjami . 
Na prvi pogled se zdi vse skupaj ponavljanje nekih ustaljenih ugotovitev in napovedi, vendar pravijo, da naj bi v tem primeru Solana poskušal v delovanje Unije vnesti novo dimenzijo teh problemov. 
Na eni strani upošteva nova evropska izhodišča glede varnostnih vprašanj in poudarjenih nagibov po večji evropski samostojnosti na obrambnem področju, hkrati pa dobro pozna vse tipične evropske slabosti tudi kot nekdanji generalni sekretar Nata (deloma pa tudi kot zadnji generalni sekretar Zahodnoevropske unije, WEU).

V pogovoru za pariški L'Express je nekdanji predsednik evropske komisije Jacques Delors, ki zdaj predseduje asociaciji Naša Evropa (Notre Europe), takole ocenil sklepe evropske konvencije in širitev EU nasploh.

Datum:

Osebe:

Na glavo nam je treščil transakcijski račun. 
Vse žive in mrtve državljane so banke obvestile o tem transakcijskem blagru. 
Ljubljanski banki sem pisno sporočila, da mojemu soprogu transakcijski račun in vrsta kartic: zlatih, srebrnih, briljantnih in še kakšnih, ne pomeni nič več. 
Njegovo življenje je ugasnilo pred tremi leti, zato naj računi z njegovim imenom mirujejo, namenjeni le še v zapuščinske namene.

Asfaltna baza v Planinski vasi naj bi kljub prepovedi ustavnega sodišča znova začela obratovati - Danes javna tribuna

Peti uspeli poskus svetniške seje

Na tapeti je bilo tudi Glasilo občanov. 
Svetniki SLS so se jezili, ker sta letos izšli le dve številki in zahtevali, naj izhaja naprej. 
»Leva« stran pa je menila, da ne gre za glasilo občanov, ampak glasilo treh (desnih) strank, ki stane vse trebanjske davkoplačevalce okoli 9 milijonov tolarjev na leto. 
»Če uredniški odbor ni sposoben dati od sebe kaj boljšega, naj prepusti delo drugim,« je menil Anton Lavrih (LDS). 
Županja pa je zanikala, da je bilo Glasilo občanov ukinjeno. 
»Potekla je pogodba za izdajanje, razpis za novo pa ni uspel,« je povedala Marica Škoda in dodala, da si prizadeva, da bi občina dobila profesionalni časopis.

Praznik in rajanje

Dobrepoljski svetniki podprli možnost razširitve kamnoloma v Predstrugah - Domačini napovedali nove protestne akcije

Videm - Dobrepoljski občinski svetniki so po maratonski razpravi na predlog župana Antona Jakopiča na nedavni seji sprejeli sklep o javni razgrnitvi spremembe osnutka sprememb občinskega planskega akta, s katerim bodo poskušali razširiti kamnolom v Predstrugah, čeprav Predstružani temu ostro nasprotujejo. 
»Uporabili bomo vsa pravna sredstva, da to preprečimo,« nam je dejal predsednik predstruškega vaškega odbora Janez Gačnik.

Glede odvzemanja peska iz Pišnice je Jure Žerjav tudi dejal, da je v začetku julija vlada sprejela uredbo o podelitvi koncesije za odvzem gramoza na območju kranjskogorske občine, kjer imajo s tem že leta velike probleme. 
»Uredba je dovolj stroga in natančna, zato upam, da bodo po dodelitvi koncesije razmere bolj urejene in da se ne bomo vsako leto srečevali z divjimi odvzemi peska. 
Računam, da bo koncesionar tisti, ki bo odvažal pesek, ne pa da mu bodo drugi hodili v zelje,« je menil Jure Žerjav.

Po podatkih Vida Černeta iz Kranjske Gore je bilo prvo kopališče Jasna odprto leta 1911. 
Vsi premožnejši domačini so zbrali denar in na produ v Trstju oddvojili del poplavljenega Bobkovega ozemlja. 
Tam so zgradili leseno pregrado ter zajeli del vode v kabine. 
Nad novo pridobitvijo so bili izredno navdušeni gostje iz Češke in so kopališče imenovali Jasna. 
Leta 1928 je Tujsko prometno olepševalno društvo na istem mestu zgradilo nov betonski bazen, sončno segrevališče vode, več kabin in restavracijo. 
Poleti je ob sobotah zvečer in nedeljskih popoldnevih številne goste zabaval uglašeni kvintet: violina, saksofon, trobenta, klavir in tolkala. 
Svojevrstno razvedrilo si je našla tudi mladina. 
Skoraj v vseh lesenih pregradnih stenah kabin so bile izvrtane luknjice ... je zapisal Vid Černe.

Vlasta Felc

Ljubljana - Brez mladih in znanja ni uspešnega razvoja turizma. 
Iz tega prepričanja izhaja nov program Turistične zveze Slovenije Znanje, mladi in turizem. 
V pol leta so pripravili temelje oziroma izhodišča za izpeljavo zastavljenih programskih ciljev, je na včerajšnji predstavitvi programa povedal Dominik S. Černjak, predsednik koordinacije dveletnega programa.

Med sodelujočimi v programu so sicer Slovenska turistična organizacija, Popotniška zveza Slovenije, Urad RS za mladino, več ministrstev, Gospodarska zbornica Slovenije, Obrtna zbornica Slovenije ..., pa denimo Skupnost vrtcev Slovenije, asociacije srednjih šol in še mnoge druge ustanove in organizacije, ki so pristojne za uresničevanje programskih ciljev. 
Pričakujejo tudi sodelovanje lokalnih skupnosti, ki naj bi jim do jeseni sporočile izsledke preverjanja razvoja mladinskega turizma na njihovih območjih.

Do februarja letos je bilo večinski, to je 85-odstotni lastnik družbe Dom starejših občanov podjetje Mebles iz Goričan pri Medvodah. 
Februarja letos pa je prodalo ves delež podjetju Telesto iz Ljubljane. 
Občina Medvode je ohranila 15-odstotni delež. 
V zadnjem času se podjetje Mebles, ki je znano predvsem po graditvi naselja Zbiljski gaj, omenja zlasti v povezavi zaradi čudnih finančnih in premoženjskih transakcij (časopis Finance), zaradi česar bi bilo treba po mnenju stečajnega senata ljubljanskega okrožnega sodišča vložiti kazenske ovadbe in tožbe proti vodilnim iz tega podjetja.

Priprave za gasilsko olimpijado

- Na kočevskem stadionu se te dni pripravlja slovenska mladinska gasilska reprezentanca, v kateri je deset deklet iz PGD Andraž nad Polzelo in deset dečkov iz PGD Gomilsko, ki so stari od 12 do 16 let. 
V nedeljo se bodo odpravili na prvo svetovno mladinsko gasilsko olimpijado v Kapfenberg v Avstrijo. 
Na njej se bodo mladi slovenski gasilci pomerili v vaji z ovirami in v štafetnem teku. 
Na olimpijadi bodo sodelovali mladinci iz 30 držav, tudi Avstralije in ZDA. 
»Upam, da bomo imeli čim manj treme in da bomo posegli po kolajni,« je dejal Tomaž Urbančič, vodja reprezentance. 
Slovensko mladinsko ekipo so v preteklosti spremljali uspehi: pred dvema letoma so na olimpijadi na Finskem dosegli drugo in tretje mesto, pred šestimi leti pa zmago v ženski kategoriji. 
Poleg tega, da so tekmovanja sestavni del gasilskega usposabljanja in izobraževanja, je namen tovrstnih dejavnosti tudi popularizacija gasilstva med mladimi. 
Kar kaže tudi podatek, da je med 100.000 slovenskimi gasilci kar 25.000 oziroma četrtina vseh članov mlajših od 18. let.

K. Š.

Mentorica teh delovnih otrok Nataša Bartol je povedala: »Turistični krožek sem ustanovila v potresnem letu 1998, da otroci ne bi utonili v malodušju, ki je zajelo Bovec po potresu. 
Po izobrazbi sem turistični tehnik. 
Zato sem se te šolske zadeve lotila nekoliko drugače. 
Takrat je bilo v Bovcu vse podrto. 
Ljudje so bili žalostni. 
Obrnilo se je tako, da so takrat otroci postali središče kulturnega in družabnega življenja. 
Z našim krožkom so sodelovali tudi drugi. 
Bilo je zelo prijetno. 
V zameno za udeležbo na festivalu natečaja za najboljši spominek smo se lani odločili, da se lotimo problema otroškega igrišča. 
Na festivalu namreč ne bi mogli sodelovati vsi otroci; takrat jih je v krožku bilo 38. 
Čas je že bil, da prenehamo jokati nad usodo otroškega igrišča ob podrti stari šoli. 
Tisto pravzaprav ni bilo igrišče, marveč začasno odlagališče igral iz podrtega starega otroškega vrtca. 
Bovec razen tobogana in gugalnice v Kaninski vasi nikoli ni imel javnega igrišča. 
Šli smo v akcijo. 
Pripravili smo sejme, ki so bili uspešni. 
Oblikovali smo spominek iz Bovške, bovško ovco, po domače ueco z Beca. 
Tudi z njo smo prodrli. 
Še vedno jo izdelujemo in še vedno gre v prodajo. 
Naredili smo razkošni koledar na temo Bili so veliki ljudje. 
Ostalo nam ga je še sto izvodov, ki jih poskušamo prodati. 
V poldrugem letu smo zbrali milijon tolarjev. 
Šli smo na občino in povedali, da nekaj denarja za igrišče že imamo, zdaj pa je na vrsti občina. 
Tako se nam je želja uresničila.«

Po poroki bo na vrsti svetenje, belokranjski običaj, da nekaj sto metrov pred ženinovim domom (podnevi ali ponoči) nevesti svetijo po poti. 
Na kole navežejo škupo (rženo slamo), jo namočijo v smrekovo smolo in prižgejo. 
Pri sprejemu neveste na novem domu je tudi običaj nakolenčeta, da ženinova mati posadi v naročje neveste fantka z željo, da bi bil prvorojenec fantek, poznejši naslednik kmetije. 
Če pa se k hiši priženi ženin, mu posade na kolena deklico in s tem pokažejo, da so pri hiši zaželene deklice.

Ohcet s podelitvijo bale, rezanjem torte, maškarami opolnoči in zabavo bo trajala do jutra. 
»Naše domače društvo kmečkih žensk se bo predstavilo s svojimi dobrotami, ki jih bodo tudi prodajale, prav tako kot Mari Mestek iz Kočevja, ki bo ponujala izdelke iz slanega testa. 
Izdelke iz lesa, npr. izrezljane medvede, bo ponujal Matija Kobola iz Kočevja, izdelke iz voska, sveče in med bo ponujalo družinsko čebelarstvo Pavlin,« je naštevala ponudbo predsednica turističnega društva Semič Sonja Škof. 
Turistično društvo je skupaj s semiško občino organizator prireditve.

Roža Piščanec, slikarka in ilustratorka, je praznovala osemdeset let Da je začela ilustrirati, je bila »kriva« Ela Peroci

Kako to, da ste dali prednost ilustriranju pred ostalimi slikarskimi zvrstmi?

Veliko nagrado 4. mednarodnega festivala komornega gledališča Zlati lev v Umagu za najboljšo predstavo festivala je prejela uprizoritev Razmadežna Sarah Kane v režiji Jerneja Lorencija in izvedbi SNG Drame iz Ljubljane. 
Tako je odločila strokovna žirija v sestavi Vili Matula, Igor Ružić in Borko Perić. 
Tri enakovredne nagrade, za katere so se potegovali vsi soustvarjalci posameznih predstav, pa so prejeli Bernarda Oman za vlogo v predstavi Gospa z morja Susan Sontag v režiji Mateje Koležnik in izvedbi MGL, Katja Levstik za vlogo v predstavi ljubljanske SNG Drame Izboljševalec sveta Thomasa Bernharda v režiji Dušana Mlakarja ter Goran Sergej Pristaš za predstavo Rebro kot zeleni zidovi v izvedbi zagrebškega gledališča BADco. 
Slovesna podelitev nagrad je drevi ob 21. uri.

Kot je že pred leti ob Zalivski vojni zapisal Paul Virilio, je bila ta vojna prva, pri kateri ni odločalo le dogajanje na bojišču, temveč je bila vojna dobljena predvsem za »monitorji, kontrolnimi zasloni in televizijskimi sprejemniki po vsem svetu«. 
Z nadzorom nad mediji pridobimo hegemonijo nad interpretacijo dogajanja ter zagotovimo nepretrgan (dez)informacijski transfer poteka vojskovanja.

Razstava Attack! v dunajski Kunsthalle si je zastavila za cilj predstavitev »pogleda znotraj« medijske sfere s pomočjo »umetniških ideosinkrazij«, ki na podobe reagirajo s postopki formalne in medijske hibridnosti in s »konfrontacijo z vizualno nasičenostjo«. 
Pri tem se poslužujejo medijskih podob vojne, ki jih v umetniški kontekst prestavljajo po principu objets trouvés ali pa jih kolažirajo z banalnimi podobami vsakdana, kot na primer beograjski umetnik Uroš Djurić. 
Prav tako je na razstavi, ki je pospremljena s kvalitetnim katalogom, zelo poudarjen dokumentacijski pristop ustvarjalcev, ki že s prenosom podob v drug, umetniški kontekst in iz tega izhajajočo potujitvijo podob skušajo opozoriti na pomensko večplastnost vizualnega sveta neštetih vizualnih informacij, ki kljub svoji efemernosti določajo naš horizont pričakovanj in vrednostnih sodb.

11. 7. 
2003

Zdrahe gostujejo v Makedoniji

Po odmevni premieri Beckettove drame Čakajoč Godota na Primorskem poletnem festivalu se Primorsko dramsko gledališče (PDG) iz Nove Gorice s predstavo Carla Goldonija, Zdrahe, ki jo je režiral Veno Taufer in je na Dnevih komedije v Celju leta 2002 prejela dve nagradi, seli na gostovanje v Makedonijo in na Hrvaško. 
Občinstvu se bodo predstavili 22. julija v Skopju na festivalu Skopsko poletje, v Bitoli bodo nastopili 23. julija v okviru Heraklejskih večerov, dan zatem pa še na festivalu Ohridsko poletje. 
Igralski ansembel bo 28. in 29. julija radoživo komedijo predstavil tudi v Splitu na poletnem festivalu Splitsko poletje.

M. Č.

Ernie Else proti Tigerju Woodsu na OP Velike Britanije v golfu v Sandwichu

Mladi asi obetajo izvrstne dosežke

Cilj kluba je jasen: v prvi sezoni stabilizirati ekipo, dolgoročno pa po dveh, treh sezonah seči tudi po višjih uvrstitvah.

Kidričevo

- Starejši dečki in kadeti nogometnega kluba Factor bodo od danes pa do 25. t. m. tekmovali na turnirju na Severnem Irskem. 
Turnir bo v Belfastu in velja za enega najmočnejših na britanskem otoku, saj so na njem nekoč igrali tudi tako sloviti zvezdniki kot so David Beckham, Ryan Giggs, Paul Scholes ...

AEK bo vodil Katsikaris

- Še zadnjič pred več kot enomesečnimi počitnicami so se tekmovalci v spretnostni vožnji z motornimi kolesi pomerili v dirki za DP, ki jo je orgaiziral moto klub Dolenjček. 
Izidi - enduro/supermoto: 1. 
G. Kuhelj, 2. 
T. Kuhelj, 3. Avguštinčič; chopper: 1. Leš, 2. Čeh, 3. Hribar; nad 750 ccm: 1. Vozel, 2. Klemenčič, 3. Slapnik; 350-750 ccm: 1. Prosenik st., 2. Pungerčar, 3. Prosenik ml.; do 100 ccm: 1. Pušlar, 2. Miklavčič, 3. Rus; junior: 1. Kovačič, 2. Fabijan 3. 
Kutnar.

Pri košarkarskem evroligašu iz Tivolija vse več sprememb

Prvi teden so največ zaslužili kolesarji Fasse Bortolo. 
Zahvaljujoč sijajnemu šprinterju Alessandru Petacchiju (dobil je 4 etape) so spravili v žep 39.681 evrov. 
Blizu je Quick.
Step z 39.149 evri, US Postal pa je na 6. mestu (26.002). 
Caldirola je zaslužila 12.652 evrov.

Izidi 2. kola turnirja za vaterpoliste - skupina A : Madžarska : Romunija 9:5, Hrvaška : Kanada13:3; vrstni red: Hrvaška, Madžarska po 3, Romunija 2, Kanada 0; skupina B : ZDA : Japonska 14:4, Srbija in Črna gora : Avstralija 7:6; vrstni red : ZDA ter Srbija in Črna gora po 3, Avstralija 2, Japonska 0; skupina C : Nemčija : Italija 8:11, Grčija : Kitajska 17:2; vrstni red : Italija 4, Grčija in Nemčija po 2, Kitajska 0; skupina D : Slovaška : Brazilija 7:4, Španija : Rusija 10:8; vrstni red : Španija 4, Rusija, Slovaška po 2, Brazilija 0.

Solun - Mlada slovenska košarkarska reprezentanca je v drugem delu svetovnega prvenstva še tretjič izgubila, skupno že četrtič. 
Tokrat so naše mladce kar s 87:60 (66:49, 46:31, 31:20) premagali Turki. 
Slovenci se bodo tako v soboto v prvi tekmi za uvrstitev od 5. do 8. mesta pomerili z Američani, ki jih je sinoči senzacionalno izločila Avstralija.

»Že od prve minute naprej je bilo jasno, da v dvoboju s Turki nimamo nikakršnih možnostih. 
Od torkove naporne tekme s Hrvaško so bili moji košarkarji izjemno utrujeni - tako fizično kot tudi psihično. 
Rad bi omenil dejstvo, da so vsa moštva od lanskega evropskega prvenstva izjemno napredovala, v naši reprezentanci pa, razen Erazma Lorbka in Jureta Močnika, enostavno ni posameznikov, ki bi se lahko s tekmeci kosali v igri mož na moža. 
Boj za uvrstitev od 5. do 8. mesta je naša realnost. 
Še več. 
Menim, da smo že s tem dosegli velik uspeh,« je po koncu rednega dela 7. svetovnega prvenstva za mlade košarkarje povedal Memi Bečirovič, selektor slovenske izbrane vrste. 
Strelci za Slovenijo: J. Močnik 14 (1:2), D. Lorbek 8 (2:2), Bajramlič 6 (0:1), Mali 7, S. Zagorac 10 (2:2), Urbanc 9 (3:6), E. Lorbek 6; najboljša pri Turčiji: Kaya 19 (1:2), Pastal 14 (3:4).

- Romunski velemojster Liviu Dieter Nisipeanu je edini med 141 udeleženci odprtega turnirja zbral 7,5 točke in zanesljivo zmagal. 
Za njim so se zvrstili: Eljanov, Henkin 7, Delčev, Epišin, Oms, Pogorelov, Paunović, Al-Modiahki, De La Riva, Psahis, Avrukh, Ivanišević, Canal 6,5 itd.

Sokolov : Hjartarson 4:3

Saša Verčič

Zlati gol je v zadnji minuti dodatne igre po podaji Uroša Vidmarja zabil Denis Kadič, ki je tako naši izbrani vrsti zagotovil udeležbo tudi na naslednjem svetovnem prvenstvu elitne skupine A. Za slovenske »rise« - v današnjem (17.30) četrtfinalu se bodo pomerili z Američani, ki so po mnenju mnogih glavni kandidati za končno zmagoslavje - so gole dosegli še Vnuk 3 ter Bešlagič, Mahkovic, Manfreda, Omerzel in Vidmar. 
Drugi četrtfinalni pari: Finska - Avstrija (15), Češka - Slovaška (19) in Nemčija - Švedska (20).

Že odpisani zdaj osvajata kolajne!

Franci Stres

Po privatizaciji v obdobju med letoma 1995 in 1998 je Magyar Aluminium Termelo es Kereskedelmi Rt. 
(Mal, Rt.) s sedežem v Varpaloti v zahodni Madžarski svojo sedanjo strukturo dobil pred tremi leti (29. septembra 2000). 
V letih 1997 in 1998 se je Mal uspešno reorganiziral, posledica česar je bila poleg ustanovitve nekaj poslovnih enot tudi uvedba enotnega računovodskega in računskega sistema ter občutno zmanjšanje stroškov.

Petnajstdnevni pritožbeni rok!

Sicer je bilo to gradbeno podjetje tudi eden glavnih graditeljev mostu Union bridge, prav tako na Morači, v južnem delu Podgorice, ki je bil pred kratkim končan in odprt za promet. 
Kakovost opravljenih del in konec pred predvidenim rokom sta bila prav tako dobro »priporočilo«, da ostanejo Ajdovci še v Podgorici, pričakujejo pa tudi, da bodo kmalu dobili gradnjo še enega mostu na Ribnici. 
Čeprav Črna gora ni pritegnila preveč tujega kapitala (neposredna tuja vlaganja v minulih petih letih znašajo le 119,27 milijona evrov) in čeprav se to območje v tem smislu še naprej obravnava kot nestabilno (zdaj tudi zaradi političnih okoliščin), tu Slovence še naprej napovedujejo kot »rešitelje« oziroma glavne vlagatelje.

Ljubljana

STA

Ljubljana

ZDA pozivajo EU k ukrepom za večji BDP

Ljubljana - Uspešnih elektronskih trgovin v Sloveniji je kar nekaj, a nihče v spletu, tudi v evropskem merilu, uspešno ne prodaja obutve oziroma športnih copat. 
Tako uspešno, da se je vložek 15 milijonov tolarjev v projekt povrnil v 18 mesecih, e-trgovina pa podjetju Tomas sport 2 »prinese« deset milijonov tolarjev prihodka na mesec. 
Zakaj e-trgovina s supergami ( www.superge.si ), ki je po zalogah primerljiva z Mercatorjem, po prihodkih pa med tremi največjimi v Sloveniji, kakšna tehnična rešitev stoji za njo, koliko ljudi dela na projektu, za koliko so se znižali stroški je za Delo povedal Boštjan Simonič, direktor podjetja Infobia, ki je zasnovalo e-trgovino, jo vzdržuje in razvija, predvsem pa ve o spletni trgovini več tudi od lastnikov.

Mesečni stroški prodaje v internetu so okoli milijon tolarjev. 
V to so vključeni zaposleni, del marketinga, poštnina, ki jo plačamo mi. 
Pri prodaji 10 milijonov na mesec, se to izplača.

Polovica od 15 milijonov je šla za projekt, razvoj, storitve, polovica za ljudi, izobraževanje, računalniško opremo, zagotovitev ustreznih širokopasovnih mrežnih povezav. 
Projekt je bil končan v enem letu, deluje že tretje leto, za spletno trgovino pa skrbi pet ljudi.

Kakšna je zanesljivost delovanja spletne trgovine?

Tehnologija deluje z več kot 99-odstotno zanesljivostjo. 
Pri zanemarljivem deležu odstotka se pri dobavah zgodi, da je napačna ali zamujena oziroma več kot dva do tri delovne dni.

Visoki komisar Ljubljanske pokrajine Emilio Grazioli je že marca 1942 razmišljal, kako bi Slovence uporabil v boju proti osvobodilnemu gibanju. 
Dokončna odločitev o ustanovitvi enot MVAC (Milizia volontaria anticomunista), kot so uradno poimenovali vaške straže, je bila sprejeta junija 1942. 
Tako je protirevolucionarni tabor zabredel v kolaboracijo z okupatorjem. 
Sprva se njegovi voditelji zaradi tega niso vznemirjali - s hitrim uničenjem partizanske vojske in OF naj bi se otresli notranjega sovražnika, proti koncu vojne pa bi se obrnili proti okupatorju, a se njihova pričakovanja niso uresničila, ker partizanov niso mogli zatreti. 
Kolaboracija je postajala vse bolj pereča, na kar je opozarjal tudi London. 
Težave so skušali rešiti s pripravo na prehod vaških straž v ilegalo in krepitvijo ilegalnih četniških oddelkov ter poskusom doseči premirje z OF. 
Pred kapitulacijo Italije ga niso sklenili, po njej pa je vaške stražarje, ki so se zatekli na Turjak, in četnike v Grčaricah uničila partizanska vojska.

1683 Začelo se je zadnje turško obleganje Dunaja . 
Po dveh mesecih ga je prekinil napad združenih krščanskih sil pod vodstvom poljskega kralja Jana III. 
Sobieskega.

1763 Rodil se je ameriški veletrgovec s krznom in ustanovitelj znane dinastije anglo-ameriških kapitalistov, poslovnežev in filantropov John Jacob Astor (umrl 1848).

Ne precenjevati ne podcenjevati

Biološke agense - in bolezen - so že v rani zgodovini mnogokrat zlorabljali za orožje. 
Z rženimi rožički so v 6. stoletju pred Kristusom Asirci zastrupljali vodnjake, v srednjem veku so Tatari pri obleganju Kafe (Ukrajina) čez mestno obzidje katapultirali kužna trupla in tako sprožili srednjeveško črno epidemijo, ki je pokopala okrog 25 milijonov ljudi. 
Da bi zboleli nepovabljeni oblegovalci, so trupla, ki so jih pokončale nevarne bolezni, že v stari Grčiji letela tudi v nasprotni smeri, medtem ko so bile v 18. stoletju rjuhe, okužene s črnimi kozami, odločilne pri desetkanju indijanskih plemen v dolini reke Ohio. 
O prvi uporabi biološkega orožja, o biološki vojni v sodobnem pomenu je po Harryju Smithu mogoče govoriti od leta 1876, po velikem odkritju nemškega bakteriologa in Nobelovega nagrajenca za medicino Roberta Kocha. 
»Utemeljitelj sodobne bakteriologije in imunske biologije je osamil bacil vraničnega prisada in pojasnil razvoj bolezni, ki so jo Nemci nato, v 1. svetovni vojni, širili na živalih, namenjenih za zakol v deželah zaveznikov. 
A povzročili so le nekaj okužb, ne pa tudi katastrofe.« 
Podobno so zamisel o zlorabi mikroskopsko majhnih bitij v vojaške namene pred 2. svetovno vojno gojili in uresničili na Daljnem vzhodu, kjer so Japonci v 30. letih biološko orožje uporabili proti Kitajcem ob zasedbi Mandžurije. 
Na zapornikih so preizkušali pogubne bakterije (antraks, meningitis ...), v zaloge hrane in vode so spuščali tifusne bacile, bacile kolere in druge organizme, njihove letalske enote so celo poskušale nad prebivalstvo trositi bolhe, okužene s kugo. 
»Resda so se razvile nekatere epidemije, vendar ni bilo jasno, ali so bile umetno sprožene ali naravne, kajti velika večina zlorabljenih mikroorganizmov je povzročala endemične bolezni. 
Že tako in tako so bile tam. 
Tovrstnega orožja pa Japonci niso nikoli uporabili v 2. svetovni vojni.«

Modrost Bele bizonke, indijanske boginje - Predstava v naravi, brez igralcev in gledalcev - Poiskati notranji stik s sabo

Že med preiskavo so kriminalisti dvakrat zasegli mamila, predvsem heroin, ki ga je 21-letni R. E. iz Nove Gorice prodajal kar doma. 
Ugotovili so, da sta mu mamilo v Novo Gorico dostavljala Ljubljančana, 51-letni M. B. in njegova zunajzakonska partnerica, 48-letna S. M.

Majda M. je 5. maja okrog pol enih popoldne v hodniku bloka na Gregorčičevi ulici v Ljubljani čakala dvigalo. 
Ker težko hodi, si pri hoji pomaga s palico. 
Ko je vstopila v vežo, je za njo šel tudi Klemen Fortuna . 
Iz rok ji je izpulil vrečko, v kateri je imela mobilni telefon, denarnico s 14 tisočaki, dokumente in osebne predmete. 
Vse skupaj je bilo vredno okrog 120 tisoč tolarjev. 
A še preden je tat pobegnil, mu jih je žrtev kar nekaj naložila s palico, ko je zbežal iz veže in sedel na kolo, pa je odšla za njim in vpila na pomoč. 
Slišala sta jo mimoidoča in stekla za mladeničem, vendar je bil tat na kolesu hitrejši. 
Pa se je kmalu znašel za zapahi, saj so ga policisti čez nekaj dni prijeli in preiskovalni sodnik ga je poslal v pripor, kjer je počakal na začetek sojenja zaradi velike tatvine.

Zakeršnik bi moral v skladu z določilom zakona o medijih v popravku navesti dejstva in okoliščine, s katerimi bi »govorice« spodbil ali z namenom spodbijanja bistveno dopolnil navedbe v objavljenem besedilu. 
Po mnenju sodišča Zakeršnikova popravka, kjer govori o domnevni nedolžnosti in razlaga, da ne on ne njegov sin nista obdolžena nobenega kaznivega dejanja, vsebinsko ne ustrezata popravku, ampak Zakeršnik navaja osebna mnenja oziroma vrednostne ocene, kar pa presega vsebino popravka, kot to določa zakon o medijih. 
Zato odgovornemu uredniku Maga Danilu Slivniku takega popravka ni treba objaviti, sodišče pa je Zakeršnikov tožbeni zahtevek zavrnilo (sodba še ni pravnomočna). 
S tem, ko je Mag v 26. številki vendarle objavil besedilo Zakeršnikovega popravka, po mnenju sodišča ni izgubil pravice do ugovora v pravdi, saj je to objavil po svoji volji in na način, ki si ga je izbral sam, k temu pa ga ni zavezovala nobena sodna odločba.

Z avtom ukradel tudi orodje

Gumenjakom spustili »dušo«

Razkrinkali traktorska tatova

Ostal praznih rok

Razbijači

J. S.

Obrežje - Na mejnem prehodu Obrežje se je v torek zjutraj iz Slovenije peljal državljan BiH. 
Pri kontroli so ugotovili, da je imel ponarejen potni list, pri sebi pa je imel tudi ponarejeno vozniško dovoljenje.

Šime Kopilovič, direktor Zavoda za zdravstveno varstvo, nam je povedal, da so nekateri bolniki iskali pomoč samo v zdravstvenih domovih. 
Koliko jih je bilo, se še ne ve natančno, znano pa je, da je bilo včeraj osem pozitivnih laboratorijskih izvidov prav za tiste paciente, ki so jih pregledali samo v zdravstvenih domovih. 
Povedal nam je, da so šele včeraj prišli na zahtevan zdravniški pregled trije zaposleni iz pekarne Malija, dva pa sta včeraj poslala blato za zahtevano laboratorijsko preiskavo. 
Med petimi zaposlenimi iz pekarne Malija, ki so se javili Zavodu za zdravstveno varstvo, je tudi čistilka, ki jo je lastnik pekarne zaposlil ta ponedeljek, 14. julija. 
Kar nekaj je nejasnosti v zvezi s številom dejansko zaposlenih v tej pekarni. 
Ob prvem obisku nam je Ivan Novak zatrdil, da je pri njem vsega šest redno zaposlenih, televizijskim novinarjem pa je dejal, da je zaposlenih osem delavcev. 
Nihče doslej ni omenjal tistih, ki naj bi bili tam zaposleni samo začasno. 
Neuradno smo izvedeli, da inšpektorji vedo za mladoletno S. S., ki naj bi vsaj občasno delala v tej pekarni. 
Prav ta bi lahko bila ključ do razrešitve uganke s skrivnostno bakterijsko okužbo z Malije.

Zgodba: Agent ameriške Agencije za boj proti drogam Sean Vetter v skupni akciji z mehiško policijo aretira vodjo kartela Baja Mema Lucera, ki je glavni oskrbovalec ameriške zvezne države Kalifornije s kokainom. 
Ko se Sean vrne domov, ga neznani napadalci skušajo ubiti. 
Seana le ranijo, toda med napadom umre njegova žena Stacy. 
Preden eden izmed napadalcev umre, Sean uspe iz njega izvrtati ime Diablo. 
Sean kmalu ugotovi, da je Diablo član kartela Baja, ki se skuša polastiti kartela, medtem ko je njegov vodja v zaporu. 
Ko v policijski akciji, v kateri naj bi ujeli Diabla, Sean do smrti pretepe nekega preprodajalca mamil, ga za pol leta suspendirajo. 
Toda Sean se odloči, da bo našel Diabla in maščeval ženino smrt na lastno pest.

P. Ž.

ICC: večina »tožb« iz Nemčije, sledijo ZDA

Sodišče brani človečnost

Na begu pred očetovim mitom

Rim - Na rimskem sodišču so v sredo odprli preiskavo o dokumentih, ki naj bi dokazovali, da so italijanski vojaški vohuni kupili obremenilno gradivo o uranu od diplomata nigrskega veleposlaništva v Rimu. 
Parlamentarni odbor za nadzor tajnih služb je tudi začel preiskavo in je za začetek predse poklical vladnega pooblaščenca za tajne službe, državnega sekretarja Giannija Letto, ki velja za enega izmed najbolj zaupnih sodelavcev premiera Berlusconija. 
Sodišče in parlamentarna komisija sta od tajnih služb zahtevala, da izročijo prav vse dokumente.

Italijanske službe so, trdi Repubblica in se pri tem naslanja na izjave funkcionarjev, že dolgo prisluškovale veleposlaništvu Nigra in spremljale tudi stike med Nigrom in Irakom. 
Posebno dobro naj bi sodelovala nekdanji nigrski veleposlanik, ki je zdaj svetovalec predsednika republike, in iraški veleposlanik pri Svetem sedežu. 
Slednji je tudi obiskal Niger kot posebni odposlanec predsednika Sadama.

