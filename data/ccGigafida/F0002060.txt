v zgodnji mladosti prestopili senčno črto svoje generacije,

Baudelaire

Za sabo zapreš majceno leso najzgodnejšega otroštva in vstopiš v začarani vrt. 
Celo njegove sence se obetajoče bleščijo. 
Vsak ovinek njegovih stezic te premami. 
Ne zato, ker bi se znašel v neraziskani deželi. 
Dobro veš, da je vse človeštvo že hitelo v to smer. 
Čar vsakomur danega izkustva je v tem, da od njega pričakuješ nenavadno ali osebno spoznanje nekaj samo svojega.

Naslednjega dne sva s kapitanom v prostorih luške kapitanije poravnala račune. 
Luška kapitanija je bila prostorna, zračna, hladna bela soba, v katero je skoz zastrta okna spokojno lila svetloba. 
Vsi v njej uradniki, stranke so bili oblečeni v belo. 
Samo dobro zloščene pisalne mize so temno žarele na obeh straneh osrednjega prehoda in listine, kar jih je ležalo na njih, so bile modre. 
Visoko pod stropom so »punke«, ogromni ventilatorji, skoz ta brezmadežni prostor in prek naših razgretih glav vrtinčili blago sapo.

Stopal sem po soncu, ne da bi se menil zanj, in hodil v senci visokih dreves na esplanadi, ne da bi užival v njej. 
Vročina tropskega vzhoda je pritiskala skoz listnate krošnje, ovijala moje telo, na katerem je bilo le malo obleke, in mi legala na uporno, nezadovoljno dušo, kakor da jo želi oropati svobode.

»Odlično. 
Mi lahko date tisto, v kateri sem bil že prenočeval?«

Nisem si mogel kaj, da se ne bi zakrohotal. 
Videti je bil presenečen, potem pa se je zasmejal še on. 
»Ne! 
Ne! 
Nisem mislil tega!« je vzkliknil. 
»Hotel sem le povedati, da se nekateri od njih tule kaj hitro pomehkužijo.«

Razorožujoče preprosto me je opomnil kot da bilo to pomembno! kako nenavadno je bilo, da je dopoldne sploh tičal doma. 
Pred opoldanskim prigrizkom jo navadno mahne ven, se zglasi v tej ali oni pisarni, obišče prijatelje v luki in tako dalje. 
Ko pa je vstal, se je počutil nekoliko slabše kot sicer. 
Ne zares slabo. 
Ravno dovolj, da si je zaželel lenariti.

»Točno. 
Ne pusti se mu. 
Stori, kar sem ti rekel. 
Trdo primi strežaja. 
Stavim, da bo plesal, kakor boš ti hotel,« je vztrajal kapitan Giles in s smodečo se pipo pomenljivo zamahoval proti meni. 
Potem je trikrat hitro potegnil iz nje.

»Saj ne boste verjeli!« sem vzkliknil. 
»Šlo je za obvestilo, da neka ladja išče kapitana. 
Očitno so oblasti razposlale tak ukaz, ta tip pa ti gre in skrije pismo v svoj žep!«

»Trudu?« sem nerazumevajoče zamomljal. 
Kakšnem trudu? 
Kolikor sem se spominjal, me je po popoldanskem prigrizku debelo uro le begal in dolgočasil s svojim govoričenjem. 
In temu je rekel trud!

Opazoval me je s tisto samovšečnostjo, ki bi bila pri komer koli drugem odvratna. 
Kakor da bi obrnil list v knjigi in našel besedo, ki pojasni vse, kar se je prej zgodilo, sem na lepem spoznal, da ima zadeva poleg moralne tudi druge plati.

Kapitan Ellis je o sebi mislil, da je nekakšno utelešeno božanstvo (pa čeprav le pogansko), Neptunov namestnik v okoliških vodah. 
Če že ni mogel dobesedno ukazovati valovom, se je vsaj trudil, da bi krojil usodo vseh smrtnikov, ki so svoja življenja zaupali morju.

Glavni pisar je oddrobencljal in mi kazal pot okrog pisalnih miz vse do visokih vrat pomembnega videza, ki jih je odprl s ponižno kretnjo.

V vedenju kapitana Ellisa je bilo opaziti komaj zaznavno spremembo, kakor da bi Neptunov namestnik odložil svoj trizob. 
V resnici je takrat, ko je vstal, samo spustil iz rok svoje uradniško pero.

IIII

Čez vse spoštljivo in radovedno je strmel vame. 
Čisto me je zbegal.

»In vi ste mislili, da me lahko prikrajšate za poveljstvo,« sem mu jedko zabrusil.

Presenečeno sem dvignil pogled. 
V resnici pa mi je bilo vseeno. 
Pojasnil mi je, da je našel strežaja ležati z obrazom navzdol na žimnati zofi; ampak zdaj si je že opomogel. 

To, kar sem v resnici potreboval, je bilo malo samote. 
Zato sem ga pri priči prijel za besedo. 
Moja spalnica je bilo tiho zatočišče v očitno nenaseljenem krilu zgradbe. 
Ker nisem imel prav nobenega dela (svojih stvari namreč še nisem vzel iz kovčkov), sem sédel na posteljo in se prepustil vtisom zadnjih dogodkov. 
Nepričakovanih dogodkov ...

Stopala sva po mračni, senčni aleji v drevoredu. 
Tam pod drevesi je bilo še kar hladno. 
Nenadoma se je kapitan Giles zasmejal: »Vem, kdo je najsrečnejši, ker te ne bo več videl.«

»Nikar me ne spominjajte na to,« sem dejal. 
»Tega se sam še predobro zavedam. 
Samo to si želim, da bi lahko name prenesli vsaj majhen del svojih izkušenj, preden odplujem. 
Ker pa se česa takega v desetih minutah ne da storiti, je bolje, da sploh ne poskušava. 
Pa še tisti Ellisov čoln me čaka. 
Vsekakor pa ne bom miren, dokler ne bom spravil tiste svoje ladje na Indijski ocean.«

»Kar koli že počneš, se drži vzhodne strani. 
Zahodna je v tem letnem času nevarna. 
Naj te nič ne zvabi tja čez. 
Samo težave bi si nakopal, drugega nič.«

»Naj me vrag, če bi čakal pet minut dlje luški admiral gor ali dol.«

Bil je prvi resnično neprijeten človek, kar sem jih kdaj srečal. 
Mojih učnih let še zdaleč ni bilo konec, čeprav se tega takrat nisem zavedal. 
Ne! 
Nisem se zavedal tega.

Vedel sem le, da mu nisem všeč in da me zaničuje. 
Zakaj? 
Na videz zato, ker sem njegovi ladji nakopal tri ure zamude. 
Kdo pa sploh sem, da bi bil tega vreden? 
Njemu pač nikdar niso storili podobne usluge. 
Šlo je za nekakšno ljubosumno ogorčenje.

Sedel sem v naslanjač na čelu mize na kapitanov sedež, nad katerim je zgovorno bingljal majhen kompas, molčeč opomin k nepopustljivi čuječnosti.

V njegovi drži je bilo nekaj neodločnega in pozornega hkrati. 
Pisal se je Burns. 
Zapustila sva kabino in skupaj obhodila ladjo. 
V luči dneva je bil njegov obraz videti hudo utrujen, upadel, celo izžet. 
Nekako se mi je zdelo, da bi bilo nevljudno, ko bi prepogosto pogledoval k njemu; nasprotno on ni odmaknil oči z mojega obraza. 
Bile so zelenkaste in izraz v njih pričakujoč.

Ta skopa pripoved, ki se mu je je skorajda zdelo škoda zame, vsiljivca, je zadostovala, da sem si živo naslikal nenavadni obred: bosonoge, gologlave mornarje, ki se plašno gnetejo v kajuti, gručico, stisnjeno ob kredenco, bolj v zadregi kot ganjeno, mornarje s srajcami, razpetimi na zagorelih prsih, obraze, ki jih je ustrojilo vreme, vsi pa z enako resnim in pričakujočim izrazom strmijo v umirajočega moža.

»Je bil pri zavesti?« sem vprašal.

Zgodilo se je, da je nekega dne gospod Burns zbral ves svoj pogum in se resno soočil s kapitanom. 
Ne on ne drugi častnik zaradi hrupa med nočno stražo ne moreta zatisniti očesa ... in kako naj potem od njiju pričakuje, da bosta na svojem mestu čez dan budna, ga je rotil. 
Strogi mož je na to odgovoril, da lahko on in drugi častnik, kar se njega tiče, mirno povežeta culo in jo mahneta s krova, če jima hrup ni všeč. 
Ko jima je ponudil to možnost, je bila ladja slučajno šeststo kilometrov daleč od najbližjega kopnega.

Ampak kapitan je z glasom, ki ni trpel ugovora, le zarenčal: »Znajdite se,« in gospod Burns se je znašel in je vztrajal, veter je odnašal jadra, jambori, debla in križi so ječali, posadka je bila izčrpana skoraj blazna zaradi trdnega prepričanja, da so obsojeni na neuspeh in da se bo potovanje neogibno končalo s katastrofo. 

S hoteno prijaznostjo, za katero se mi je zdelo, da ga vsakokrat spravi v še hujše začudenje, sem mu zagotovil, da nočem reči ničesar. 
Naj prihodnost pokaže, kako stojijo stvari.

To so bile edine človeške besede, kar sem jih slišal tiste dni. 
In nadvse ustrezno so prihajale od zdravnika.

Pobesil je glavo, zatisnil veke za velikimi naočniki in zamrmral:

Prvi častnik, ki sta ga z obeh strani pod roko podpirala mornarja, je bolj mrk kot kdaj koli šel po deski na obalo. 
V kočiji smo ga obdali z blazinami; takrat se je potrudil in raztrgano rekel:

»Ne vem,« je nazadnje otopelo dejal. 
»Ampak zdravnika raje nič ne sprašujte, gospod. 
Vi in jaz sva mornarja. 
Ne sprašujte njega, gospod. 
Nekega dne boste morda tudi vi imeli ženo in otroka.«

Resno me je poslušal, ne da bi mi odgovoril. 
Ko pa sem mu zaupal, kaj nameravam z gospodom Burnsom, je prisedel k meni, mi prijateljsko položil dlan na koleno in me poprosil, naj premislim, čemu se izpostavljam.

»Poglejte,« sem dejal. 
»Če ne boste uradno izjavili, da možaka ne smemo premikati, ga bom dal jutri prinesti na krov, naslednjega jutra pa bom odpeljal ladjo z reke, celo če jo bom moral za nekaj dni zasidrati v obalnih vodah, da jo pripravim za morje.«

Pozneje istega jutra me je na mojem mestu zamenjal drugi častnik, jaz pa sem se vrgel na zofo in kake tri ure resnično iskal pozabo. 
Bila je tako popolna, da sem se takrat, ko sem se zbudil, začudil, kje sem. 
Obšlo me je olajšanje, ko sem pomislil: Na krovu svoje ladje! 
Na morju! 
Na morju!

Na to mi je povedal, da sta dva od naših mož ponoči dobila hudo mrzlico. 
Eden od njiju je gorel in drugega je tresel mraz, vendar je menil, da oba muči ista bolezen. 
Tudi sam sem bil tega mnenja. 
Zgrozil sem se ob novici. 
»Eden gori, drugega trese, pravite? 
Ne. 
Nismo se otresli bolezni. 
Sta videti hudo bolna?«

Zvečer, pod surovo lučjo stenske svetilke, je bilo videti, kakor da je gospoda Burnsa prineslo bliže k površju njegove postelje. 
Zdelo se mi je, kakor da bi ga težka roka nehala tlačiti k tlom. 
Na mojih nekaj besed se je odzval s precej dolgim, povezanim govorom. 
Če se mu bo posrečilo uiti tej zadušljivi, negibni vročini, je dejal, je prepričan, da bo že čez dan ali dva lahko zlezel na krov in mi priskočil na pomoč.

Sedel je na postelji. 
Korak za korakom se je spet vračal med žive, čeprav bi le stežka rekli, da se jim je že pridružil. 
Modro in skrivnostno je pokimal s svojo krhko koščeno glavo.

Spustil sem se pod krov, ne zato, ker bi nameraval počivati, ampak preprosto zato, ker nisem več mogel prenašati pogleda na vse to. 
Neutrudni Ransome si je dal opraviti v salonu. 
Prešlo mu je v navado, da mi je vsako jutro neuradno poročal o zdravju posadke. 
Zasukal se je od kredence in se zastrmel vame s svojim običajnim ljubeznivim, tihim pogledom. 
Njegovo razumno čelo je bilo jasno.

»Ne pride v poštev. 
Tega ne smete ... 
Za nameček pa fantje prenočujejo na krovu. 
Tudi to ni dobro zanje.«

Slišal sem, kako so zaropotale škarje, ki so mu ušle izmed prstov, in videl, kako nevarno je omahnil, ko se je čez rob pograda sklonil ponje, nato pa sem nadaljeval pot na krov, kakor sem bil sprva nameraval. 
Oslepilo me je bleščanje morja. 
Bilo je prečudovito, a jalovo, enolično in brez upanja pod praznim obokom neba. 
Jadra so negibno in mlahavo visela, niti gube njihovih pobešenih plaht se niso premikale nič bolj, kot bi se izrezbarjen granit. 
Mornar na premcu se je zdrznil, tako neučakano sem se mu približal. 
Tram nad mojo glavo je zaječal, nerazumljivo, saj ni bilo nobenega vetra, ki bi ga lahko zamajal. 
Zažvižgal je kakor ptič. 
Dolgo, dolgo sem strmel v prazni svet, pogreznjen v neskončno tišino, skoz katero je z ljudem nepoznanimi nameni lila in vrvela sončna svetloba. 
Nato sem ob komolcu zaslišal Ransomov glas.

»Niste dovolj močni, da bi stali tu.«

Nisem ga prepričal. 
Zaradi svetlobe, ki mu je padala na glavo, nisem mogel biti gotov, ali se je rahlo nasmehnil ali ne. 
Spremenil sem ton.

Zapustil sem ga. 
Bil je brezupen primer. 
Bil je kakor obseden. 
Ampak njegovi ugovori so bili v bistvu utemeljeni. 
Moja domislica o plovbi na zahod v upanju, da bomo med potjo morebiti ugledali kak parnik, res ni zdržala trezne presoje. 
Na tej strani zaliva smo imeli vsaj tu in tam dovolj vetra, da smo počasi napredovali proti jugu. 
Vsaj dovolj vetra, da upanje ni ugasnilo. 
Ampak recimo, da bi izrabil te muhaste sunke in zaplul na zahod, na področje, koder včasih cele dni ni potegnila niti sapa; kaj potem? 
Morda bi moje pošastno videnje zibajoče se ladje z mrtvo posadko postalo resničnost, ki bi jo tedne pozneje odkrili ti ali oni zgroženi pomorščaki.

»Pozabili, gospod?«

Ransome me je na svoj privlačni, razumni način naglo ošinil s pogledom in odnesel pladenj. 
Posvetilo se mi je, da sem govoril skoraj tako kakor gospod Burns. 
To me je vznejevoljilo. 
Vseeno pa sem se v posebno težkih trenutkih pogosto spozabil in o naših težavah razmišljal tako, kakor bi bilo primerneje v spopadu z živim nasprotnikom.

Ob njegovem tihem glasu sem se zdrznil. 
Stal sem in zrl prek ograje, ne da bi govoril, ne da bi kaj čutil, še izmučenosti svojih udov, ki so podlegli zlemu uroku, ne.

Zdaj je bil on na vrsti za presenečenje. 

»Jaz bom poskrbel za to,« se je s svojim običajnim prijetnim glasom, ki je vsakogar potolažil in hkrati pri vsakomur nekako zbudil sočutje, ponudil Ransome.

Moral bi biti v postelji ter počivati in nedvomno bi bil dolžan nagnati ga tja. 
Ampak morda me sploh ne bi ubogal. 
Nisem bil dovolj trdnega duha, da bi poskusil. 
Vse, kar sem rekel, je bilo:

Samo malce utrujeno je odgovoril, da je dovolj močan in da bo zdržal. 
Lahko mi obljubi, da mu ne bo potegnilo kolesa iz rok. 
Več ne more reči.

Ta grozoviti strah mi je preprečil, da bi izrekel prošnjo, ki sem jo imel na koncu jezika, Ransome pa je odstopil za dva koraka in se skril očem.

Bilo je nekaj velikega in živega. 
Ne pes bilo je bolj podobno ovci. 
Ampak na krovu nismo imeli živali. 
Kako bi mogla žival ...? 
Nova, fantastična strahota, ki se ji nisem mogel upreti. 
Lasje so se mi ježili, ko sem se na smrt prestrašen pobiral na noge; ne tako prestrašen, kakor je človek, katerega razsodnost in razum se še poskušata braniti pred grozo, temveč popolnoma, brezmejno, lahko bi dejal, da nedolžno kakor majhen otrok.

Resnično sem bil vesel, ko sem odkril, da se še zmerom dovolj prisebno oklepa ograje prav tam, kjer sem ga pustil. 
Ampak še zmerom si je zlovešče godrnjal v brado.

Da. 
Odleglo nam je. 
Nekaj časa bo tiho nekaj časa. 
Še enega izbruha tistega blaznega vreščanja ne bi prenesel. 
O tem sem bil prepričan; prav takrat pa nam je Gambril, strogi Gambril, priredil novo predstavo. 
Začel je pojoče klicati na pomoč. 
Njegov glas je žalobno zavijal v temi: »Naj kdo pride na krmo! 
Tega ne zdržim več! 
Spet bo ušla in jaz ne zdržim ...«

»Mislim, da ga res,« sem vzdihnil.

»Ne vem, kako naj mu to preprečim, gospod. 
Ves čas vendar ne morem postavati spodaj.«

Da bi preskusil njegov razum, sem nalašč namignil na pokojnega kapitana. 
Razveselilo me je, ko sem videl, da gospod Burns zanj ne kaže čezmernega zanimanja. 
Z nekakšnim privoščljivim navdušenjem je ponovil staro zgodbo o nepravičnosti starega lopova in potem nepričakovano dodal:

»Res sem prepričan, gospod, da so mu možgani začeli pešati že kako leto ali več pred smrtjo.«

Nikdar ne bom pozabil zadnje noči, temne, vetrovne, polne zvezd. 
Krmaril sem. 
Ko sem gospodu Burnsu slovesno obljubil, da ga bom zbrcal pokonci, če se bo kaj pripetilo, je brez okolišanja legel spat blizu kompasnika. 
Bolniki, ki okrevajo, potrebujejo spanec. 
Ransome, s hrbtom oprtim ob krmni jambor in z odejo na kolenih, se ni zganil, vendar domnevam, da niti za hip ni zatisnil oči. 
Francozek, to utelešenje poskočnosti, si je še zmerom delal utvare, da »jih ima za ušesi« in vztrajal, da se nam pridruži; ker pa je vedel, kaj se spodobi, je legel tako daleč spredaj na mali palubi, kolikor se je le dalo, poleg vrvnega vitla.

Jaz pa sem krmaril, preutrujen, da bi me skrbelo, preutrujen, da bi povezano mislil. 
Na trenutke sem začutil zagrizeno navdušenje, nato pa mi je srce zadrgetalo ob misli na kaštel onstran temnega krova, poln mož z mrzlico nekateri so umirali. 
Po moji krivdi. 
Ampak nič zato. 
Kes mora počakati. 
Zdaj je bilo treba krmariti.

Pomignil sem gospodu Burnsu, naj spusti rudo, nato pa sem eno za drugim odvrgel obe sidri in pustil ladji, naj toliko napne sidrni verigi, kolikor se ji zdi. 
Obe sta se skoraj odvili do konca, preden se je ustavila. 
Ohlapna jadra nad mojo glavo so nehala moteče razbijati. 
Na krovih je zavladala popolna tišina. 
In ko sem stal na premcu, nekoliko omotičen zaradi tega nenadnega miru, sem bežno zaslišal šibek stok ali dva in nerazločno mrmranje bolnikov v kaštelu.

»Nisem bolan.«

»Fiju! 
Domnevam, da boste kmalu šli na kopno?«

Kirurg je izpustil roko, za katero me je prijel, medtem ko sva se pogovarjala, izvlekel žepno beležnico, hlastno pisal vanjo, iztrgal stran in mi jo ponudil.

Presenečeno sem ga pogledal. 
Zaskrbljeno je čakal na moj odgovor.

Ni se nasmehnil. 
Videti je bil neznosno vzoren. 
Izjavil je:

»No, vsekakor nisem več mladenič.«

»Boš res?« je pohvalno zamrmral kapitan Giles. 
»Tako je prav. 
Si že v redu.«

Zagrenjeno je puhal iz cigare, kakor da bi se v hipu spremenil.

Angleški pisatelj poljskega rodu Joseph Conrad, s pravim imenom Teodor Joséf Konrad Korzeniowski, se je rodil 3. decembra 1857. leta v Berdiczewu v današnji Ukrajini. 
Odraščal je pri stricu v Krakowu. 
Leta 1878 je kot enaindvajsetletni mladenič nastopil službo v angleški mornarici. 
Na morju je ostal vse do leta 1895, ko je kot kapitan z angleškim državljanstvom (državljanstvo je dobil leta 1886) zapustil mornarico in se v celoti posvetil literarnemu delu. 
Zadnja leta svojega življenja je preživel v Angliji, v mestu Bishopbourne v grofiji Kent, kjer je 3. avgusta 1924. leta umrl.

Pri Gustavu Flaubertu je našel simpatije v njegovem opisovanju pozitivističnega opazovanja dejstev ter natančno dokumentiranih dogodkov.

