Maribor - Po predstavitvi desetih tekmovalnih predstav, ki jih je za 33. 
Borštnikovo srečanje izbral selektor Veno Taufer, so na oder, obsijan s pozornostjo, stopili letošnji žirantje - Jurij Souček, Darka Zvonar Predan, Aleš Berger, Blaž Lukan in Aldo Kumar.

Dunaj - Ruski predsednik vlade Jevgenij Primakov je s sodelavci v torek namesto obolelega predsednika Borisa Jelcina na Dunaju nastopil na dveh mednarodnopolitičnih ravneh: najprej se je udeležil dvostranskih pogovorov z vrhom avstrijske politike, vštevši predsednika Thomasa Klestila, potem pa srečanja z vodstvom EU - predsednikom komisije Santerjem in kanclerjem Avstrije Klimo, ki predseduje EU v drugi polovici leta.

Nemčija

Ruski premier denimo napoveduje, da bodo morala tudi državna podjetja plačevati davke, česar doslej niso počela, pa tudi okrepljeni nadzor nad devizami in obvezno prodajo dela deviznega dohodka. 
Če upoštevamo, kolikokrat so že odpuščali člane vlade zaradi podobnih načrtov, ker ti domačim kapitalistom niso dišali, je neobveznost zagotovil EU glede finančne pomoči razumljiva, čeprav je očitno, da gre za začarani krog, iz katerega Rusija sama ne more.

Napada ne bo, pritisk pa ostane

Območja, s katerih so se pripadniki srbskih vojaških in policijskih sil v resnici umaknili, so takoj zasedli pripadniki OVK. 
Ti zdaj proslavljajo »zmago«. 
Slišati je, da bodo te enote v najkrajšem času razglasile svoja »svobodna ozemlja«. 
Iz najožjega političnega kroga dr. Ibrahima Rugove je slišati (neuradne) trditve, da vodja kosovskih Albancev ni sprejel nikakršnega sporazuma. 
Posebej ne dela dokumenta, ki sta ga podpisala Holbrooke in Milošević in ki določa triletno »prehodno rešitev«. 
Politični vodja gverilcev Adem Demaçi je ponovil, da je za kosovske Albance edina prava rešitev neodvisno Kosovo.

