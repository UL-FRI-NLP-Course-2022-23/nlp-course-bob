Sijajna vrnitev angleškega čudežnega dečka

Manchester - Old Trafford je v 2. kolu nogometne lige prvakov, v kateri so bile sinoči tekme v skupinah od A do H, dočakal premiero Wayneja Rooneyja (na fotografiji strel za njegov drugi gol) v dresu Manchester Uniteda. 
Komaj 18-letni čudežni deček se je po poškodbi in prestopu vrnil v izjemnem slogu, saj je Fenerbahčeju zabil tri gole. 
Presenečenj sinoči ni bilo, prvo zmago je dosegel tudi Real Madrid, prepričljiv pa je bil tudi Bayern. 
Več na strani 25. 
Š. R.

Volil bom tisto stranko, ki mi bo obljubila dve stvari:

2. 
Tako spremembo zakonodaje, ki bo postavila delo nazaj na pravo mesto. 
Sedaj je smisel dela v tovarnah dobiček, ki si ga delijo uprava, nadzorni sveti in lastniki tovarn. 
Delavci v tovarnah so izgubili vsakršno dostojanstvo in upravo. 
So čisti »strošek«, če je ta previsok, selijo tovarno proč, kjer je pač nižji. 
Smisel tovarne, podjetja pa bi moral biti, da bi zagotavljale človeka vredno življenje, dostojanstvo in varnost. 
Z dobičkom tovarne ni nič narobe, seveda mora biti tovarna tudi profitabilna, toda glavni njen cilj mora biti dostojno življenje ljudi, delavcev in njihovih družin. 
Kako? 
Ne vem, toda kjer je volja, se najde tudi pot. 
Odgovor na to lahko dajo strokovnjaki, ki bodo ta odgovor iskali. 
Dandanes ga ne iščejo. 
Morda tako, da po nekem zakonu z leti službe postajajo tudi delavci vse bolj in bolj lastniki »svojih« tovarn. 
Potem ne bo glavna skrb lastnikov, kam seliti tovarno, če je strošek dela previsok, ali čim hitreje razprodati tovarno, če se seliti ne da, temveč bodo iskali poti, kako in kaj narediti, da bodo ljudje še naprej imeli delo in kako priti nazaj na zeleno vejo.

Živahno v parku Zvezda - Vrvež najmlajših in njihovih spremljevalcev ob vrsti umetniško in informativno obarvanih dogodkov je park Zvezda včeraj spremenil v veliko družabno središče družin in drugih. 
Organizatorja, Junina hiša in Sezam, sta z celodnevnim dogajanjem z naslovom Invivo pokazala, kako si predstavljajo javno življenje, v katerem potrebe nosečih žensk, mater in drugih odraslih, ki skrbijo za dojenčke in malčke, niso prezrte. 
Dogodek Invivo je Junina hiša izkoristila tudi za začetek akcije Ali smo dobrodošli?, s katero bodo iskali konkretne primere dobrega ali slabega odnosa do majhnih otrok in njihovih spremljevalcev v trgovinah, lokalih, uradih, ustanovah in zbirali predloge za izboljšave. 
Zapisali jih bodo na razglednice in jih poslali določenim naslovnikom. 
Ob tej priložnosti so se zavzeli tudi za ustanovitev t. i. družabnic - središč za ženske po porodu, za druženje, podporo, svetovanje, branje, rekreacijo, z organiziranim varstvom za dojenčke in t. i. informalnice - središča za informiranje žensk o zdravju, materinstvu in obveščanje o delovanju vladnih in nevladnih organizacijah na teh področjih.

Predstava Rave je poklon ulični kulturi, praznovanje življenja, hkrati pa izraz eksistencialnih strahov naše družbe: »V svetu, kjer ni nič več gotovega, tudi telo plesalca ne more biti več zravnano, ampak se upogiba v vse smeri in išče novo ravnovesje,« opisuje Karol Armitage svojo zadnjo koreografijo. 
Ne zdi se ji pomembno, kateri kulturi in umetniški smeri pripada plesalec: »Vsi ustvarjamo z istim materialom: dvoje stopal, dvoje kolen, dve roki, enaka struktura okostja. 
Lahko vadiš balet v Parizu ali kung fu v Hongkongu - vedno uporabljaš iste mišice.«

