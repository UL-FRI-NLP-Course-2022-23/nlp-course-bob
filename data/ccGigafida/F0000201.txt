Pogajanja so potekala še v sredo zvečer in četrtek zjutraj. 
Slovenski pogajalci so morali upoštevati katastrske meje in naravne okoliščine, je dejal Drnovšek. 
Izhodišča za določanje meja na kopnem je postavil ustavni zakon, sprejet ob osamosvojitvi Slovenije 25. junija 1991. 
Na novo pa je bilo treba urediti mejo na morju; zato so bila potrebna intenzivna pogajanja tudi na najvišji politični ravni.

Večina Piranskega zaliva bo odslej pripadala Sloveniji, dobili pa smo tudi izhod do mednarodnih voda, je dejal premier Drnovšek. 
Glavna pogajanja so se odvijala o zaselkih ob reki Dragonji. 
Kljub slovenskemu prizadevanju bo obveljala stara meja, za sporne zaselke pa so slovenski pogajalci izbojevali nekatere ugodnosti: carinske in druge olajšave za uvoz iz Slovenije, možnost pridobitve slovenskega državljanstva, zdravstvene in šolske storitve. 
Joško Joras tako ostaja na Hrvaškem. 
Predsednik vlade je presodil, da je ta dogovor dober in da upošteva temeljne cilje obeh držav.

Leta 2000 je primanjkljaj tekočega računa plačilne bilance dosegel 3,2 odstotka BDP. 
Pri tem, da so se devizne rezerve lani povečale za 461 milijonov dolarjev, je neto kapitalski priliv znašal kar 5,6 odstotka BDP. 
To je predvsem posledica večjih pritokov od posojil, najetih v tujini; tam so se v glavnem zadolževala podjetja, ki so po predhodnih podatkih BS lani porabila za 531 milijonov dolarjev posojil iz tujine. 
Na vprašanje Dela, za koliko so se zaradi baselskega zlata povečale devizne rezerve BS, smo izvedeli, da za približno 65 milijonov dolarjev.

Miha Jenk

Letos maja je bilo za 67 milijonov dolarjev neposrednih tujih naložb, skoraj ves znesek so naložbe v banko SKB. 
V prvih petih mesecih letošnjega leta so neposredne tuje naložbe znašale 187,7 milijonov dolarjev, kar je več kakor v vsem lanskem letu (181 milijonov dolarjev), ugotavljajo v BS.

Makedonski predsednik ponuja odstop

Pridelek bo kar dober

Pri povprečno dobrem pridelku bo morala torej Slovenija, ki na leto porabi okrog 200.000 ton pšenice, uvoziti od 80.000 do 90.000 ton krušnega žita. 
Kakor zdaj kaže po cenah, ki kljub dodatkom prevoznih stroškov in carinskih dajatev ne bodo višje od cene slovenske pšenice.

Šah

V štiriindvajsetih urah se je zgodilo vse. 
Slovensko-hrvaški sporazum o meji, ki je bil že tako rekoč v žepu, je bil včeraj zjutraj odpisan. 
Ob petih popoldne smo izvedeli, da sta vladi v Ljubljani in v Zagrebu potrdili osnutka sporazumov o meddržavni meji in o Jedrski elektrarni Krško. 
Pol ure pozneje je slovenski parlament ratificiral sporazum o maloobmejnem sodelovanju. 
Toliko zaželeni, koristni, odlagani dvostranski dogovor o najtežjem bremenu, meji, je torej končno dosežen.

Zelo jasno je včeraj vnovič posegel v razpravo (socialdemokratski) podpredsednik deželnega šolskega sveta Rudolf Altersberger . 
Zapiranje in preureditev dvojezičnih ljudskih šol na južnem Koroškem je označil za »protiustavno in v nasprotju s 7. členom Avstrijske državne pogodbe«, Jörga Haiderja pa je pozval, naj takoj prekliče že izdane odločbe.

Ljubljana - Danes opolnoči poteče rok za zbiranje podpisov za razpis referenduma o prostocarinskih prodajalnah. 
Kot so povedali v pobudnici referenduma Novi stranki, so do včeraj zbrali 21.500 podpisov; za dejanski razpis referenduma bi jih morali vsaj 40.000. 
Prav zato, ker so se v času zbiranja podpisov (od 21. junija do danes) ubadali s številnimi težavami, je Nova včeraj na upravno sodišče vložila tožbo zoper ministrstvo za notranje zadeve. 
Predlagajo tudi, da bi sodišče z začasno uredbo podaljšalo rok za zbiranje podpisov, in sicer za dva tedna - do petka, 3. avgusta.

To je ena od pomembnih novosti, ki jih na področju sodstva prinašajo predlagane ustavne spremembe. 
Z njimi naj bi tudi državnemu zboru odvzeli pristojnost za imenovanje sodnikov v trajni mandat in za njihovo razreševanje. 
V moderni pravni državi, ki temelji na demokratični družbeni ureditvi, namreč ni izrazite pravne opore za to, da o sodnikih odloča zakonodajna oblast, saj je na ta način ohranjena vez s prejšnjim skupščinskim sistemom, ki je izhajal iz načela enotnosti oblasti. 
Zato strokovna komisija predlaga, da sodnike imenuje predsednik republike na predlog sodnega sveta, kot je to urejeno v državah članicah EU. 
Pri tem tudi dopušča možnost, da bi sodnike nižjih sodišč imenoval pravosodni minister, sodnike višjih sodišč pa šef države. 
Edina izjema naj bi veljala za izvolitev predsednika vrhovnega sodišča kot najvišjega sodišča v državi. 
Njega naj bi tudi v prihodnje volil državni zbor, toda ne več na predlog ministra za pravosodje, ampak na predlog sodnega sveta. 
Na ta način naj bi zagotovili demokratično legitimacijo vrha sodne oblasti kot predstavnika sodstva v razmerju do drugih oblastnih funkcij.

Višji količniki v javnem sektorju

Ministri so še sklenili, da je v zakonu o državni upravi nujno določiti, kdo je pristojen za plače v javnem sektorju. 
To naj bi bilo notranje ministrstvo, pri katerem bo ustanovljen urad za plače v javnem sektorju. 
Njegova naloga bo med drugim tudi ta, da bo pomagal posebni pooblaščeni pogajalski skupini, ki se bo s sindikati pogajala o spremembah kolektivnih pogodb dejavnosti. 
Za enotno povišanje plač zaposlenih v vladnih službah in upravnih organih v višini 0,15 količnik se je vlada odločila zato, da bi zmanjšala nesorazmerja med plačami. 
Ta dodatek bodo dobili višji upravni delavci ter upravni in strokovno-tehnični delavci ne glede na tarifno skupino, v katero spadajo.

Elektroenergetskega holdinga še ni

Vlada je v prvi obravnavi sprejela predlog stvarnopravnega zakonika, ki na novo ureja lastnino in druge stvarne pravice, pri čemer v celoti izhaja iz zasnove zasebne lastnine.

Predlagan svet za radiodifuzijo

V občini Loški Potok, kjer imajo 26 kilometrov meje s Hrvaško, s sprejetjem maloobmejnega sporazuma ne pričakujejo razrešitve vseh problemov. 
Viljem Vesel z občine Loški Potok meni, da bodo s sprejetjem tega sporazuma sedanji lokalni problemi legalizirani na državnem nivoju in bodo postali državni. 
Konkretno to pomeni, da bo manj težav z vzdrževanjem ali pluženjem ceste v vasi Črni Potok, do katere je prehod možen le preko Hrvaške.

Sops je ratificiran

Okvir za določanje meje je bil ustavni zakon iz leta 1991, ki je opredelil, da mora potekati meja tam, kjer je potekala ob osamosvojitvi. 
Vlada ni imela mandata popravljati prejšnjih zgodovinskih spreminjanj meja. 
»Sporazum je dober, uravnotežen, veliko smo dosegli na morju, nekaj manj od pričakovanj, vendar Slovenija svojo mejo lahko v celoti zaokroži. 
Nobena pogajalska stran pa ga ne more prikazati povsem v korist svoje države. 
Sporazum ustreza slovenskim nacionalnim interesom,« je končal Drnovšek. 
Zbor je nato glasoval in z večino glasov potrdil sporazum med Slovenijo in Hrvaško o obmejnem prometu in sodelovanju.

Haiderjev račun se - vsaj za zdaj - izide. 
Očitno paralizirano vodstvo manjšine, ki se je s podpisom odreklo možnosti, da po pravni poti izterja manjšinske pravice, stavi slej ko prej na politiko dialoga (menda ni alternative) in sodi, da je »za kričanje še vedno dosti časa« (Sturm). 
A tudi uradna Slovenija se kljub sistematični demontaži ne samo dvojezičnega šolstva, temveč tudi drugih javnih dvojezičnih ustanov na dvojezičnem ozemlju (odprava oz. združitev majhnih okrajnih sodišč, žandarmerijskih postaj in poštnih uradov) vsaj doslej ni odzvala na dramatično situacijo slovenske narodne skupnosti na avstrijskem Koroškem.

To, kar se na avstrijskem Koroškem zdaj dogaja, pripravlja in načrtno izvaja, zagotovo ni v korist dobremu sosedstvu med Avstrijo in Slovenijo kakor tudi ne skupnostima slovensko in nemško govorečih Korošcev. 
In to je navsezadnje treba tudi povsem jasno povedati!

Beograd in Novi Sad sta se najbolj sprla zaradi cementarne pod Fruško goro - Četrto lastninjenje ali podiranje Miloševićevih domin?

Pobudniki ustanovitve Narodne stranke so skušali svojo organizacijo prvič registrirati že lansko jesen, a so njihovo zahtevo zavrnili. 
Notranje ministrstvo je takrat zavrnitev obrazložilo s trditvijo, da je bil predlagani strankarski statut v nasprotju z listino o temeljnih človekovih pravicah in svoboščinah, ker je svojim članom onemogočal ali omejeval sodelovanje pri delu drugih združenj državljanov.

Že takrat so v večini javnih občil »narodnjake« odkrito razglašali za stranko obritoglavcev in neonacistov, kar so Pavel Sedlaček in drugi člani iniciativnega odbora vztrajno zavračali. 
Omenjeno odločitev notranjega ministrstva so odkrito podprli tudi številni ugledni predstavniki političnega in javnega življenja države, člani vladajoče socialdemokratske stranke, pa tudi pripadniki opozicije.

Zanimanje, kaj bo povedal ruski predsednik, je bilo izredno, saj se je v Kremelj zgrnilo več kot 500 poročevalcev

O Natu : Rusija ne šteje pakta Nato za sovražnika, toda hkrati tudi ne vidi razlogov za njegov obstoj. 
Nato je bil ustanovljen med hladno vojno, kot nekakšna protiutež varšavskemu paktu in Sovjetski zvezi. 
Danes ni ne varšavskega pakta in ne SZ, Nato pa še vedno živi in se širi. 
V Bruslju trdijo, da se Nato sprevrača v politično organizacijo. 
To ne drži popolnoma. 
Jugoslavije namreč ni bombardirala kakšna politična združba, ampak prav vojaška organizacija z imenom Nato. 
Širjenje pakta na Vzhod ustvarja različne ravni varnosti v Evropi, kar še zdaleč ni v prid novi evropski realnosti, poleg tega pa za to tudi ni nikakršnih političnih in ne vojaških potreb. 
Zato se je Putin zavzel za oblikovanje enotnega varnostnega in obrambnega prostora v Evropi. 
Možnosti za to so tri: razpustitev Nata, vključitev Rusije v Nato ali pa ustanovitev povsem nove organizacije (na temelju OVSE denimo), v kateri bi bila Rusija enakovreden partner vsem drugim članicam.

Gradnja doma se lahko začne

Novogoriški župan opozarja, da ob sprejemanju goriškega urbanističnega načrta ni bilo upoštevano mnenje manjšine

Povprečna gledališka sezona

Spodbujanja nadarjenih

Najrazličnejše aktivnosti, ne samo glasbene, so tudi letos, šesto leto, na obalo privabile devetinpetdeset mladih glasbenikov. 
Prijavilo se jih še več, a izbrali so najbolj obetavne. 
Odkod toliko zanimanja? 
Največ zaslug imajo mentorji in organizatorji. 
Eni in drugi znajo privabiti mlade glasbenike, in ti ustvarijo tekmovalno razpoloženje, ki je lahko oblika druženja (namiznoteniški turnir, družabne aktivnosti), pa tudi nabiranje novih glasbenih spoznanj, ki jih potem poslušalci sprevidijo v obliki zdravih primerjav. 
Vsak ambiciozen glasbenik bi bil rad solist, a najbolj zdravo urjenje ni edini cilj spodbujanih; nadarjeni glasbenik bo svojo sposobnost (bolj kot bi hoteli verjeti) najbolj prepričljivo dokazal z igranjem v komornih ansamblih. 
V dvoje, v troje, v četvero se nadarjeni dokazujejo z medsebojnim glasbenim dopolnjevanjem. 
In prav zato se mi je zdel večer komornih skupin, ki je poslušalce povabil v dvorec Zemono pri Vipavi, še posebej privlačen.

Trst - Damjan Zlatnar (ŽAK) je na mitingu v Trstu v teku na 110 m z ovirami zmagal in s časom 13,66 vnovič izboljšal državni rekord. 
»S trenerjem Slavkom Črnetom sva se odločila, da bom na SP v Edmontonu nastopil le na visokih ovirah, ker si lahko v tej disciplini obetam več kot na 400 m z ovirami,« je povedal Zlatnar, ki bo verjetno v Trstu nastopil še prihodnjo sredo, sicer pa se bo posvetil treningu za SP.

Z ekipnim EP pa so že opravili v kategoriji do 14 let. 
Izkazali so se predvsem dečki, saj so se Kavčič, Nejc Novak, Ocvirk in Miloš Mesec uvrstili na SP, ki bo od 13. do 18. avgusta v Prostejovu na Češkem. 
S. V.

Izidi: Kramnik : Topalov remi (42), Adams : Leko remi (33), Anand : Morozevič 0:1 (28).

Uspešen dan naših

Predvsem sem postavil visoke finančne zahteve, kar pa je bilo za klube težko sprejemljivo, saj je Union Olimpija za odškodnino zahtevala kar milijon dolarjev. 
Resda sem si želel, da bi mi petletna pogodba omogočala odhod v NBA že po dveh letih, nakar smo se s Kinderjem zmenili za tri. 
Dosegel sem, da sem prišel v močan evropski klub, ki na vrhu ne bo vztrajal le leto ali dve. 
Če bom na naboru slabo izbran - letošnje 3. mesto Španca Pauja Gasola je neponovljiv dosežek - bom pač oddelal petletno pogodo do konca in se šele nato podal prek Atlantika.

Tanja Volari

Ljubljana - Dvainšestdeset članov slovenske reprezentence bo v soboto z brniškega letališča odpotovalo na olimpijski festival evropske mladine (EYOF), ki bo potekal od 23. do 26. t. m. v Murcii (Španija). 
V našem zastopstvu je 9 atletov, tri telovadke, 6 judoistov, jadralka, 8 plavalcev, 14 rokometašev ter po en teniški igralec in igralka. 
Napovedali so boj za visoka mesta in kolajne, čeprav bodo najbrž težko ponovili bogato bero s prejšnjih iger leta 1999 v Esbjergu na Danskem, kjer so se mladi slovenski športniki (do 17 let) izkazali z dvema zlatima in po štirimi srebrnimi in bronastimi kolajnami.

Ljubljana - Slovenski košarkarski trener Slobodan Subotič zagotovo ostaja v Grčiji. 
Potem ko se je razšel s Panioniosom, je že zelo blizu podpisu pogodbe s solunskim PAOK. 
Toda zaradi denarnih težav grških klubov naš trener še usklajuje zadnje podrobnosti pred podpisom nove pogodbe. 
R. G.

Naprej Brazilija in Peru

Tomše že petič na MEP

Na minulem MEP v Bratislavi so bili mladinci 26. 
(najboljši so bili Poljaki), mladinke 17. 
(prva Nemčija), pionirji 21. 
(prva Nemčija), pionirke pa so zasedle 9. mesto (prva Rusija). 
Tako mladinke kot pionirke tekmujejo v 1. kvalitetni skupini (med najboljšimi 16 državami), pionirji in mladinci pa v 2. kategoriji. 
Mladinke bodo igrale v skupini z ZRJ, Francijo in Rusijo, pionirke s Češko, Nemčijo in Hrvaško, mladinci s Španijo, Bosno in Hercegovino ter Islandijo, pionirji pa z Norveško, Latvijo in Gruzijo.

Da bi rešila siroto Šariko, se je lepa Miriam pognala v Dravo

Mandelc

1847 Rodil se je nemški impresionistični slikar in grafik Max Liebermann (umrl leta 1935).

V nasprotju z drugimi znanimi glasbenimi hišami v avstrijskem glavnem mestu, Opero, poslopjem Glasbenega društva, v katerem je novoletni koncert, ki ga prenašajo po vsem svetu, in prav tako znano dvorano Konzerthaus, Haus der Musik ne ponuja le pasivnega uživanja. 
V njej je namreč tudi razstava dokumentov, predmetov in tonskih posnetkov izjemno bogate dunajske glasbene zgodovine. 
Pa ne le to.

V Haus der Musik so vložili skoraj deset milijard šilingov in obiskovalcu ponuja številne možnosti aktivnega doživljanja in ustvarjanja glasbe in drugih zvokov. 
»Pri nas imamo 67 edinstvenih tehničnih rešitev,« je povedala Christine Steindorfer. 
Dobili so jih v sodelovanju z massachusettskim Medijskim laboratorijem, tehnološkim inštitutom legendarne univerzitetne »izumiteljske delavnice« iz Bostona.

Za redovnike, za javnost ne

Umetna Altamira

Vpliv glasbe na otroke

Naslednjega dne je bil na vrsti še 22-letni S. D. prav tako iz Ljubljane. 
Pri njem so prav tako odkrili precizno tehtnico s sledmi mamila in pripomočke za pakiranje. 
Zasegli so mu tudi pištolo ČZ kalibra 9 mm z dvema nabojnikoma in nekaj streliva ter ukraden potni list.

Po njegovem je uspešnost kandidatov pred izpitnimi komisijami takšna kot pred 30 leti, ko je bila 50-odstotna. 
Torej imajo kandidati za voznike znanje, ki ne ustreza sodobnemu in bolj zahtevnemu prometu. 
Če so nekoč dajali več poudarka tehniki vožnje, je zdaj zahtevnost prometa večja. 
Ker tedaj promet ni bil gost in so bila križišča enostavnejša, so od kandidatov za bodoče voznike zahtevali, da obvladajo speljevanje v klanec, parkiranje in obračanje, kar je bil najtrši oreh na izpitih. 
Zdaj naj bi več pozornosti namenjali pravilni vožnji v krožiščih, na avtocestah pa tudi menjavi voznih pasov. 
Čeprav gre zdaj za višjo raven usposabljanja, se še zmeraj dogaja, da precej voznikov, še posebej tistih izven glavnega mesta, nima tovrstnih izkušenj, kakor tisti, ki so izpit opravili v zahtevnejših pogojih. 
Torej je znanje novopečenih voznikov tudi nekakšen odraz oziroma ogledalo znanja današnjih inštruktorjev.

Šele v začetku sedemdesetih let so morali inštruktorji opraviti tudi nekakšne izpite. 
Po mnenju sogovornika je bilo njihovo znanje po območnih avtošolah do nedavnega precej slabše, dokler ni šolsko ministrstvo prevzelo nadzora nad njihovim izobraževanjem. 
V pripravi so že novi programi izobraževanja, tako da se zgodba ne bi smela ponavljati. 
Janez Garbajs zatrjuje, da inštruktorji začetniki premalo obvladajo praktični del poučevanja bodočih voznikov. 
Čeprav so morali avtošole registrirati na novo, so težave ostale. 
Še zmeraj ostajajo večni problem tisti inštruktorji, ki imajo dovoljenja za poučevanje novih voznikov še od prej, četudi ne obvladajo najbolje slovenščine, nimajo ustrezne izobrazbe, preizkus znanja, ki ga od njih zahtevajo vsaka tri leta, pa opravijo po »domače«.

Žarko Hojni

Olga Cvete

Štiriindvajset ur

Planinca sta se ranila

V spalnici našli mrtvega

Kriminalisti nadaljujejo z zbiranjem obvestil. 
Ko bodo znani rezultati obdukcije in ugotovljena še druga dejstva o okoliščinah smrti, bodo okrožnemu državnemu tožilstvu v Novi Gorici podali ustrezen ukrep. 
J. S.

Ljubljana - Za direktorski položaj v medvoški kemični družbi Color se po neuradnih podatkih poteguje blizu 30 kandidatov. 
Novega direktorja in predsednika uprave bo izbral nadzorni svet družbe, ki ga vodi Emil Vizovišek, drugače član petčlanske uprave kranjske delniške družbe Sava. 
Color je del poslovne skupine Sava, ki je lani oktobra prek javne ponudbe za odkup delnic izpeljala prevzem medvoške družbe in v njej pridobila 84,6-odstotno lastništvo.

Svežnja Petrola in BTC-ja

Vprašanje je torej, kako se bodo končali vsi ti (ne)sporazumi in ali bodo grožnje zaposlenih preprečile današnji podpis protokola o prodaji hotela, kar naj bi se 20. julija zgodilo na Svetem Štefanu. 
Zanimivo pa je, da je tudi sicer v zadnjem času mogoče opaziti vse več pritiskov na tuje investitorje v Črni gori, še več pa je dodatnega izstavljanja »novih računov«. 
To seveda velja tudi za slovenske kupce. 
Veliko se govori tudi o tem, ali naj bi nekdaj ugledni cetinjski Obod, ki na trgu bele tehnike že dolgo ni več konkurenčen in proizvaja le občasno, prodali Gorenju. 
V Cetinje menda prihajajo ponudbe iz Gorenja, za katere eni menijo, da so zelo privlačne, drugi pa, da so izkoriščevalske.

Laščanom spodletelo v Banjaluki

Štacuna pika si

Zbirka evropskih mojstrov

Valenti si ne pusti soliti pameti

Lučaj od edinega odprtega kioska je na dolgi glavni ulici pod arkadami odprt bife, kjer za kavo in kozarec vode zaračunajo 7000 lir, vsaj trikrat več kakor običajno. 
In streljaj stran je odprta mesnica, kajti župan jih je pregovoril, naj odprejo, da bo mesto videti skoraj normalno. 
Nikogar ni k nam, samo novinarji sprašujete, kako se počutimo. 
Pa še nekaj napišite, doda zgovorna mesarica brez dlake na jeziku, napišite, da bomo Berlusconija poklicali, naj pride prat in sušit naše gate. 
Prepovedal je sušiti perilo na ulici, v Genovi pa ga drugače ne znamo, pa tudi prostora ni drugod. 
Vrvi so bile zmeraj napete nad ulico in zmeraj bodo, se razburja gospa.

Začelo se je nedolžno. 
Nekaj zunanjih sodelavcev New York Timesa je od časopisa zahtevalo, naj jim plačuje tantieme od prodaje člankov, ki so spravljeni v njihovih elektronskih arhivih in dostopni na internetu. 
Vsak spodoben ameriški časopis za ceno nekaj dolarjev omogoča dostop do svojih prejšnjih letnikov in kopiranje katerega koli članka. 
Zunanji sodelavci vztrajajo, da so jim s prodajo članka odstopili pravice za papirnate izdaje in zahtevajo svoj delež od internetske prodaje. 
New York Times je v odgovor zbrisal iz arhiva vse članke zunanjih sodelavcev, z novimi pa sklepa pogodbe, ki vključujejo tudi elektronske pravice, za stare članke pa se pogaja. 
Tožbe sedaj tečejo za čas, ko so članke prodajali brez dovoljenja. 
Vrednost milijonov starih člankov se hitro sešteje v milijone dolarjev.

Soyinka je bil vodilni kritik Abacha, ki je vladal v Nigeriji od novembra 1993 do smrti junija 1998. 
Preganjati so ga začeli leta 1993, ko je zahteval, naj upoštevajo rezultate volitev, ki jih je vojska preklicala. 
Po teh rezultatih bi moral priti na oblast poslovnež in politik Moshood Abiola.

