»Palestinske trditve, da je bilo ubitih 500 ljudi, z dobljenimi dokazi niso bile potrjene.« 
Izraza »pokol« ne uporablja, ker zanj »ni mednarodnopravno dogovorjene definicije«. 
Palestinci so po mnenju Združenih narodov tudi kršili mednarodno humanitarno pravo, ker se je 200 oboroženih borcev skrivalo v gosto naseljenem taborišču in tam v civilne hiše namestili eksploziv.

Opis dogodkov je zelo dramatičen, vendar iz njega ne izhaja nobena akcija Združenih narodov. 
Čeprav poročilo govori o kršitvi mednarodnih konvencij, ne priporoča sodne akcije ali kakšnih drugih sankcij. 
Kofi Anan je lahko izrazil zgolj obžalovanje. 
»Čeprav so nekatera dejstva nejasna, je jasno, da palestinsko prebivalstvo trpi hude humanitarne posledice,« je rekel.

Rim - Papež Janez Pavel II. 
(na fotografiji) se je v petek dopoldne vrnil s 97. potovanja po svetu. 
Enajst dni je hodil po zahodni polobli, kjer živi večina vseh katolikov. 
Vodil je slovesnosti na svetovnem dnevu mladosti v Torontu, nato pa obiskal Gvatemalo in Mehiko, kjer je v zgodovino zapisal še dva svetnika, Španca, ki je pomagal revežem, in Indijanca, ki je videl črno Marijo guadalupsko, nato pa še dva blažena, zapoteška Indijanca iz Oaxace, ki so ju ubili, ker sta se sprejela katoliško vero in sta zavojevalcem naznanila svoje rojake, da skrivaj še vedno častijo svoje bogove. 
Okrog papeža so se povsod zbirale velikanske množice. 
V Toronto je na dan mladosti, ki si ga je papež omislil pred 18 leti, prišlo z vsega sveta več kot 200.000 mladih, pri maši pa se je zbralo še trikrat toliko ljudi. 
V Gvatemali je prišlo h kanonizaciji brata Pedra pol milijona ljudi. 
Najbolj slovesno pa je bilo v Mehiki, kjer je vsaj petnajst milijonov ljudi ob cestah pozdravljalo njegov prihod. 
Pet milijonov vernikov pred baziliko črne Matere božje jokalo, ko so se poslavljali od papeža in mu peli Lastovke, pesem večnega slovesa. 
Mehika je bila pred 23 leti prva država, ki jo je obiskal Janez Pavel II., zdaj je bil tam že petič. 
V poletni rezidenci Castelgandolfo nad Rimom, kjer ni tako vroče kot v prestolnici, bo ostal samo štirinajst dni. 
Šestnajstega avgusta bo že sedmič, odkar je papež, uradno odpotoval na Poljsko in večji del tridnevnega obiska prebil v Krakovu in okolici. 
Komentar na 3. strani. 
Tone Hočevar

Šaron je dan pred tem, ko bi objavili njihovo kapitulacijo svetovni časopisi, razglasil, da ga mir ne zanima. 
Če hoče ohraniti oblast v Izraelu in okupacijo na palestinskih ozemljih, potrebuje človeške bombe. 
Civilne žrtve so cena, ki jo je treba plačati za državo od reke Jordan do Sredozemskega morja.

Barbara Šurk

Minister za zdravje pravi, da je videti, kot bi se zavarovalnici Vzajemna in Adriatic dogovorili o delitvi trga, namesto da bi si konkurirali

Zavarovanci, ki so imeli sklenjen nadstandard, so doslej prišli z receptom v lekarno in tam prejeli zdravilo. 
Račun je lekarna poslala poslovni enoti Vzajemne, pri kateri je zavarovanec sklenil nadstandardno zavarovanje. 
Po navodilih Vzajemne pa bo za skupino zdravil (pripravki za zdravljenje plešavosti, za zdravljenje čezmerne telesne mase in za zdravljenje erektilne disfunkcije, za vsa ampulirana zdravila in pripravke za izpiranje ...) od 1. avgusta moral zavarovanec kljub sklenjeni polici za nadstandard odšteti denar v lekarni. 
Nato bo lahko vložil odškodninski zahtevek za povračilo stroškov, ki bo seveda deležen presoje (ne)upravičenosti.

Čeprav ni mogoče posploševati, pa je vendarle preveč podobnih primerov raztresenih po vseh koncih države, da bi to moglo biti naključje. 
S sistemov rubeža in davčne izterjave obrtniki in podjetja izgubljajo premoženje, njihovi dolgovi pa se ne zmanjšujejo za ustrezne vrednosti. 
Davkarjem zakon omogoča, da sami ocenjujejo vrednost zarubljenega imetja, in za dolžnika lahko že tu nastane še dodaten primanjkljaj. 
Potem premoženje za ocenjeno vrednost ponudijo na dražbi, vendar ni nujno, da zanj najdejo kupca. 
Še bolje: ni nujno, da potencialni kupci za dražbo tudi vedo. 
Na naslednji dražbi pa premoženje zakonito prodajo po kakršni koli ceni in prav ta del je zanimiv za špekulante in prekupčevalce in najbrž je tudi informacija o tej ponudbi lahko načrtno ciljna in zato tudi bolj ali manj plačana. 
Vsaj nekaj desetin podjetij bi lahko našteli, ki so z rubežem izgubila premoženje, ne da bi se bil njihov dolg do države bistveno zmanjšal. 
Davčna uprava se s svojim institutom rubeža in dražbenih prodaj (nehote?) dejansko spreminja v pralnico premoženja. 
Vendar o tem nočejo skoraj nič slišati ne v davčni upravi, ne v ministrstvu za finance in tudi v parlamentu ne.

Mar vse to ne kaže, da gre za organizirano državno uničevanje drobnega in srednjega gospodarstva? 
Tistega segmenta torej, na katerega so prav isti ljudje pred desetletjem stavili največ. 
Zakonska določila o obrestih, o poplačevanju dolgov, o rubežih in prodajah so res zapisana in so bila sprejeta v parlamentu. 
Zanimivo pa je, da prav teh ni nihče primerjal z drugimi podobnimi evropskimi predpisi (Mar Unija tega od nas res ne zahteva, ali pa samo ploska, ko si kri puščamo sami, da nas bo potem lažje brcnila v kafilerijo?). 
So tudi drugod davkarji denarno stimulirani po mesečnih seštevkih ugotovljenega dolga in vrednosti zarubljenega premoženja? 
So drugod tudi tolikšne letne obresti in način poplačevanja dolga od repa, ko nekateri nosijo milijone in milijone v državni proračun, glavnica njihovega dolga pa tega sploh ne opazi? 
Se drugod tudi nihče - vse od državnega poglavarja do parlamenta - ne zmeni, če jim zaradi nemogočih in z ničimer primerljivih davčnih predpisov evidentirano propade tisoč podjetij?

Na kratko

Ljubljana - Predstavniki Avtonomne cone Molotov so zavrnili ponudbo Mestne občine Ljubljana in urada za mladino, da bi se iz Kurilniške 3, ki je v lasti Slovenskih železnic, preselili v zapuščeno hišo na Povšetovi 2. 
Stavba na nadomestni lokaciji je po mnenju molotovcev bistveno manjša, pa tudi precej investicij in prostovoljnega dela bi bilo treba vložiti vanjo, da bi jo uredili za bivanje in druge dejavnosti. 
S tem bi se strinjali le, če bi bila hiša dolgoročna rešitev. 
A se, po besedah Marte Gregorčič, predstavnice AC Molotov, že zdaj ve, da bi v njej lahko ostali največ eno leto, saj naj bi na tem mestu začeli zidati nov stanovanjski kompleks. 
Molotovci želijo najti ustreznejšo in dolgoročnejšo rešitev, zato so županjo in urad za mladino prosili, ali lahko preverijo, kdo so lastniki in kakšni so načrti s stavbami na Povšetovi 4, kjer je zgradba Mestnega vodovoda Ljubljana, na Linhartovi 35, kjer je bil nekoč samski dom, na Savski cesti 2 in na Drenikovi 22. 
Pri mestni občini so nad zavrnitvijo presenečeni, na novo pobudo molotovcev pa še niso odgovorili. 
B. H.

Sicer pa nam vodilo »biti velik« pravzaprav pošilja Evropa, še pravi prvi človek Pivovarne Laško: »Le če se bomo slovenski proizvajalci pijač povezali, se bomo lahko kolikor toliko enakovredno kosali s konkurenco v srednjeevropskem prostoru, v nekdanji Jugoslaviji, pa tudi v Evropi bi nekaj pomenili. 
Nam gre izključno za ekonomski interes in tega lahko dokažemo. 
Zakaj imajo slovenski kmetje težave pred vstopom v Evropsko unijo? 
Zato, ker so premajhni. 
Tudi majhna pivovarna na vasi ne bo mogla preživeti. 
Združeni v holding bi se mnogo laže povezovali s podjetji, ne samo v industriji pijač, ampak tudi v drugih panogah. 
Ceneje bi tudi proizvajali. 
Sam pa nimam ambicij, da bi postal šef velikega koncerna, in tudi moj kolega Mitja Lavrič, direktor Pivovarne Union, jih gotovo nima.«

Upravni odbor sveta za uveljavljanje miru, ki je sredi tedna zasedal v Sarajevu, je z zaskrbljenostjo obravnaval izjavo premiera Đinđića o tem, da je BiH še vedno nerešeno vprašanje z negotovo usodo. 
Morda so Đinđića napačno citirali, morda gre za površno izjavo, a to je zadeva, ki jo je treba obravnavati izjemno resno, so sporočili medijem.

Zdravko Latal

S podpisom mirovnega sporazuma v Pretorii se je končala druga faza mirovnih pogajanj, ki jih je predsednik Tabo Mbeki februarja sklical v južnoafriškem mestu Sun City. 
Medkongovski dialog z udeležbo več kot 300 predstavnikov vlade, upornikov, političnih strank, sindikatov in cerkve v Sončen mestu je trajal poldrugi mesec, ker so se hoteli izogniti polomu, kakršen se je zgodil po pogajanjih oktobra lani v Adis Abebi.

Od našega sodelavca

Poljska vlada poskuša ublažiti valove družbenega nezadovoljstva s pospešitvijo postopka za sprejetje svežnja zakonov, ki naj bi oživili gospodarstvo in preprečili nadaljnjo rast brezposelnosti. 
Novi finančni minister Grzegorz Kolodko je predlagal strategijo, ki bi omogočila, da bi z državnim posredovanjem zmanjšali, ponekod pa tudi likvidirali dolgove podjetij, ki jim grozi bankrot. 
V »novo revolucijo« ne verjamejo le »zgodovinski vodje« (Walensa, Gwiazda, Jurczyk), temveč tudi novi, malo znani delavski voditelji. 
Politične stranke vse to spremljajo zgolj od daleč, mediji pa so prepričani, da se zgodovina ne ponavlja in da je sklicevanje na izročilo Solidarnosti velika iluzija novih upornikov.

Mojca Drčar-Murko

Pogosto povsem naključne gledalce spodbujajo k aktivnemu sodelovanju, s čimer jim podeljujejo vlogo aktivnih soustvarjalcev dogodka. 
Z zabavljivimi vsebinami si poskušajo zagotoviti pozornost gledalcev različnih starosti in okusov, hkrati pa s sprevračanjem družbenih konvencij poskušajo posredovati kritiko družbe in njenih avtoritet. 
Ulično gledališče lahko brez dvoma razumemo kot izraz duha sodobne urbane kulture, vendar njegove korenine segajo globoko v preteklost gledališkega ustvarjanja.

Odprtje razstave Oblekaoblika bo v ponedeljek, 5. avgusta, v Mestni galeriji. 
Oblikovalke Elana Fajt Velikonja, Katja Burger, Jasmina Ferček, Tjaša Bavcon in Jana Mršnik z individualnimi in konceptualnimi pristopi k obravnavi tekstilnih površin in oblačilnih form ter njihovih odnosov s telesom raziskujejo človekovo subjektivnost pri sprejemanju in doživljanju oblačenja, obenem pa njegovo (ne)umeščenost v širše družbeno-kulturno okolje.

Področje Balkana je zelo bogato s številnimi zvočnimi sedimenti; v bistvu je etno-muzikološko izročilo edino, ki se je nedotaknjeno ohranilo v tem prostoru po vseh tragedijah v devetdesetih letih. 
Ali mislite, da ima glasba dovolj moči, da vsaj na kulturnem nivoju zabriše razlike med ljudmi?

To je eno najbolj pogostih vprašanj. 
Z Miroslavom sva se spoznala pred šestimi leti na nekem džez koncertu v Beogradu. 
Zelo kmalu sva našla skupni interes. 
Producent in lastnik založniške hiše MA Recordings Todd Garfinkel je bil nad najino idejo projekta Krushevo navdušen in ostalo je zgodovina.

V Mariboru bodo septembra odprli pokopališče za male živali - Simbolične cene

Občinska podrtija

V zapuščeni hiši na Vodnikovi cesti 49 je že štirikrat zagorelo Lastnica je mestna občina - »Zakaj jo sploh gasijo?«

Do republiške štipendije so upravičeni vajenci, dijaki in študenti, pri katerih bruto dohodek na družinskega člana v letu 2001 ne presega 130 odstotkov zajamčene plače. 
Po besedah Petra Prosenca je k vlogi, ki jo je mogoče tudi natiskati s spletnih strani Zavoda za zaposlovanje, treba dodati nekaj dokumentov.

Ponikva pri Žalcu - Približno 350 prebivalcev Podkraja, Stebovnika in še nekaterih posameznih kmetij v krajevni skupnosti Ponikva v občini Žalec bo kmalu deležnih stalne preskrbe s pitno vodo. 
Ob koncu septembra, še v okviru praznovanj žalskega občinskega praznika, bodo na višinskem območju obeh vasi predali namenu nov vodovod, katerega vrednost je ocenjena na okrog 140 milijonov tolarjev in za katerega so 25 milijonov tolarjev krajani zbrali sami.

Flosarski bal, keramika in fosili

Celje - V celjski Galeriji sodobne umetnosti pripravljajo prvo pregledno razstavo slikarskega opusa Janka Orača, celjskega rojaka, ki se je šolal najprej na Grafični šoli v Ljubljani, zatem pa diplomiral pri prof. Dušanu Kirbišu na Visoki strokovni šoli za risanje in slikanje v Ljubljani.Razstavo del Janka Orača bodo odprli v torek, 6. avgusta, ob 19. uri, v galeriji sodobne umetnosti v Celju pa bo na ogled do 31. avgusta. 
D. S.

V Javnih napravah se tudi ne bojijo, da bi se pojavila nova divja odlagališča smeti, ker so v zadnjem času inšpekcijske službe zelo učinkovite. 
V štirih letih jim je uspelo odpraviti vseh 57 odkritih divjih smetišč, za kršitelje pa so predvidene tudi visoke kazni. 
Javne naprave Celje so bile tudi eno izmed zadnjih podjetij v Sloveniji, ki je smeti odvažalo dvakrat na teden. 
Prehod na pobiranje smeti enkrat na teden ne bi smel povzročiti kopičenja smeti in njihovega raznašanja naokoli, saj je za ločeno zbiranje odpadkov poskrbljeno s posebnimi ekološkimi otoki, občani pa bodo lahko za isto ceno kakor doslej odlagali smeti tudi v večje posode. 
Za tiste, ki se bodo odločili za večje posode, bo cena odvoza komunalnih odpadkov ostala enaka, za one, ki bodo smeti zbirali v manjših posodah, pa se bo znižala.

Ljubljana - Po podatkih, zbranih v več potovalnih agencijah, to poletje preživlja v tujini skoraj štirideset deklet iz Slovenije, ki so se odločile za večmesečno bivanje pri družinah in varovanje otrok. 
Programe, znane kot au pair, izbirajo predvsem zaradi izpopolnjevanja znanja tujih jezikov, novih izkušenj in pa spoznavanja novih ljudi. 
Najbolj obiskani državi sta Velika Britanija in ZDA, agencije pa ponujajo tudi Španijo, Italijo, Nemčijo in Francijo.

Koledar

4. avgust

Rodil se je irski matematik in astronom William Rowan Hamilton (umrl leta 1865). 
Ustvaril je pomembno matematično delo o optiki, razvil teorijo hiperkompleksnih števil, uveljavil kvaterniona in mnogo prispeval k uvajanju metode operatorjev v mehaniki.

Odpadniki Popstars

Potem ko so že od 13. leta hodili po avdicijah, je Jessici, Tonyju, Kevinu, Michelle in Kelli septembra 2000 končno uspelo priti v finale britanskih Popstars. 
Vendar so upali na več, kot se je izkazalo, da bi smeli. 
Niso postali prvi peti, ampak preostali peti: premagala jih je pop formacija Hear'say . 
Oportunisti, ki so jim še pred finalom tako vneto zvonili pred vrati, so šli zvonit drugam - in sanje so se za trenutek razblinile.

Najverjetneje bi se divje pripravljali, da bi bili sprejeti v kak podoben bend. 
Še vedno bi hodili po avdicijah in imeli isti cilj. 
Vedno smo hoteli biti del glasbene industrije, vedno smo hoteli biti pevci. 
Če nam do zdaj še ne bi uspelo, bi se še zmeraj trudili.

Dejan Brate

BDP v BiH polovica predvojnega

Bron ljubši od zlata

Potokar med zmagovalci na Palmi

Zürich - V Švici bodo danes »ekspresno« opravili z EP v gorsko-kolesarskem krosu, saj se bodo od jutra do večera zvrstile vse dirke. 
V slovenskem taboru, ki šteje 11 tekmovalcev (Martin Grad zaradi zdravstvenih težav ostal doma), največ pričakujejo od najmlajših. 
Med mladinci je naš prvi adut Boštjan Pahovnik, ki je na dirki evropskega pokala v Franciji zasedel 7. mesto, med maldinkami pa Nina Homovec, ki je lani na EP v Nemčiji zasedla 12. mesto. 
M. M.

Francozi premočni za Udriha & Co.

Na 5. finalno popoldne 6. 
EP pa niso bili veseli le v nizozemskem taboru, temveč tudi v ruskem. 
Prav v dneh, ko je Popov tako kot v Sydneyju izgubil dvoboj z van den Hoogenbandom in po sicer imenitni športni poti (štirikratni olimpijski zmagovalec) napovedal umik iz tekmovalnih bazenov, Roman Sludnov, lanski ruski junak SP, pa je tu plaval pod pričakovanji, je na plano udaril mladi ruski val. 
Najdaljša disciplina v bazenu, 1500 m prosto, je pripadla 18-letnemu Juriju Prilukovu, ženska predstava na 100 m hrbtno pa še dve leti mlajši Stanislavi Komarovi. 
Za najstnico je to po zmagi na 200 m hrbtno že drugo najžlahtnejše odličje v Berlinu.

O. G.

Še vedno namreč ni znano, kdaj, kako in od kod so prišli v Slovenijo in kako so se znašli v Ljubljani. 
Nedvomno pa gre za prebežnike, ki so se pritihotapili čez mejo in so nekako zvedeli, kje domujejo njihovi »sotrpini«, zato so se napotili v center za tujce in se med potjo spopadli z Afričanom. 
Seveda se bodo, kot vsi ilegalci, srečali s sodnikom za prekrške.

P. Z.

Vzgojiteljica ob torbico

Prepir v Hotemažah se je končal v mlaki krvi - Matej Kovač je s kuhinjskim nožem pokončal svojo zunajzakonsko partnerico

Mirko Kunšič

Čez mesec ali dva bo denimo stekla prodaja avtomobila povsem drugačne vrste. 
Mislim si, da bodo tudi kupci maybacha, neverjetno prestižne limuzine, drugi in drugačni kot oni, ki si bodo omislili novega ferrarija. 
Družila pa jih bo vsaj ena pomembna značilnost - ustrezna debelina denarnice oziroma zajetnost bančnega računa, če zanemarim obvezno navdušenost nad avtomobilsko pločevino. 
Maybach bo po ceni še prekosil EF, in če to kaj pomeni, je treba povedati, da se bo verjetno vozil tudi po slovenskih cestah s slovenskimi registrskimi tablicami. 
Bo cvetela zavist!

Prenovljena kia carens

Mitsubishijev pajevo

O petdesetkubičnem looxorju vemo skoraj vse, ker smo ga vozili celo leto. 
Stokubični je pustil enako dober vtis, je pa za vožnjo še mnogo prijetnejši, saj je z njim mogoče čisto enakovredno sodelovati v krutem mestnem in primestnem prometu.

Audi ima za seboj prvo pozitivno polletje na kitajskem trgu. 
Prek skupne naložbe Faw-Volkswagen je namreč kupcem izročil približno 16.000 avtomobilov. 
Kevin McCann, ki je pri ingolstadtski tovarni odgovoren za operacije na Kitajskem, meni, da naj bi letos dosegli mejo 31.500 (lani 29.370) prvih registracij novih avtomobilov. 
Audi izdeluje na Kitajskem (v tovarni Faw-VW) A6, uvaža pa A4, A8, TT in allroad quattro. 
Ž. P.

Mini teater na ljubljanskem gradu. 
Gostovanje v nedeljo, 4. 8., ob 18.00. 
Vstop prost.

Dance Lounge: Strech 'n' Vern, Crazy Lemon. 
Mezanine: Tito Heron, Joe Montana. 
Vox-ex-machina: Mc Flasher. 
Večer housa in tehna.

Rusija je od Riada vztrajno zahtevala, naj ji izroči terorista. 
Toda ker med državama ni sporazuma o izročitvi prestopnikov, so saudske oblasti enako vztrajno zavračale vsakršen dialog z Moskvo. 
»Mi nismo proti izročitvi, toda ker smo islamska država, o takšnih stvareh pri nas ne odloča vlada, ampak izkjučno šeriatsko sodišče,« so v Riadu odgovarjali na pisma iz ruskega zunanjega ministrstva.

Obema je javnomnenjska agencija Strategic marketing v prvem krogu volitev, ki jih bodo izvedli 29. septembra, pripisala po 22 odstotkov glasov, medtem ko da jih bo Vojislav Šešelj zbral pet odstotkov, morebitnemu socialističnemu kandidatu Slobodanu Miloševiću in po 5. oktobru 2000 najbolj znanemu srbskemu populistu Velimirju Iliću pa je naklonjenih le po tri odstotka volivcev. 
Ilić se je s predsedniško palačo začel spogledovati že po padcu Miloševićevega režima, v svojem predvolilnem programu pa zahteva več folklornih predstav na nacionalki, »ić« na koncu vsakega srbskega priimka, obljublja veliko tovarno tobačnih izdelkov v Čačku in štiripasovnico od tega mesta do prestolnice.

