Luksemburg - Evropski statistični urad Eurostat je ta teden objavil rezultate raziskave o minimalnih plačah v razširjeni Evropski uniji. 
Urad poroča o velikih razlikah med članicami. 
Z najvišjo minimalno plačo se lahko pohvalijo v Luksemburgu, kjer znaša 1403 evrov. 
V Sloveniji znaša plača zdaj 111.484 tolarjev. 
Eurostat je preverjal višino minimalnih plač v 18 članicah, v katerih je minimalna plača določena z zakonom. 
Luksemburg in Nizozemska (1265 evrov), Belgija (1186 evrov), Francija (1173 evrov), Velika Britanija (1083 evrov) in Irska (1073 evrov) se uvrščajo v skupino držav, kjer znaša minimalna plača nad 1000 evrov. 
Portugalska (498 evrov), Španija (537 evrov), Grčija (605 evrov), Malta (543 evrov) in Slovenija (471 evrov) so v tako imenovani sredinski skupini, kjer znaša minimalna plača med 471 in 605 evri. 
V tretji skupini, kjer minimalna plača ne presega 207 evrov, so Češka (207 evrov), Madžarska (191 evrov), Poljska (177 evrov), Estonija (159 evrov), Slovaška (148 evrov), Litva (125 evrov) in Latvija s 107 evri. 
STA

Kako drugače od odprtosti duha in ljubezni, ki sta vladala v antični Grčiji. 
Razvijali sta se znanost in umetnost brez kakršne koli ovire in rojena je bila prva neposredna demokracija v zgodovini človeštva.

Naši

Avstro-Ogrska

Po prvi svetovni vojni je na našem ozemlju ostalo precej vojaške motorizacije, rasle so mehanične delavnice in kmalu tudi zastopstva avtomobilskih proizvajalcev. 
Stara obrt, kolarstvo, se je spreminjala v karoserijstvo. 
Predelovali so avtomobile za potrebe novih lastnikov in gradili karoserije na tovarniško dobavljene vozne šasije, kot je bilo takrat v navadi. 
Po napredku in inovacijah se odlikuje Jožef Peterca. 
Uvedel je celo serijsko proizvodnjo.

Ameriška igralka Scarlett Johansson, ki je zaslovela v filmih Izgubljeno s prevodom in Deklica z bisernim uhanom je kljub rosnim devetnajstim letom zrela umetnica, tako da jo primerjajo z Meryl Streep, Julianne Moore in Holly Hunter. 
Trenutno je ena najbolj iskanih hollywoodski igralk. 
Budno pazi na kakovost filmov in vlog, ki ji jih ponujajo. 
Varuje se vlog stereotipov o tatinskih in zasvojenih najstnicah. 
Trenutno snema z Woodyjem Allenom v Londonu. 
Ceni ga, ker se upira komercializaciji filma. 
Nato bo nastopila z Ewanom McGregorjem v srhljivki Otok ( The Island ) pod vodstvom režiserja Michaela Baya, pa v Mission: Impossible 3 (Misija: nemogoče 3) in The Black Dahlia (Črna dalija) Briana De Palme. 
Njen cilj je snemati le filme, ki bi si jih hotela tudi sama ogledati. 
Pri izboru ji pomaga mati, ki pozna njen okus. 
Je najmlajša izmed štirih otrok in je že zelo zgodaj pokazala nagnjenje do igranja, »poklicna« igralka je bila že pri osmih letih. 
Izbirčna je tudi pri vabilih na zabavo. 
Iz njih naredi tematski večer, denimo v katerem od klubov londonskega West Enda. 
Pred tremi tedni so si, kot poroča Spiegel, gost-je ob šampanjcu in vodki s svežimi jagodami ogledali novi videofilm V vrtincu .

