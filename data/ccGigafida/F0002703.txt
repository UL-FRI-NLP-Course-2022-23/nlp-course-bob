Bratov Učakar 4, Ljubljana

V Delu smo 23. julija na strani kronike lahko prebrali ugibanja v zvezi s slabšo prometno varnostjo v prvi polovici letošnjega leta v primerjavi s preteklostjo.

- V letošnjih prvih sedmih mesecih si je Postojnsko jamo ogledalo 269.571 obiskovalcev, med njimi 243.805 (90,4 odstotka) tujih in 25.766 (9,6 odstotka) domačih. 
Vseh je bilo za 9,4 odstotka več; tujih za 11,4 odstotka več in domačih za sedem odstotkov manj kot v prvem sedemmesečju lani. 
Med tujci so z 28,7-odstotnim deležem prevladovali Italijani (v jamo se jih je spustilo 17 odstotkov več kot lani), precej, čeprav malce manj kot lani, je bilo še Nemcev (21,2 odstotka), Avstrijcev (6,7 odstotka oziroma malce več kot lani), Izraelcev (5 odstotkov, precej več kot lani). 
Za spoznanje manj je bilo še Poljakov, Madžarov, Čehov in Hrvatov. 
Za pozitivni sedemmesečni obisk jame gre največja zasluga državljanom ZDA (bilo jih je kar za 180 odstotkov več kot leto prej) in Francozom (prišlo jih je za 137,7 odstotka več kot lani). 
Za tretjino več je bilo Angležev, malce več pa Nizozemcev, Dancev in še nekaterih drugih. 
V Predjamski grad je v sedmih mesecih zavilo 54.185 obiskovalcev, med njimi dobre tri četrtine (41.044 ali 75,7 odstotka) tujih in slaba četrtina (13.141 ali 24,3 odstotka) domačih. 
Tujih gostov je bilo za 12 odstotkov več in domačih za 7,4 odstotka manj kot lani. 
Med obiskovalci gradu je bilo največ Italijanov (43,6 odstotka) in Nemcev (12,9 odstotka), obojih za nekaj več kot deset odstotkov več kot lani. 
Precej več je bilo tudi Francozov (za 159,3 odstotka), Izraelcev (za 73,7 odstotka), Rusov (za polovico), Čehov (za 38 odstotkov), pa tudi Dancev, Angležev, Poljakov in Špancev in manj Avstrijcev, Belgijcev, Hrvatov, Madžarov ... 
D. Z.

- Slabo vreme v prvi polovici letošnjega leta je precej razredčilo turistični obisk v večini slovenskih turističnih krajev; na Bledu ga ni: do konca junija so našteli dobrih 180 tisoč prenočitev. 
»Samo v juniju jih je bilo 60 tisoč, kar je za devet odstotkov več kot v istem obdobju lani,» je zadovoljna Eva Štravs Podlogar, direktorica zavoda LTO Turizem Bled. 
»Projekcija za julij kaže, da bomo imeli za 13 odstotkov več prenočitev kot julija lani.» Na Bled se letos, ko slavi tisočletnico prve pisne omembe kraja, vračajo turisti z za kraj zanimivih trgov. 
»Največ je še vedno Nemcev, 22 odstotkov vseh gostov. 
Vračajo se turisti iz ZDA; v prvem polletju tega leta je bilo njihovih 15 tisoč prenočitev oziroma osem odstotkov vseh,« je še povedala Eva Štravs Podlogar. 
Na Bledu je tudi precej Britancev, Avstrijcev, Italijanov in Japoncev. 
V drugem pomembnem gorenjskem turističnem središču, v Kranjski Gori, pa z obiskom niso najbolj zadovoljni. 
V prvem polletju letošnjega leta so našteli 154 tisoč prenočitev, kar je za pet odstotkov manj kot v istem obdobju lani. 
V hotelih so imeli za slabe tri odstotke več prenočitev kot lani, obisk apartmajev in zasebnih sob pa je upadel kar za 40 odstotkov. 
»Razlog je predvsem slabo vreme, dež, še zlasti maja in junija,« je pojasnila Sandra Rakovec, v. d. direktorice LTO Kranjska Gora. 
»V primerjavi z lani se je zmanjšalo predvsem število domačih turistov: za 30 odstotkov.« 
Med tujci so največkrat prenočili nemški in italijanski gostje, čeprav se je njihovo število glede na lansko leto zmanjšalo za 18 odstotkov. 
Zato pa so bolj kot lani Kranjsko Goro obiskovali Hrvati in Britanci (porast obiska za 13 odstotkov) ter gostje iz Izraela, Češke, Belgije, Poljske ter Srbije in Črne gore. 
T. B.

Oseminsedemdesetletni grški skladatelj Mikis Teodorakis, ki je pred štirimi desetletji ponesel grško glasbo v svet s filmsko spremljavo Grka Zorbe, je tudi avtor glasbe, ki bo spremljala olimpijado v Atenah. 
Na nekaj prireditvah v grški prestolnici so jo slišali že pred samim začetkom iger 13. avgusta - v izvedbi Berlinskih filharmonikov in pop zvezdnika Antonisa Remosa. 
Teodorakis je tudi avtor novejše zgodovine svoje domovine v obliki musicala ( Life Full of Greece ) o viharnem času po letu 1950, ko se je Grčija iz državljanske vojne opotekla v naročje diktature in se končno srečno vrnila k demokraciji, piše International Herald Tribune.

