Marijan Zlobec

Blestečih trenutkov iz omenjenih dveh desetletij ni ponovil. 
Veliko zanimanje je leta 1993 vzbudil film Dezerter - in tudi precejšnje razočaranje. 
Pavlović je bil Miloševićevemu režimu gorak, a velikega umetniškega upora proti njemu ni več zmogel. 
Tudi z zadnjim filmom Janez, bila je še ena slovenska tema, ni imel sreče. 
Film, posnet lani, je ostal tehnično nedokončan. 
Končalo pa se je njegovo življenje.

Dr. Zdenko Medveš s Filozofske fakultete (mentor M. Peček pri izdelavi doktorske disertacije, katere predelana verzija je knjiga) je navedel, da je omejitev v delovanju učitelja vseskozi veliko, lahko pa bi jih razdelili v tri skupine: oblast (državna ali cerkvena), starši in njihova pričakovanja ter pedagoška odgovornost. 
M. Peček se je v raziskovanju usmerila zlasti k prvemu dejavniku, oblasti. 
Medveš je dejal, da čim bolj je učiteljstvo postajalo izobraženo in samozavestno, tem bolj učinkoviti in perfidni so postajali državni mehanizmi za sekanje te avtonomije.

Ob koncu knjige se M. Peček povrne k osnovnemu vprašanju: kakšna so razmerja med državo in učitelji v okviru leta 1996 sprejete zakonodaje. 
Ugotovi, da se državno pokroviteljstvo z novimi spremembami v osnovnem šolstvu ohranja in da je avtonomija učiteljev tudi danes močno omejena.

gledališka uprizoritev

Leto in pol po predpremieri, ki je bila 22. maja 1997 v okviru Evropskega meseca kulture, je na redni spored ljubljanske operno-baletne hiše uvrščena Druga slovenska baletna simfonija, baletni večer po ideji glasbenika Darijana Božiča. 
Za t. i. simfonijo je izbral kompozicije Emila Adamiča, Primoža Ramovša in Bojana Adamiča ter koreografe Ksenijo Hribar, Iva Kosija in Miha Lampiča. 
Slogovno različnost komponistov in koreografov deloma zbližuje v enovito predstavo le scenografija s črnimi odrskimi stenami, med katerimi majhni dodatki nakazujejo kraj dogajanja.

Izvedba prvega dela večera, v katerem prevladuje gledališki gib, je bila hvale vredna. 
Igralec Rafael Vončina (Ivan Cankar) se je izkazal tudi kot dober plesalec in ne samo igralec, vsi nastopajoči plesalci pa so pokazali, da zmorejo z gledališkim gibom in ne le z baletno tehniko dobro oblikovati različne značaje, čutenja in ozračje. 
Največ zahtevne baletne tehnike je videti v drugem delu večera. 
V njem sta na odru prevladovala nadpovprečno tehnično izpopolnjena Regina Križaj (Smrt) in zelo dober plesalec Goran Bogdanovski (Fant). 
Za tretjo kompozicijo so značilni skupinski plesi, približani družabnim plesom. 
Kot posameznik se je v njih mestoma uveljavil Viktor Isaičev (Vodja barab). 
Tudi vse druge vloge, ki jih je v treh delih simfonije veliko, so na premieri dobro plesali in odigrali.

