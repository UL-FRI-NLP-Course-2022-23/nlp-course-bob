Čeprav so v Salonitu opustili dva proizvodna programa, ki sta sicer v minulih letih negativno vplivala na celoten poslovni rezultat podjetja, so v primerjavi s prejšnjim letom povečali prodajni prihodek za 6 odstotkov in presegli načrtovanega za 13 odstotkov. 
Dobiček pa je bil za dobro petino (21 odstotkov) večji od načrtovanega. 
Občutno so izboljšali tudi učinkovitost poslovanja, predvsem pri donosnosti sredstev in kapitala. 
Po delovni storilnosti in bruto dodani vrednosti, ki znaša že več kot 6,5 milijona tolarjev na zaposlenega, je anhovski Salonit zdaj med najuspešnejšimi podjetji slovenske industrije, hkrati pa se s takimi kazalci uspešnosti in po energetski porabi v proizvodnji cementa že lahko primerja s konkurenčnimi zahodnoevropskimi cementarnami. 
Vodstvo Salonita je delničarjem na skupščini zagotovilo, da se nenehno izboljšujejo tudi finančne razmere v družbi. 
Podjetje je pravzaprav finančno že trdno; z dolgoročnimi viri v celoti pokriva stalna sredstva, zaloge in dolgoročne terjatve iz poslovanja in skoraj polovico kratkoročnih terjatev.

Tolmin - Bližnje srečanje s kloako, ki jo prečiščuje tolminska čistilna naprava, in kozami, ki se pasejo okoli nje, je pokazalo, da zaudarja samo kozel, vsebina čistilne naprave pa ne oddaja nobenih vonjav. 
Čeprav ta v osemdesetih letih dograjena in doslej edina naprava v Posočju dela zadovoljivo, jo bo tolminska Komunala kmalu še posodobila.

Ker v Logaškem Valkartonu po nedavnem odkritju, da je bilo zaradi barve, s katero so opremljali embalažo za mleko s 3,2 odstotka mlečne maščobe pomurskih mlekarn, mleko oporečno (vsebnost pesticida HCB), ne daje več izjav o neoporečnosti pri njih barvane embalaže, so se nekatere mlekarne že včeraj znašle v težavah.

Po zakonu o zdravstveni ustreznosti živil in predmetov, ki prihajajo v stik z živili, ima veterinarska uprava ustrezna pooblastila (16. člen zakona) tudi za nadzor nad uporabo neoporečne embalaže. 
Če dobavitelji ne dajejo izjav (potrdil) o zdravstveni neoporečnosti in če na podlagi tega ni mogoče zagotavljati zdravstvene neoporečnosti živil, proizvajalci preprosto ne dobijo dovoljenja za njihovo prodajo.

Ker domala vse slovenske mlekarne uporabljajo embalažo pure pak (izjema je ljubljanska z embalažo tetra pak), ki je cenejša, nimata ustreznih atestov - to se je potrdilo tudi ob barvanju v Valkartonu, ker zdaj ne morejo izdati potrdil oziroma ustrezne izjave o zdravju neškodljivi neoporečni embalaži - to lahko pomeni, da bo danes, jutri v prodaji pri nas za polovico manj konzumnega (pasteriziranega homogeniziranega) mleka. 
Da se to ne bi zgodilo, naj bi poskrbeli v Ljubljanskih mlekarnah, kjer bodo zaradi omenjenih težav drugih mlekarn z embalažo ustrezno povečali proizvodnjo in prodajo konzumnega mleka, so povedali.

Marjeta Šoštarič

Državni centralizem se seveda s tem ni nič zmanjšal. 
Le potomce je dobil v mnogih občinskih centralizmih. 
In ti bodo spočeli nove motive za še bolj drobnimi delitvami. 
Dokler je ta pot usmerjena iz prestolnice države proti zadnjemu državljanu, dotlej ti državljani še imajo dovolj volje in energije, da skrbijo zase in za svoj kraj. 
Zablode vseh centralizmov pa tako ali tako plačajo sami.

