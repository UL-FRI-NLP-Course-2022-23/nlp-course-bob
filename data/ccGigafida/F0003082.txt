Število zaposlenih v tekstilni industriji se je lani zmanjšalo za 2,7 odstotka, v usnjarski pa za 8,4 odstotka. 
Tekstilci in usnjarji so izvozili lani za okoli milijardo dolarjev (7,2 odstotka več kot leto prej). 
Med največjimi izvozniki so Mura, TUS-Prevent, Industrija usnja Vrhnika in Lisca. 
Povprečna plača je v prvih enajstih mesecih znašala okoli 99.000 tolarjev, kar je bilo za dobrih 37 odstotkov pod povprečjem v gospodarstvu. 
Za naložbe so podjetja v tej panogi porabila le okoli 28 odstotkov amortizacijskih sredstev.

Po mnenju direktorja Tekstilne tovarne Prebold Vinka Žoharja razmere v tekstilni industriji nikoli niso bile obetavne, preživeti je mogoče le z upoštevanjem vseh rezerv, ki so v podjetju - od zmanjševanja stroškov do zaposlenih, povečanja produktivnosti in tržnih aktivnosti. 
Treba se je spreminjati, pravi Žohar. 
Bolj bistvena težava od tečaja pa je po njegovem rast drugih stroškov, tudi plač.

Tekstilna industrija

Moč posamezne banke je načeloma mogoče povečati s poslovno aktivnostjo in pridobivanjem strank ali pa s prevzemom lastništva v drugi banki, pravi Gaspari: »Osebno se mi zdi prva pot primernejša. 
Prevzem druge banke sam po sebi ne zagotavlja zmanjšanja stroškov, boljših bančnih storitev in večje preglednosti.« 
Za veliko tekmo ne vidi racionalnih razlogov: Dolenjska banke je, čeprav prekapitalizirana, razmeroma majhna.

Delnica ljubljanske farmacevtske družbe se je ostro zapeljala navzdol tako v ponedeljek kot v torek. 
Ker je bila na prodajni strani močna borzna hiša, katere prvi mož sedi v Lekovem nadzornem svetu, so nekateri borzniki spet namigovali na puščanje notranjih informacij. 
V sredo se je izkazalo, da je stvar resna, saj bo Lek v Ameriki za približno leto dni izgubil 4 odstotke letne prodaje - ob tem, da so možnosti za iskanje nadomestnih trgov omejene. 
Trgovanje z Lekovo delnico je bilo za en dan ustavljeno, odziv posrednikov s slabimi živci pa paničen. 
»V najslabšem primeru bo Lek padel na 36.000 tolarjev,« je menil eden od njih. 
Vendar se v četrtek ta črna napoved ni uresničila. 
Padec po sprostitvi trgovanja ni bil globji od ponedeljkovega, proti koncu dneva pa je Lek že rasel. 
Pravi val optimizma, ki ga vsaj v zvezi z Lekom posredniki niso znali pojasniti, je prišel v petek - delnica se je podražila na 40.885 tolarja oziroma za 3,9 odstotka.

Zgodba o združevanju in prevzemanju je razgrela še dve delnici, Dolenjsko banko in Mercator. 
Po visoki ceni 22.000 tolarjev je 7,7 odstotka banke kupila Nova Ljubljanska banka, ki naj bi posredno obvladala skoraj 40-odsotni lastniški delež v njej in tako močno mešala štrene nakupnim namenom Nove Kreditne banke Maribor. 
Ta naj bi po nekaterih ocenah vrnila udarec v četrtek, ko je posel s 5.000 delnicami za kupca opravila njena borzna hiša. 
Mercator pa je oživel predvsem v petek, in v zadnjih poslih dosegel ceno 8.500 tolarjev. 
Zagon mu je dala predvsem odločitev vlade, da mu dovoli prevzem Goriške in Loke. 
Damjan Viršek

Kljub temu, obljublja Kutinova, ZPS ne opušča svetovalne dejavnosti, saj ohranja svetovanje v Ljubljani, kjer je lani poiskalo nasvete 10 tisoč potrošnikov. 
Poleg tega se bodo bolj posvetili področjem, kjer imajo zagotovljeno podporo iz tujine in za katera je večje razumevanje pri domačih institucijah: zdravstveno varstvo in pravice pacientov, finančno svetovanje in telekomunikacije.

Kakšne spremembe so zaradi novega cenika nastale za vsakega posameznega uporabnika, je kajpak odvisno od primera do primera. 
V Telekomu zatrjujejo, da bodo tako tudi reševali vse morebitna vprašanja in zahteve uporabnikov in jim svetovali najboljšo in najugodnejšo rešitev. 
Poleg klasičnih najetih vodov namreč obstajajo še druge tehnične možnosti, na primer storitve v elastičnem omrežju ali v omrežju integriranih storitev.

Prav tu pa je temeljni kamen spotike in vzrok vseh različnih številk, saj naj bi Telekom vsem, ki imajo svoje modeme zaračunaval najvišjo zakupnino. 
To je razvidno iz vseh primerjalnih tabel. 
»Nas Telekomovi modemi ne zanimajo. 
Govorimo o uporabnikih, ki kupijo lastne modeme. 
Vodov s Telekomovimi modemi je malo. 
Telekom je začel z montažo svojih modemov pred dvema letoma. 
Plasis ima v glavnem svoje modeme, prav tako banke, ponudniki internetskih storitev, Arnes, šole in ustanove, vsi ti imajo v glavnem svoje modeme, prav tako vladna mreža,« trdi Darko Bulat, podpredsednik upravnega odbora združenja ponudnikov internetskih storitev (SISPA).

