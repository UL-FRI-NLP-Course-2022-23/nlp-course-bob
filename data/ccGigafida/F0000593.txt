Toda Hrvaška se je približala Partnerstvu za mir in članstvu Svetovne trgovinske organizacije, pravi vodja hrvaške diplomacije Mate Granić. 
Za ohranitev regionalne stabilnosti na Balkanu pa to ni dovolj, zato Zagreb pričakuje tudi približevanje EU.

Vojska je prevzela oblast po izbruhu nemirov in spopadov zaradi razveljavljenih parlamentarnih volitev, ki naj bi na oblast pripeljale islamiste. 
Oborožene sile so imele oblast že prej, v obdobju enostrankarske vladavine Fronte za nacionalno osvoboditev (FLN), ki je Alžiriji sredi 60. let priborila neodvisnost in jo rešila francoskega kolonializma, a ne tako odkrito. 
Liamina Zeruala je leta 1992 na čelo države postavila vojaška oligarhija in mu na volitvah dve leti pozneje hotela zagotoviti legitimnost z volitvami, ki se niso mogle končati drugače kot z generalovo zmago.

Jasno je, da je vojaški vrh hotel z imenovanjem Abdelaziza Buteflike za Zerualovega naslednika dokazati velikopoteznost, kajti Buteflika je bil zunanji minister v času radikalne levičarske vladavine FLN in v političnem vrhu vladajoče fronte, ki se je neslavno končalo pred desetimi leti po množičnih nemirih zaradi poglabljanja socialno-gospodarske krize. 
Po četrt stoletja se je alžirski socialistični režim izčrpal, ker je - tako kot druge podobne vladavine - odpovedal predvsem na gospodarskem področju, na političnem pa je ljubosumno ohranjal oblast FLN in vojske v njenem ozadju. 
Oblasti ni hotel deliti z drugimi političnimi strujami, zlasti ne z islamisti, kljub njihovemu nespornemu deležu v protikolonialnem boju. 
V tem je treba iskati korenine za državljansko vojno v tem desetletju in za sedanjo alžirsko krizo.

Avgust Pudgar

Podgorica - Vojna mornarica vojske ZRJ je prepovedala promet na območju (črnogorskega) teritorialnega morja. 
Prepoved naj bi trajala samo 48 ur, govori pa se, da bo tudi v prihodnje domača in tuja civilna plovba pod nadzorom zvezne vojske. 
S tem ukrepom so zaprli pristanišče Bar, največje na jugu Jadrana. 
To med drugim pomeni, da je ustavljen dotok nafte, bencina, drugega blaga in človekoljubne pomoči v Črno goro, saj so že prejprepovedali plovbo v pristaniščih Kotor, Zelenika in drugih.

Črnogorska javnost te poteze ne sprejema kot potrebo vojne mornarice po prerazporeditvi sil »za obrambo pred Natom«, temveč kot začetek vojaške zasedbe Črne gore z namenom odstaviti njen državni vrh. 
Vojska je s tem ukrepom »pokazala zobe«, potem ko sta Petrašin Kasalica, direktor Luke Bar, in zbor delavcev zahtevala, naj se vojne ladje umaknejo iz pristaniškega bazena, ker bi lahko postali tarča Natovih napadov. 
Ti bi lahko poškodovali tudi civilne objekte v Luki, ki je poleg Kombinata aluminija v Podgorici največje črnogorsko podjetje in eno redkih, ki je doslej delalo z vso zmogljivostjo.

Ker so poveljniško sestavo, pa tudi osebje iz protiobveščevalnega oddelka (tu so zdaj zaposleni ljudje iz Srbije) zamenjali, ljudje domnevajo, da gre za popolnoma novo strategijo. 
Ena od taktik bi lahko bil premik celotne Druge armade (razen vodstva) na območje Kosova in Srbije, v Črno goro pa bi prišli pripadniki raškega korpusa, pretežno profesionalni (plačani) vojaki, ki so »izjemno vojaško znanje in domoljubje« pokazali že v Bosni.

Od naše posebne poročevalke v Albaniji

V polmraku v dvorani - prizor se zdi skorajda neresničen - utrujeni in naveličani čakajo. 
Na kaj? 
Na to vprašanje večina nima odgovora. 
Še najbolj srečni so tisti, po katere pridejo sorodniki; po zvočnikih občasno objavljajo imena iskanih. 
Druge pregnane pa oblasti od tu preseljujejo v druge begunske centre po državi, ki jih je iz dneva v dan več.

V glavi se mi zvrsti kopica filmskih prizorov. 
Dachau? 
Ozrem se okrog in ko zagledam kolega Jureta, kako fotografira prizore, ki jih nihče od nas ne bi smel videti, kaj šele doživeti, zaslišim odgovor: Ne. 
Tirana. 
1999.

Po Pruthijevih besedah so že pred letom dni slutili, kaj se bo zgodilo, in začeli zbirati naslove ter sestavljati sezname ljudi z vseh koncev državi, ki bi bili pripravljeni sprejeti begunce k sebi. 
»Zdaj je pri družinah nastanjenih od 110 do 120 tisoč kosovskih Albancev. 
Od oblasti smo zahtevali, naj se pripravijo, a že preden so se oni zganili, smo sami poskrbeli za 50.000 pribežnikov,« je povedal.

Protektorat je razmerje med državo, ki je trajno odvisna od zaščite močnejše države, in državo zaščitnico. 
Sam naziv protektorat pa se uporablja tudi za označevanje šibkejše države. 
Država zaščitnica svojemu protektoratu zagotavlja varstvo pred tretjimi državami, hkrati pa vpliva na njegove zunanje zadeve. 
Protektoratno razmerje se večinoma ureja s pogodbo, čeprav lahko nastane tudi zgolj na podlagi dejstev; Egipt je bil implicitno britanski protektorat od zasedbe britanskih čet leta 1882 do leta 1922.

Evropska unija

Strasbourg - Evropski parlament je (z 264 proti 230 glasovom ob 29 vzdržanih) izglasoval dopolnilo, po katerem ne bo več sodeloval s komisarko Edith Cresson, dokler bo ostala na funkciji, četudi v odstopu. 
Dopolnilo k poročilu o rezultatih nedavnega izrednega zasedanja evropskega sveta v Berlinu so podprli krščanski demokrati in liberalci, medtem ko so mu socialisti nasprotovali, kar je britanskega konservativca Edwarda McMillan-Scotta spodbudilo k jedki izjavi, da je predsednica največje poslanske skupine v parlamentu Pauline Green »vsak dan bolj najbolj zmedena ženska v Evropi«.

