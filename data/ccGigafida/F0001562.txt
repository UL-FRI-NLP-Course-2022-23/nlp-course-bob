Že dve minuti pozneje obžalujem, da Gunhild ni pri meni. 
Gunhild ima namreč ravno takšne trepalnice kakor Dagmar, ki sem jo ljubil star šestnajst let, takrat v letnem kopališču, na likalni podlagi svoje mame. 
Kjer imajo druge ženske samo eno trepalnico, so Dagmar poganjale kar dve ali tri ali celo štiri, ja, lahko rečem, da so bile Dagmarine oči šopasto obrobljene s trepalnicami. 
Ravno takšne trepalnice ima Gunhild. 
Kadar jo malo dlje časa gledam, imam občutek, kakor da spet sedim zraven Dagmar na likalni podlagi. 
Mislim, da niso doživetja tisto, kar nam vtisne druge ljudi nepozabno v spomin, temveč telesne podrobnosti, ki jim posvečamo pozornost šele, ko že dolgo ne vemo več, kakšen je kdo bil. 
Danes vsekakor nočem biti spomnjen na Dagmar, pa čeprav mi že več minut roji po glavi in se zdaj celo domislim, kakšne barve so bile njene kopalke. 
Najina otroška ljubezen se je takrat nerazveseljivo končala. 
Leto dni pozneje se je Dagmar pojavila v letnem kopališču s potapljaškimi očali. 
Kadar je šla z mano v vodo, si jih je potegnila čez oči. 
To je pomenilo, da ji nisem več mogel videti trepalnic, ki so bile v vodi in na soncu še posebno lepe, ker so se bleščale in svetlikale kakor sladkorna zrnca. 
Takrat Dagmar nisem upal priznati vzroka za svoj umik. 
Še danes neupravičeno začutim lahno bolečino, če si potiho rečem: Dagmar, bila so potapljaška očala.

Ne znam si razložiti, zakaj sem zdajle nekoliko nerazpoložen. 
Že od ranega jutra imam popolno razumevanje za vsakovrstno revščino. 
Mimo mene prideta zaudarjajoča možaka, pri priči sem popustljiv do njiju. 
Brez stanovanja sta, ne premoreta več kopalnice in občutljivosti, z njuno bedo se je treba sprijazniti, kot si se z bedo vselej sprijaznil. 
Na moč lepo je stati v tej okolici in ne vedeti povedati, komu pripada kovček, na katerega paziš. 
Na robu cirkuškega prostora pelje mlada ženska konja na stran in ga začne krtačiti. 
Z enakomernimi krepkimi potezami poteguje s krtačo po hrbtu živali. 
Njen obraz je tik ob dlaki. 
Žival privzdigne nogo in udari s kopitom po tlaku, da se zasliši lep žvenk. 
Skoraj sočasno se živali izrine naprej spolovilo. 
Že obstane malo bolj stran nekaj gledalcev. 
Nekaj časa ni jasno, kaj hočejo gledalci videti na konju. 
Po usajanju dveh mož lahko potem le ugotovim, da sploh nočejo nič videti, temveč si nekaj obetajo. 
Čakajo na trenutek, ko bo ženska na vsem lepem uzrla spolovilo živali. 
Zakaj ne stori koraka nazaj in pogleda živali kakor po naključju pod život? 
Ženska ne sluti, da jih je med gledalci nekaj, ki čakajo na incident. 
Obraz drži kakor odsotna blizu hrbta živali. 
Zdajle! 
Zadostoval bi majhen korak vstran, pa bi se zgodil incident.

Potem bi morala stalno misliti, da mi ni prišlo na misel nič boljšega kakor cirkus, reče Gunhild.

Poleg motoristke trenutno vidim bolničarja v belordečem plastičnem jopiču in varnostnika. 
Ta ima na sebi skrbno negovano fantazijsko uniformo in stoji pri vhodu v banko. 
Ogleduje si mimoidoče kakor ljudi, od katerih grozi nevarnost. 
Očitno ga ne moti, da si z njim ne razbijaš glave. 
Bolničar in varnostnik sta videti kakor ljudje, ki jim je medtem cena močno padla. 
Če bi kdo prišel in hotel kupiti na primer bolničarja, bi moral, mislim, plačati zanj največ pet mark. 
Tudi motoristka je zelo poceni, prav tako tudi jaz, ker manjka privoljenje. 
Kakih dvanajst let star deček se usede na rob mestnega vodnjaka. 
Pri sebi ima majhno jadrnico, umirjeno jo postavi na vodo. 
Danes je vodni curek nizko naravnan, zato se vodna gladina komajda premika. 
Ne traja dolgo, ko lahen veter napne ladjici obe jadri in jo počasi žene po koritu. 
Sam se usedem na rob vodnjaka približno tam, kjer bo jadrnica bržkone pristala. 
Če bo ladja srečno plula mimo vodnega curka in veter ne bo popustil, bo čoln potreboval le nekaj minut, da pripluje čez. 
Deček hodi zlagoma okrog korita in svojega čolna ne izpusti izpred oči. 
Ne pogleda mladih žensk, ki prav tako sedijo na robu vodnjaka. 
Tudi ženske se ne zmenijo za dečka. 
Opazujem čoln, kakor da bi si veliko obetal od tega, da prispe čez. 
Veter prinaša čez k meni posamezne besede žensk. 
Ponoči ..., reče ženska na levi, ponoči ... se dostikrat sprašujem ... kadar ne morem spati ... 
Potem ne razumem več niti besede. 
Ravnokar pristane mala jadrnica na moji strani korita. 
Deček seže ves srečen v vodo in dvigne iz nje svojo ladjo ter jo odnese pod roko kakor živo žival, ki je ne bo dal nikoli več stran.

Ah, kar tako, reče.

Jaz? zgolj vprašam.

Kako sploh prideš na to? 
Jaz da si hočem kupiti bele miši! 
Sam si mi povedal.

Nikoli v življenju, rečem.

Tega tudi jaz ne vem, reče Doris. 
Si pa to rekel, prisegam. 
Tu si nekaj pomešala.

Vidiš.

Razloček? 
Kakšen razloček?

Nočeš priznati, da še vedno hočeš imeti dve beli miši. 
Ampak, Doris! 
Če bi hotel imeti dve beli miši, bi si ju pri priči kupil, verjemi!

Če se ne motim, je Doris odrevenela. 
Takšne nesramnosti od mene ni pričakovala. 
Po drugi strani pa ne bi imel nič proti, če se mi z Doris ne bi bilo treba več pogovarjati. 
Lahko prenesem, če bo odslej hodila mimo mene s privzdignjeno brado. 
Vendar sem se zmotil. 
Zaprha in reče: Moj bog, kak lahkomiselnež si postal! 
Prime me za roko in se nasmeje. 
Potem pa še reče: Mislec in bele miši! 
In se vnovič nasmeje. 
Jaz sem tisti, ki odreveni, jaz sem tisti, ki se zdaj več ničesar ne domisli. 
Hkrati upam, da smeh ne bo Doris preveč obremenil srca. 
Ne bi hotel biti kriv, če bi njeno srce na lepem črpalo preveč ali premalo krvi in bi se Doris morebiti zgrudila. 
Moral bi nemudoma pokazati Doris hrbet in se brez pozdrava umakniti, tako pa obstanem, ker sem edini, ki ve, kaj bo z Doris, če zdajle oslabi in se v mojem naročju sesede na tla. 
Toda Doris se ne sesede. 
Gleda me z nasmejanimi očmi kakor izkušena mati, ki se veseli nehotenega izpahovanja in pretegovanja svojega otroka. 
Moj tramvaj prihaja! zakliče znenada in oddirja, zakliče adijo! in tudi jaz zakličem adijo! ter obstanem, ker mislim, da je v takem položaju vljudno obstati in gledati, kako tramvaj počasi pripelje in se ustavi in Doris vstopi.

Izčrpan od samega sebe sklenem iti k frizerju, da bi se danes zgodilo vsaj nekaj pametnega. 
Drugič tega dne zapustim stanovanje, ker drugače ne morem ubežati norostim svoje glave. 
Ampak saj se ne moreš vse življenje s čim zamotiti, rečem polglasno samemu sebi. 
Zate mora biti še kaka druga strast kakor vedno samo strast po izginjanju. 
Pri tem pa je že kolikor toliko prijetno prisluškovati obtožbam proti samemu sebi. 
Sladki strup, ki tiči v njih, namreč hkrati naredi iz mene pendanta obtoženemu. 
V njih prav tako tičeča pretiranost je tista, ki me sočasno spet oprosti. 
Govorim si, ti stari Hotentot, ne, hlačon bedasti, ne, bedak hlačasti, in se moram že spet nasmejati, ker se tako nežno posmehujem samemu sebi. 
Danes zgodaj popoldan postanem nekako nedosegljiv. 
V sebi čutim razdrobljenost oziroma ukosmanost, obenem pa se jima smejem in ne morem biti prav hud nase. 
Margotin frizerski salon ni daleč od mojega/najinega stanovanja. 
Spada med številne majhne lokale v četrti, ki se skoraj vsak dan opotekajo po robu prepada, ravno tako kakor jaz. 
V tem pogledu se majhni lokali in jaz zelo dobro ujemamo. 
Spočetka sem obiskoval Margotin salon samo zato, ker me je osupljal in zabaval obenem. 
Oziroma ker nisem razumel, kako da mi je v zabavo, če me osuplja. 
Sočasnosti teh dveh učinkov tudi danes ne razumem, me pa danes zabava tudi to, da ne razumem; vsekakor v tako nepomembnem in že skorajda samem po sebi smešnem prostoru, kakor je frizerski salon. 
Margotin salon je bil menda opremljen v šestdesetih letih in ga od takrat še niso obnovili. 
V oddelku za moške so trije masivni, nabuhlo oblikovani porcelanasti umivalniki, ki dosti premogočno molijo v mali prostor. 
Razen Margot ni drugih frizerk ali frizerjev. 
Verjetno ima Margot le še malo strank. 
Nekaj priletnih žensk in takih ljudi kakor jaz, ki imajo plitev žep. 
Ko sem prišel prvikrat v salon, je Margot sedela sklonjena naprej pred praznim srednjim umivalnikom. 
Šele ko sem prišel bliže, sem videl, da je Margot juho iz krožnika, postavljenega na dno umivalnika. 
Margot je bila malo prestrašena in v zadregi. 
Očitno ni več računala s stranko in je pozabila zakleniti vrata lokala. 
Takrat sem ji izrazil pripravljenost, da odidem. 
Vendar me je Margot prosila, naj ostanem, napol prazen krožnik pa odnesla. 
Danes ne je juhe. 
Namesto tega leži v tem srednjem umivalniku mačka in spi.

To premišljujejo tukaj skoraj vsi, reče Susanne.

Ne, reče Susanne, jaz sem namenjena v VALJAR, greš z mano? 
Je to lokal s hrano?

Posreči se mi neopazno potisniti testne čevlje nekoliko globlje v platneno torbo, ker ne maram govoriti o svoji zaposlitvi, vsekakor ne zdajle. 
Susanne ima na sebi temno tesno bluzo in elegantno sivo krilo z nekaj črnimi gumbi na stranski gubi. 
Susannine prsi so postale v zadnjih letih bujnejše. 
Med njenimi sekalci so nastali prazni prostorčki. 
Susanne hodi z naglimi koraki spredaj in se pritožuje nad svojimi kolegi.

Ne zameri mi te opazke, reče, danes zjutraj sem spoznala nekaj preveč nizkotnosti življenja.

Mizerija množic, reče Susanne (ostrmim, zares reče: mizerija množic), izhaja iz tega, da vsi ti ubogi ljudje v vsem svojem življenju ne spoznajo nobenega pomembnega človeka. 
Razumeš?

Prikimam.

Himmelsbach je katastrofa! vrisne Susanne. 
Kako sem ga občudovala! 
Vozi se v Pariz in trdi, da fotografira za mednarodne revije! 
Kje neki!

Susanne me pogleda.

Ja, ja, pravi Susanne nekoliko zaničljivo, že vidim, spet sem le glasno sanjala. 
Toda hvalabogu se lahko s tabo vsaj pogovarjam o svojem nesmislu!

Susanne se nasmeje. 
Dvigneva vsak svoj kozarec in pijeva. 
Vesel sem, da je malce preresno razpoloženje spremenjeno. 
Moj položaj je, kar se Susanne tiče, nemara resnejši kakor prej. 
Njena opazka, češ, z mano se vsaj lahko pogovarja o svojem sanjanem nesmislu ali svojih nesmiselnih sanjah, se mi zdajle zdi kakor pojasnilo, da me le nima za povprečnega. 
Plačava in odideva. 
Spremljam jo nazaj v pisarno.

Si slišal? vpraša Susanne zunaj, ti si edini človek, s katerim lahko govorim o svoji mizeriji!

Habedank sedi pri svoji dolgi črni pisalni mizi in vstane, ko me zagleda.

Oh, rečem.

Gospod Habedank, gospod Habedank, reče gospa Fischedick.

Minuto pozneje čakam na tramvaj, s katerim se bom odpeljal domov. 
Pri kiosku s pomfritom si neki invalid kupi pločevinko piva. 
Mož nima celih rok, pač pa ima dlani priraščene tik pri ramah. 
Štiri korake od mene poskušata dve vrani raztrgati plastično vrečo, napolnjeno z odpadki. 
Z desno ramensko dlanjo (ali pa naj rajši rečem dlančno ramo?) si prizadeti pritisne pločevinko na vrat in jo z zobmi odpre. 
Vrani sta odprli plastično vrečo. 
Takoj letijo po pločniku pomarančni olupki, jogurtovi lončki in kartonske škatle za pico. 
Javna mizerija je priskutna, vendar izraža tudi mojo grozo. 
Ali splošna zanemarjenost je ali je ni? 
Za obe možnosti vidim številne znake. 
Strmim v odpadke in odločim: Splošna zanemarjenost je. 
Čakam na dan, ko bo vse, kar živi, priznalo svojo mučnost. 
Na vrhu stopnišča postaje tramvaja se pokaže mati z otroškim vozičkom. 
Otrok s koničastimi zobki grizlja po balonu. 
Kadar mu zobje na gumi spodrsnejo, nastane hreščeč, škrtajoč šum, ki ga še pred nekaj leti nisem mogel prenašati. 
Zdaj pribrenči S7. 
Mati z otroškim vozičkom pusti, da ji odprem vrata tramvaja. 
Ne vem, kako je prišlo do tega, da me šum spodrsavanja med zobmi in gumo ne moti več. 
V tem vidim upanje. 
Očitno so tudi odpori, ki nekoč sami minejo. 
To bi lahko pomenilo, da se vendarle približujem dnevu, ko bom lahko živel z notranjim privoljenjem. 
Prekličem svojo ugotovitev in odločim na novo: Splošne zanemarjenosti ni. 
Ne upam si opozoriti matere, da grozi otroku preplah, če bo balon počil. 
Opazka bi morala biti smešna in svarilna. 
Vendar ne najdem besed, s katerimi bi elegantno združil šalo in opozorilo ter hkrati prikril svojo bojazen. 
Že sinoči v postelji sem vedel, malo preden sem zaspal, da imam v denarnici še dve vozovnici za tramvaj, zdaj izvlečem drugo od njiju in jo vtaknem v avtomat za žigosanje. 
S kakimi skrbnimi dejanji so pospremljane hujše nesreče! 
Verjetno bom moral opustiti službo pri Weisshuhnu. 
Takšno ponižanje, da bi delal samo za četrtino starega honorarja, je prehudo celo za strpnega človeka, kakršen sem jaz. 
Verjetno se ne bom več sestal s Habedankom. 
Te štiri pare čevljev, ki mi jih je dal, bom kot ponavadi preizkusil in mu jih skupaj z ekspertizami vrnil po pošti v paketu. 
Na Ebert-Platzu zapustim tramvaj in hočem brž izginiti v levo na Gutleutstrasse. 
Tam pa mi pride nasproti Regine. 
Poda mi roko in me poljubi na lice. 
Regine je le malo mlajša od mene. 
Čudim se njeni mladostnosti. 
Vpraša, kaj trenutno delam, odgovorim ji izmikajoče, kar pri priči opazi.

Mi vseeno nočeš povedati, kaj delaš?

To je resna zadeva.

Jaz ne potrebujem spremljevalke umirajočih, hočem zaklicati za njo, vendar stavek v zadnjem hipu potlačim.

Malo zatem se spomnim, da sva z Regine celo že enkrat skupaj umrla. 
Jaz sem najprej izpraševal njo o dopustu in daljnih potovanjih, potem ona mene o konzervah in že pripravljenih menijih. 
Na koncu sva ležala izčrpana na njeni preprogi. 
Spila sva pol steklenice vina in uganjala norčije, dokler nama ni legel spanec na oči. 
Ko sva se zbudila, sva se slekla in spala drug z drugim. 
Tedaj pa se je zgodilo nekaj čudnega. 
Regina je ležala zraven mene in gledala svoj razgaljeni život. 
Nekaj časa nisem opazil, da je postala molčeča in žalostna. 
Pozvala me je, naj si ogledam njene prsi. 
To že tako in tako ves čas počnem, sem ji, mislim, odgovoril na to. 
Vendar očitno ne dovolj natančno, je rekla. 
Kaj misliš s tem? sem vprašal. 
Ali si opazil, da se mi prsne bradavice ne dvignejo več? 
Regine je imela velike podolgovate prsne bradavice in bila ponosna nanje. 
Da se ji pri erotičnih dogodkih dvignejo, je bilo zanjo vselej dokaz njene vitalnosti. 
Zdaj so bile ob straneh malo zgibnjene ali položene ali pa kolobarčasto vtisnjene. 
To spremembo sem že bil opazil, a sem jo imel za nepomembno. 
Le počasi se mi je posvetilo, da je Regine vznemirjena zaradi svojega telesa. 
In potem sem ji še rekel, naj svojim prsnim bradavicam ne prisoja tolikšnega pomena. 
V tistem trenutku sva najprej skupaj utihnila, potem pa kot par skupaj umrla.

Našla sem pismo, zakliče, ki si mi ga napisal pred osemnajstimi leti.

Ti naj pismo preberem?

Dolgočasni ljubčki so najbolj globokočutni in najtrajnejši, rečem.

Zahteve si rekel.

Ne verjamem, da vam je prav, da te nenegovane moške in propadle eksistence tako zelo prezirate. 
Sploh jih ne bi radi tako zelo prezirali, vsaj ne vseh in ne stalno. 
Radi bi našli vsaj enega, ki ga ne bi prezirali, in ko boste tega enega našli in ga zmogli ljubiti, boste lahko ljubili tudi svojo krivdo, še bolj kakor -

Ker je ta, ki ga potem ljubite, prišel iz množice tistih, ki ste jih prej zavračali, in ker se zaradi tega neupravičenega zavračanja čutite krivi, rečem.

Meni je vseeno, odvrnem, kako vi to krivdo imenujete, govorim vsekakor o krivdi, ki se nabira v nas neopazno, medtem ko mislimo, da živimo brez nje.

Vsak, kdor živi, odgovorim, obsoja druge, ki živijo z njim, pogosto desetletja. 
Lepega dne pa opazimo, da smo postali sodniki, vsak posameznik. 
Krivda, ki se je s tem spoznanjem zavemo, je potem v prid posameznemu krivcu, ki ga tedaj naposled zmoremo ljubiti. 
Zdaj se nam je posrečilo: ljubimo svojo krivdo.

Primerjalno krivdoslovje, ponovim.

In kje je zdaj spet krivda? vpraša gospod Auheimer.

Nenadoma vsi pri mizi govorijo o tem, kaj so nekoč verjeli in kako so zato postali krivi. 
Himmelsbach govori o tem, da je veroval v matere, očete in učitelje, gospa Balkhausen govori o svoji nekdanji veri v univerze, bolnišnice in sodišča, gospa Dornseif o svoji veri v mladost in moške. 
Radoveden sem, katero krivdo bo omenila Susanne, ampak ona ne spregovori. 
Občutek imam, da bi Susanne svoje goste najrajši poslala domov, ker si noče več deliti z njimi ganljivosti večera. 
Nato prinese iz kuhinje dve novi steklenici vina, jaz ju odmašim in gostom spet natočim. 
Gospa Balkhausen in gospa Dornseif imata vtis (če se ne motim), da sta priči razkritja. 
Slednjič vesta, da je v Susanninem življenju v ozadju moški. 
Susanne in jaz sodelujeva pri tej igri, četudi nobeden od naju ne ve, ali gre pri tem za igro in/oziroma ali bova že jutri vzdihovala ali pa se hihitala, ker sva igrala teater. 
Gospa Balkhausen me plaho vpraša, kaj sem po poklicu. 
Vprašanje me rahlo vznejevolji, ker se ob njem spomnim, da je moje življenje tudi na tak večer kakor danes brez privoljenja. 
Vendar odrinem slabo voljo in odgovorim, malo pijan in prskajoč, da vodim inštitut za umetnost pomnjenja in doživljanja.

K nam prihajajo ljudje, odgovorim negotovo in obenem rutinirano, ki imajo občutek, da ni nastalo iz njihovega življenja nič drugega kakor razvlečen deževni dan in iz njihovih teles nič drugega kakor dežnik za ta dan.

Ja, reče Himmelsbach, vendar poznaš ljudi, ki imajo tam besedo.

Nimaš več sploh nič opraviti z Generalanzeigerjem? vpraša Himmelsbach.

Veš, rečem, okrog provincijskega časopisa se vedno zbirajo mnogi polovični, četrtinski in celo osminski talenti, neprijetna mešanica. 
Manjša kot je nadarjenost, bolj divje poplesuje prizadeti z njo. 
Nočem se pokazati tam, če razumeš, kaj mislim.

In če ne uspe?

Mhm, reče Himmelsbach, tega ti nikoli ne pozabim. 
Bova videla.

Noč je dolga, reče gospa Dornseif, glasba v Orlandu nas bo pognala v konec tedna kakor, kakor, o moj bog, reče, nič mi ne šine v glavo.

Je pa vendar že delal za Generalanzeigerja?

Ampak zakaj govoriva tako dolgo o Himmelsbachu! je rekel Messerschmidt. 
Pridi rajši popoldne na kavo, mogoče pojutrišnjem, v četrtek, takrat samo posedam in bi te bil vesel.

Kako kaj? 
Kaj delaš? vprašava drug drugega.

Kavni avtomat hrope, črna kava kaplja v stekleno ročko. 
Messerschmidt pomije v majcenem umivalniku dve skodelici in ju obriše.

Saj veš, kako sta mi starša preprečevala življenje, to sem ti vendar povedal?

Ja, in jaz, rečem malce trapasto.

Odmajem z glavo.

Za takratne razmere zveni tole dobro, rečem.

Ha! reče Messerschmidt, je ta skromnost igrana ali pristna?

No dobro, rečem.

Tedaj mi pač telefonirajte, rečem, nemara v petek popoldne? 
Rada! 
Hvala!

Torej me ne bi bil spustil noter?

Prevzel bom nalogo, rečem.

Bojim se, da.

Včasih mi lastnica butika, v katerem dostikrat kaj kupim, podari bluzo ali obleko, ki jo je dvakrat ali trikrat sama nosila in je potem noče več prodati.

Ne misli, da sem kičasta in si želim, da bi me ljubil pri svečah, reče Susanne; razlog je preprostejši: Ne bi rada, da si me prenatančno ogleduješ.

mrtvašnici.

Za kakšno vrsto dolgočasja trpite? vprašam; za posameznim dolgočasjem ali bolj za množičnim dolgočasjem?

Ne, reče gospa Balkhausen, bila sem na poti s prijateljem, prebral je bil članek o veliki impresionistični razstavi v tubinškem likovnem salonu. 
Takoj sem rekla: Tja se odpeljiva! 
Impresionisti! 
Ljubi bog! 
Naposled lahko vidiva originale. 
Zares sva se veselila. 
Hotela sva prenočiti tam, da bi si lahko slike naslednjega dne še enkrat ogledala. 
Pri tako slovitih platnih vendar ne zadostuje, da si jih ogledaš samo enkrat, kajne da ne?! 
In potem, po večurni vožnji, sva šla v Tiibingnu v ta likovni salon. 
Takoj desno je visela slika ... eh ... imenuje se Spravilo ali kako že, vseeno, ta čudovita poletna slika, vi jo gotovo poznate! 
Tedaj me je zgrabil strahovit dolgčas! 
Mislila sem si: Ljubi bog, Cezanne. 
Pogledala sem v levo, tam je visela druga poletna slika, naslov mi ni prezenten, mislila sem si: te slike visijo danes vendar že v vsaki učilnici in vsakem tajništvu, tega človek vendar ne more več gledati! 
Ta preprosta čakalniška umetnost! 
Dolgčas me je hromil. 
Komaj sem še zmogla narediti kak korak. 
Tedaj sem pogledala svojega prijatelja, on je bil v mislih že spet zunaj. 
Že med vožnjo se je dolgočasil. 
Samo zato, da mi ne bi pokvaril veselja, ni prišel na dan z besedo. 
In potem je rekel, da si je že na avtocesti predstavljal gnečo pred slikami; od vseh strani se bodo zaletavali vate, mi je govoril, na levi je vodstvo za gospodinje iz Reutlingna, desno je vodstvo za gospodinje iz Boblingna, od zadaj vonjaš znoj starcev, pred tabo pa nori šolski razred iz Ravensburga! 
Kmalu zatem sva sedla v avto in se odpeljala domov.

Jo boste predvajali? vpraša gospa Balkhausen.

Seveda, rečem z nesmiselno vnemo in tudi še prikimam.

Vašo številko mi je dala gospe Balkhausen, kolegici sva. 
Ahh tako.

Ahh, čudovito, rečem.

Flak je kratica za protiletalsko artilerijo, rečem; v vojni so iskali sovražna letala na nebu z velikimi žarometi.

Bistri pripovedi romana Dežnik za ta dan sledimo v nizih drobnih pripetljajev v junakovi »duši« in na ulicah s kapitalom prepojenega središča evropskega bančništva. 
Spremljamo ritualiziran vsakdan ponotranjenega moža, ki ga je pred dvema mesecema zaradi »nezadostne finančne zakoreninjenosti v svetu« zapustila dolgoletna prijateljica Lisa. 
Ob dopoldnevih z luksuznimi čevlji hodi po mestu, ob popoldnevih pa ga po prihodu domov napada »ukosmanje« osebnosti. 
Doživlja »napade molčečnosti«. 
Ogiba se stikom z znanci in prijatelji na ulicah, morda tudi zato, da ga ne bi iztrgali iz zatopljenosti v lastne misli. 
Pri stikih z ljudmi je izbirčen. 
Njegov duh je pomirjen ob pogledu na invalide, ki z vozički spretno krmarijo med policami v samopostrežnici, ob pogledu na osamljene otroke ali zanemarjene grme. 
Njegov pogled na obstrance, zanemarjene in šibke reči je spoštljiv. 
Opazuje tudi lastno zmedenost in jasen občutek, da je življenje eno samo »strnjevanje mučnosti brez primere«. 
Opazovani predmetnosti subjekt dodeli metaforični pomen in se na ta način morda približa iluziji lastne avtonomije. 
Opazovalčev pogled se zataplja v bližnja bitja in predmete, »vse dokler ne pokažejo svoje slabotnosti, vse dokler ne poprosijo za milino«. 
In v tej otožni blagosti v odnosu do stvari je čustvena skrivnost te sodobne eksistencialistične knjige. 
Sledimo nadzorovanemu toku zavesti dejavnega sanjača.

