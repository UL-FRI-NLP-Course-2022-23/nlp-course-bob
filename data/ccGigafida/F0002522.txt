Janez Bogataj

SESTAVINE 50 dag prosene kaše 1 kg kislega zelja sol voda ocvirki mast 1. 
Kislo zelje operemo v hladni vodi, odcedimo in stresemo v posodo. 
2. 
Dodamo v hladni vodi oprano proseno kašo in zalijemo z vodo tako, da prekrije obe sestavini. 
3. 
Med kuhanjem po potrebi dolivamo vodo. 
4. 
Jed mora biti gosta, zabelimo pa jo z mastjo in ocvirki. 
Jedi lahko dodamo tudi na koščke narezano suho meso. 
Na enak način lahko pripravimo tudi všenato repo≈≈, tako da namesto zelja uporabimo kislo repo. 
Če pripravljamo večje količine te jedi, mora biti razmerje med kašo in zeljem (repo) vedno 1 : 2.

SESTAVINE piščančja bedra in perutnice moka jajca krušne drobtine sol olje za cvrtje 1. 
Piščančja bedra in perutnice operemo in nasolimo. 
2. 
Povaljamo jih v moki, potopimo v razžvrkljana jajca in povaljamo v drobtinah. 
3. 
Ocvremo jih na olju. 
Prvotno so jih cvrli na svinjski masti ali lanenem olju.

Avtorica in založnica prve avtorske kuharske knjige v slovenskem jeziku je bila Magdalena Pleiweis, por. 
Knafelj (1815–1890). 
ČSlovenska kuharica ali navod okusno kuhati navadna in imenitna jedila« je izšla v Ljubljani leta 1868, do danes pa je z ustreznimi dopolnili in posodobitvami (Felicita Kalinšek in Vendelina Ilc) doživela že 28 izdaj! 
Ob teh navedbah je potrebno še dodatno pojasnilo. 
Prva kuharska knjiga v slovenskem jeziku so bile seveda Valentina Vodnika ČKuharske bukve« (Ljubljana, 1799), ki pa jih je avtor prevedel iz nemških in delno francoskih knjig. 
Tudi deli Antona Zamejica ČNove kuharske bukve ali nauk najboljša in najimenitnejša jedila brez posebnih stroškov pripravljati« (Ljubljana, 1850) in Josefine Jurik ČIzurjena kuharica« (Ljubljana, 1888) sta bili kompilaciji receptov iz raznih tujih virov. 
Med recepti v knjigi Magdalene Pleiweis je tudi recept za Čljubljansko jajčno jed«. 
To je hkrati tudi prvi primer, da je neka jed geografsko opredeljena oz. poimenovana. 
Pleiweisova jo navaja v Čpetem oddelku«, kjer so recepti za pripravo jajčnih jedi, in sicer pod zaporedno številko recepta 146.

Na vzhodnem obrobju Ljubljane (Janče, Besnica, Brezje, Podmolnik, Zavoglje in okolica) je bila v navadi peka kakovostnega in nekoliko osladkanega prazničnega kruha, s katerim so obdarovali godovnike, torej tiste, ki so praznovali rojstni dan svetnika, po katerem so ob rojstvu dobili svoje ime. 
Ta praznik se še danes imenuje god ali vezovanje, tudi vezilo. 
Vezilo oziroma Čvezilka« ali Čvezivka« pomeni tudi darilo za god. 
Beseda je izpeljana iz glagola vezati, saj naj bi nekoč godovnikom darilo privezali na roko ali za vrat. 
Seveda je bilo to darilo v obliki prazničnega kruha oziroma kolača. 
Za peko janške vezivke so uporabljali elipsaste visoke lončene pekače, ki so imeli na dnu reliefne ornamente. 
To pomeni, da so spečeno vezivko vzeli iz pekača in jo postavili s širokim delom na mizo, da je bilo vidno odtisnjeno okrasje z dna posode. 
Ko so lončarji začeli opuščati izdelovanje takih pekačev, so vezivke okraševali s testenim figuralnim in rastlinskim okrasjem na širokem zgornjem delu kruha.

malo takih, ki štruklje pripravljajo sami, večinoma se zadovoljijo s ponudbo že izdelanih zmrznjenih štrukljev, ki jih ponuja prehranska industrija. 
Štruklji so tudi sinonim za praznik, saj marsikje v Sloveniji velja praznično povabilo: Pridite k nam na štruklje! 
Najpogostejše za pripravo različnih vrst štrukljev je vlečeno testo.

LJUBLJANA Z OKOLICO

LJUBLJANA Z OKOLICO

Današnje potice, menda najbolj razpoznavne sladice Slovenije, so odraz in posledica pestrega dogajanja in vplivov na našem ozemlju v stoletjih zgodovinskega razvoja. 
Potice so se razvijale med vplivi furlanske gubanice in srednjeevropskih ali podonavskih močnatih pogač ter kolačev. 
Slednji so predstavljali predvsem praznične in obredne vrste kruhov in so imeli verjetno eno najstarejših, tudi ritualnih, božanskih oblik v podobi kroga s piko. 
Take kolače najdemo slikovno dokumentirane tudi na nekaterih upodobitvah na srednjeveških freskah. 
Nekateri so poskušali poiskati povezave z latinsko besedo potissimus, kar je pomenilo nekaj najboljšega, izvrstnega, torej pogačo, ki naj bi jo pripravljali v srednjeveških samostanih. 
Seveda je ostalo pri dokaj ohlapni hipotezi, ki je poskušala nakazovati možnost, da bi se potice razvile pod vplivom srednjeveških samostanov. 
Razvoj potice je nedvomno potekal z razvojem prazničnih pogač in kolačev, ki so jih poznali tako kmetje kot tudi vrhnji družbeni sloji. 
Pripravljali so jih na več načinov: od zvijanja okroglo oblikovanega in nadevanega testa v okrogel zvitek oz. kolač do polžasto zavitega zvitka ali štruklja, ki so ga pekli v lončenem pekaču. 
Šele nekaj zadnjih stoletij se je uveljavil tudi okrogel lončen pekač s središčnim tulcem, ki je izdelavo potice privedel do današnjega načina. 
Predvsem pa je poenostavil način izdelave, ki omogoča oblikovanje potičnega zvitka iz pravokotne in ne več okrogle krpe testa. 
Sámo ime potica (tudi Čpovtíca«, Čpovitica« – tako se prvič omenja že leta 1575) odraža način priprave te sladice. 
Pomeni torej povitico, povit in z nadevom namazan kos testa oziroma zavito pecivo ali zavitek. 
Večina avtorjev, ki navajajo sicer razmeroma skromna pisna pričevanja o poticah in njihovih predoblikah, govori, da so potice nadevane z najboljšimi sestavinami, kot so orehi, lešniki, med, rozine, cvebe, ocvirki, smetana, mak idr. 
V 2. polovici 19. stoletja se jed pod imenom potica, tudi putica ali putiza, pojavlja v vseh pomembnejših nemških kuharskih knjigah, in sicer kot Čkranjsko pecivo«. 
Slovenske značilnosti potice ne zanikajo niti najnovejša kulinarična dela in kuharske monografije. 
Posamezne

To potico serviramo toplo ali hladno. 
Lahko jo ponudimo k zeleni ali zeljnati solati, primerna je tudi pri pokušini vin.

SESTAVINE Masleno kvašeno testo 2 dag kvasa 4 žlice mlačnega mleka ½ žlice sladkorja 2 dag raztopljenega surovega masla 5 žlic smetane 2 rumenjaka 1 žlica sladkorja ½ žličke soli 1 žlica ruma 28 dag bele moke 18 dag surovega masla 1. 
Iz kvasa, 4 žlic mlačnega mleka in pol žlice sladkorja pripravimo kvasec. 
2. 
Smetano segrejemo, zamešamo vanjo rumenjaka, maslo, sladkor, rum, sol in končno še kvas. 
Žvrkljamo in zamešamo med moko, dobro pregnetemo in postavimo na toplo, da vzhaja. 
3. 
Testo razvaljamo v hladnem prostoru v štirioglato za nožev rob debelo ploščo in vanjo tesno zavijemo surovo maslo. 
Zaviti moramo tako tesno, da ni nikjer videti masla ali zračnih mehurjev. 
4. 
Testo na pomokani deski previdno potolčemo, da se sprime z maslom, potem pa ga počasi razvaljamo in raztegnemo v 15 do 20 cm široko in nekoliko daljšo ploščo. 
5. 
Razvaljano testo zložimo po dolžini v tri gube in potem še v tri gube po širini (počez), da nastane štirioglata plošča, ki jo pokrijemo s prtičem. 
6. 
Čez 15 minut testo spet previdno razvaljamo, ga potolčemo in ponovno zložimo, kot je opisano pod točko 5. 
Vse to ponovimo še trikrat, vedno s 15 minutnimi presledki. 
Pred uporabo naj testo počiva 30 minut. 
Pomembno pri izdelavi tega testa je, da uporabljamo suho moko in da so prostor in vse sestavine dovolj hladni. 
Pri valjanju moramo paziti, da se testo ne trga in da vse maslo ostaja v njem. 
Izdelava ljubljanskega štruklja masleno kvašeno testo (glej zgoraj) marelična marmelada ½ skodelice posladkorjenih pomarančnih lupin 1. 
Testo ne pretanko razvaljamo, namažemo z marelično marmelado, potresemo s posladkorjenimi pomarančnimi lupinami in na rahlo zvijemo. 
2. 
Zvitek položimo na namaščen pekač in postavimo na toplo, da vzhaja. 
3. 
Premažemo z razžvrkljanim jajcem, potresemo z mandeljni, narezanimi na lističe, in spečemo v ne prevroči pečici.

LJUBLJANA Z OKOLICO

Ljubljanske skutne palačinke

SESTAVINE 2 kg krompirja 2 veliki pesti fižola v zrnju 1 velika koleraba kos prekajenega ali svežega svinjskega mesa peteršilj rumeno in rdeče korenje 1 strok česna 1 čebula lovorov list kumina poper mast in ocvirki za zabelo sol

DOLENJSKO, KOČEVSKO

Ime jedi izvira iz kostelske narečne besede Čhrga«, kar pomeni grča. 
Pravzaprav je to vrsta cmoka, ki je bil kot glavna jed ali priloga zelo cenjena tradicionalna kostelska jed. 
Hrge so še danes zelo dobra jed in jih ponudijo zabeljene z ocvirki, drobtinami ali s kislo smetano, lahko so tudi priloga k divjačinskim jedem. 
Hrge so zelo okusne tudi s svežo sezonsko solato.

Mlinci 40 dag bele pšenične moke 2 jajci malo vode 5 dag svinjskih ocvirkov ali zaseke 1. 
Iz moke, jajc in vode naredimo bolj trdo testo. 
2. 
Razvaljamo ga na več srednje velikih krp in jih bolj posušimo kot spečemo na štedilnikovi plošči ali v pečici. 
Z obeh strani morajo lepo zarumeneti. 
3. 
Hladne razlomimo, damo v skledo in prelijemo z vročo vodo (kropom) ter pustimo stati slabih 10 minut. 
4. 
Vodo odlijemo, mlince pa zabelimo s prepraženimi ocvirki ali zaseko.

Dva poltrajna mesna izdelka ob kolinah v Beli krajini. 
Žitno klobaso iz prosene kaše in svinjskega mesa, imenovano tudi Čmastaníca«, Čmasteníca«, Čmesteníca«, Ččmarica« ali Čjáglača«, pripravijo v svinjskem debelem črevesu, Ččmar« pa imenujejo nadevan želodec. 
Mastenice ali mastanice dimijo največ od 3 do 5 dni, potem pa jih kuhajo v kolerabi in krompirju, kjer so najboljše. 
Kuhajo jih tudi v korenju in krompirju, redkeje v kisli repi. 
V novejšem času v nekaterih gospodinjstvih kašo zamenjujejo z rižem. 
Take klobase naj bi bile mehkejše. 
Ker so to poltrajni izdelki, jih je treba porabiti v kratkem času. 
Za daljše hranjenje pa nekateri uporabljajo zamrzovalne skrinje.

BELA KRAJINA

Črnomaljski nádev

BELA KRAJINA

Prosta povitica

Koruzna prga ali pršjača in pleteno srce

Kozjanski krapi, žepki iz ajdovega testa, nadevani s proseno kašo in zabeljeni z ocvirki in smetano ali drobtinami, so izjemna kozjanska kulinarična posebnost. 
Pripravljajo jih kot samostojno jed ali prilogo k omakam in mesnim jedem. 
Jed bi lahko uvrstili med izumljene tradicije, če uporabim to strokovno oznako. 
Poleg tega nam je znan tudi izumitelj oz. natančneje izumiteljica. 
Milka Smole, gospodinja na turistični kmetiji Smoletova gorca na Sladki Gori, je v neki slovenski kuharski knjigi našla recept za gorenjske ajdove krape. 
Recept jo je navdušil, vendar ga je predelala po svoje. 
Predvsem se je želela približati okusu, ki bi bil sprejemljiv za njene goste. 
In gostje so jih zares odlično sprejeli. 
Največkrat jih naročijo za toplo predjed z ocvirki in kislo smetano. 
Kdor jih enkrat poskusi, se jim tudi ob naslednjem obisku ne more upreti! 
Poleg nove jedi je izbrala tudi ime: kozjanski krapi. 
Zares odličen primer, kako gastronomska dediščina lahko povzroča nove ustvarjalne rešitve. 
Odlična kuharica Milka razloži vsakemu gostu tudi pomen besede krap ali krapec, saj jed s svojo obliko spominja na to sladkovodno ribo. 
Seveda pa pristavi, da morajo biti Čkozjanski krapi kompaktni, kadar jih prerežete!«

Prleška tünka je prehranski izdelek, za katerega ne bom navajal recepta ampak bom le opisal način priprave. 
Izdelek sodi med zaščitene posebne kmetijske pridelke in ga izdelujejo v Prlekiji, severovzhodni slovenski pokrajini na desnem bregu reke Mure. 
Temeljna značilnost tega izdelka je kakovostno konzervirano svinjsko meso v zaseki. 
Ime tünka je povezano z načinom izdelave, saj je potrebno meso potopiti, zadelati (narečno Čtünkati«) v zaseko. 
Že iz druge polovice 15. stoletja izvirajo pisna pričevanja o tem načinu konzerviranja svinjskega mesa po gradovih in župniščih. 
V zapisih s konca 18. stoletja se tak način konzerviranja še imenuje tünka. 
Takrat so konzervirali mleto slanino (Čzáseka«), loj in sušeno prašičje meso. 
Prleška tünka pomeni učinkovit in predvsem kakovosten način konzerviranja svinjskega mesa, ki ohrani izjemne senzorične lastnosti. 
Boljše kose svinjine (deli stegna, ribice, hrbta, ledij, vratovine) najprej nekoliko podimijo ali pokuhajo, nato jih spečejo in ohladijo. 
Ohlajene kose mesa zlagajo v lesen čeber ali Čkiblo« in jih po plasteh temeljito zadelajo z zaseko. 
Tudi zaseko pripravijo na poseben način. 
V preteklosti so v kotlu kuhali slanino, jo zmleli, solili in ohladili. 
Danes jo pripravljajo s toplotno obdelavo trde hrbtne slanine, ki jo nato zmeljejo in začinijo. 
Zaseka in meso zorita v lesenih posodah najmanj 30 dni, sicer pa lahko ostane meso tako konzervirano tudi celo leto in kljub temu ohrani izjemno sočnost, rožnato barvo in izjemen okus. 
Meso iz tünke je bilo na jedilnikih ob večjih kmetijskih delih in za praznike. 
Danes pomembno sooblikuje gostinsko ponudbo v gostilnah in na turističnih kmetijah. 
K mesu iz tünke in zaseki (Čzábel«) ponudijo črn kruh, čebulo, papriko in vrhunska bela prleška vina.

Ajdov krapec

116 PREKMURJE

SESTAVINE 70 dag bele mehke moke 5 dag kvasa 1 žlička sladkorja za kvas 8 dag masla 1 jajce za testo 1 jajce za premaz 3 dl toplega mleka 1. 
Kvasu dodamo sladkor in malo mleka, da vzhaja. 
2. 
Vzhajani kvas zamesimo z ostalimi sestavinami in mlekom v testo. 
Testo naj ne bo pretrdo in naj se loči od posode in rok. 
Testo pokrijemo in pustimo vzhajati na toplem približno uro in pol.

PREKMURJE

vrsta klobas so Čžemlove krvavice«, za katere na kocke razrežejo suhe žemlje, jih poparijo z mastno svinjsko juho in primešajo kri. 
K vsem vrstam klobas dodajajo tudi na masti prepraženo čebulo, v novejšem času uporabijo za nadev tudi riž. 
Izdelajo tudi mesene klobase, ki jih najprej podimijo, potem pa hranijo v zaseki ali obešene v zračnem prostoru. 
Poleg črev napolnijo tudi svinjski želodec in slepo črevo. 
Ta izdelka se imenujeta Čželodec«, tudi Čpreizvuršt«, ponekod Čded« in Čbaba«. 
ČDed« je poimenovanje za polnjeni želodec, Čbaba« pa za svinjsko slepo črevo. 
Polnilo teh tlačenk so: narezana kuhana koža, srce, jezik, mesni deli glave, ledvice, deli slanine in začimbe (sol, paprika, poper, ingver, čebula). 
Nadevani želodec zašijejo in ga nekaj časa kuhajo. 
Potem ga obtežijo, da dobi gladko in ravno obliko, ter obesijo za dva dni v dim. 
Po tem postopku je že primeren za uživanje – narezan in začinjen z bučnim oljem, kisom in čebulo. 
Ob kolinah je v navadi tudi kuhanje žolce (Čžúica«, Čžoica«) iz kož in parkljev. 
Pomemben izdelek ob kolinah so tudi ocvirki, mast in slanina ali Čšpei«. 
Iz trde slanine (hrbtni del) naredijo Čzabel« (tudi Čzábiu«, Čzábeu«, Čzásika«), in sicer tako, da jo zmeljejo s strojem. 
Prvotno so uporabljali posebna lesena koritca, v katerih so jo sekali s sekáli. 
Veliko pozornost so številne generacije Prekmurcev, zlasti na Goričkem, posvečale kakovostnemu sušenju in zorenju svinjskih stegen. 
Večstoletne izkušnje konzerviranja teh najboljših delov prašiča so privedle do vrhunskega izdelka, ki ga poznamo pod imenom in blagovno znamko prekmurska šunka. 
Uvrščena je med zaščitena živila z označbo geografskega porekla. 
Po svoji vrhunski kakovosti je danes enako cenjena kot kraški ali vipavski pršut. 
Vonj in okus prekmurske šunke sta značilna za zrelo suho meso in slanino, ki ju dopolnjujeta žlahtna aroma po dimu in zmerna slanost. 
Vodilni proizvajalec prekmurskih šunk je Mesarstvo Kodila iz Murske Sobote.

Prekmurski bograč

PREKMURJE

Okusno mlečno juho iz svežih sliv in prosene kaše pripravljajo na Štajerskem in v severovzhodni Sloveniji. 
Juha velja za zelo osvežilno, zlasti v času del na polju ali v vinogradu.

MARIBOR, POHORJE, DRAVSKA DOLINA, KOZJAK

Pohorje je največje centralnoalpsko gozdnato hribovje v severovzhodni Sloveniji. 
Poleg številne divjadi v gozdovih rastejo tudi gozdni sadeži, med njimi tudi brusnice. 
Prav slednje so temeljni nadev za pohorsko omleto, sladico, ki predstavlja značilen Čizum« kuharjev iz obdobja po koncu druge svetovne vojne, seveda ob spogledovanju z nekaterimi mednarodnimi sladicami.

SPODNJA SAVINJSKA IN ŠALEŠKA DOLINA, CELJE IN LAŠKO

SPODNJA SAVINJSKA IN ŠALEŠKA DOLINA, CELJE IN LAŠKO

S poticami je nekaj podobnega kot s štruklji: predstavljajo eno najbolj razširjenih in predvsem značilnih skupin jedi v Sloveniji. 
Potice so danes tako kot štruklji pretežno sladke, poznamo pa tudi nekaj slanih z zelenjavnimi, zeliščnimi ali mesnimi nadevi. 
Razlikujemo jih tudi po obilju nadevov. 
Pri tem so zlasti v preteklosti poskušale gospodinje Čponarejati« nekatere bogate nadeve s tistim, kar so imele pri roki. 
Danes so vse te izkušnje, ki so bile v preteklosti znamenje revščine in pomanjkanja, morda ene najbolj izzivalnih za iskanje novih ustvarjalnih smeri tudi v slovenski gastronomiji.

KOROŠKA

KOROŠKA

Na Solčavskem izdelujejo sirnek tudi tako, da skuti iz posnetega mleka primešajo kumino in sol. 
Vse skupaj dobro premešajo in stlačijo v kozarce ali deže. 
Po vrhu se lahko polije smetana in tako sirnek zori. 
Pred uživanjem nekateri dodajo smetano, kar pa ni nujno. 
Primerno zrel sirnek je izredno okusen s črnim kruhom, k njemu lahko ponudimo tudi jabolka, med ali marmelado iz črnega bezga ali sliv. 
Gospodinje uporabljajo sirnek kot dodatek h kremni juhi, ki se imenuje sirnica. 
Sirnek je tako rekoč obvezna priloga k narezku iz zgornjesavinjskega želodca, vratovine in salam.

Móhovt, narečno imenovan Čmóhod«, je vrsta poltrajne, soljene in začinjene skute, ki ji dodajo smetano in kumino ter dobro premešajo. 
Pri dodajanju smetane moramo biti previdni, saj moramo upoštevati stopnje njene maščobnosti in paziti, da je zelo enakomerno umešana v celotno količino skute. 
Jed poznajo v vsem alpskem svetu Slovenije, seveda z različnimi lokalnimi narečnimi imeni (Čmohont«, Čmohat«), načini priprave in predvsem tudi dolžino trajanja živila. 
Mohovt je svež in okusen skutni namaz ali priloga k lokalnim zgornjesavinjskim mesninam.

ZGORNJA SAVINJSKA DOLINA

Zgornjesavinjski želodec

ZGORNJA SAVINJSKA DOLINA

Zdrkanka

ZGORNJA SAVINJSKA DOLINA

Fúnšterc je popularna jajčna omleta Zasavja, ki je bila najbolj cenjena med rudarji in tudi v njihovih družinah, saj so bila na jedilnikih jajca zaradi nizke življenjske ravni prej izjema kot pravilo. 
Funštercu pravijo tudi knapovsko sonce. 
To poimenovanje pove tako rekoč vse o obliki, izgledu in uporabi jedi. 
Omleta je morala biti debela in okrogla, pa tudi rahla (zato so nekatere gospodinje dodale v maso tudi sneg iz beljakov) in rumene barve kot sonce, ki ga rudarji med svojim delom pod zemljo seveda niso videli. 
Zato jim je funšterc pomenil njihovo sonce, saj je bil izredno cenjen kot malica rudarjev. 
Močno masten funšterc so jemali s seboj v jamo in ga uživali za malico s hladno črno kavo. 
V rudarskih družinah je bil prav tako občasno del vsakdanjih jedilnikov, in sicer za kosilo ali večerjo. 
Razrez omlete na različno število trikotnih kosov je odražal število družinskih članov. 
V pomladnem času so k funštercu jedli tudi solato, s slanino zabeljen regrat ali berivko, dober pa je bil tudi s fižolom in krompirjem. 
V maso za omleto so pomakali in ocvrli tudi bezgovo in akacijevo cvetje ali pa so vanjo polagali jabolka. 
Še danes ga nekateri jedo z marmelado ali pa politega z malinovcem. 
Naslednji dan je primeren tudi za jušno zakuho.

ZASAVJE

Trojanski krofi

228 GORENJSKA

1. 
Mleko zasirimo pri temperaturi od 32 do 35 °C, in sicer od 15 do 20 minut. 
2. 
Sirno grudo premešamo, zdrobimo s trnačem in počakamo, da se zrna usedejo. 
3. 
Odlijemo sirotko in sirno grudo obdelujemo z rokami, pri čemer iztiskamo preostalo sirotko in jo sproti odlivamo. 
Med tem delom sirno grudo tudi solimo. 
4. 
Z grudo ali drobljencem napolnimo plitve lesene modele z dnom velikosti 20 x 20 cm. 
V njih ostane en dan. 5. 
Naslednji dan vzamemo sir iz modelov in ga polagamo na police, kjer se osuši. 
Vsak dan hlebčke obračamo in dosolimo. 
6. 
Ko se posušijo, jih zložimo v lesene čebre. 
Vmesne prostore med hlebčki zapolnimo z grudo zdrobljenih hlebčkov. 
Hlebčke nalagamo plast za plastjo, dokler čeber ni poln. 
Na vrh položimo okroglo leseno ploščo in jo obtežimo s kamnom ter zalijemo s sirotko. 
Tako je sir pripravljen za zorenje. 
Med zorenjem se oblike hlebčkov zabrišejo.

ČMásovnik«, Čmásounik«, Čmáslenik«, Čmásovnk«, Čmásunk«, Čmásovnek«, Čmásovnjak«, Čmáslenjak«, Čmásunek« so lokalni narečni izrazi na Gorenjskem za izdatno gostljato zabeljeno jed iz bele, ajdove ali koruzne moke, ki jo zakuhajo v vročo smetano. 
Jed sodi v kulinarično skupino močnikov in sokov. 
Lahko je samostojna in jo uživamo s črnim kruhom ali kislim mlekom, lahko je priloga k ajdovim in koruznim žgancem. 
Ko vmešajo moko v smetano in zmes segrevajo, ponekod dodajo tudi jajce, vendar preden smetana spusti maščobo. 
Masovnik je prav gotovo ena od razvojno starejših jedi in je bila značilna za krepek zajtrk pred delom na polju ali v gozdu, v planinah pa so ga kuhali tudi za kosilo. 
Iz nekoliko starejših pričevanj lahko strnemo, da so maslovnik naredili z zakuhanjem moke v pinjeno mleko. 
Takega so imenovali Čvolovi maslovnik« in ga npr. omenja tudi Ivan Tavčar v Cvetju v jeseni. 
Zlasti na nekaterih gorenjskih planinah so kuhali posebno vrsto maslovnika iz surovega masla in koruzne moke ter ga imenovali Čmartin«. 
Danes nastopa maslovnik v kulinarični ponudbi nekaterih turističnih kmetij.

GORENJSKA

GORENJSKA

V Ratečah poznajo še eno vrsto krapov, in sicer z nadevom iz skute ali Čšprésa« in koruznega zdroba ali krušnih drobtin. 
Nekatere gospodinje so skuti primešale tudi kašo, prepraženo čebulo, zaseko, cimet in drobnjak.

GORENJSKA

Ajdova kaša z gobami

GORENJSKA

GORENJSKA

GORENJSKA

GORENJSKA

gorgonzolo. 
Ustaljena porcija žlikrofov šteje okoli 40 kosov, seveda pa jo nekateri jedci krepko prekašajo. 
Zaradi tradicionalnega postopka izdelave in recepta je Ministrstvo za kmetijstvo, gozdarstvo in prehrano Republike Slovenije leta 2002 tudi uradno zaščitilo tradicionalni ugled idrijskih žlikrofov. 
Po podatkih Društva za zaščito in promocijo idrijskih jedi naj bi na Idrijskem vsako leto naredili in pojedli skoraj 40 ton žlikrofov!

ROVTARSKO, IDRIJSKO, CERKLJANSKO

SESTAVINE 2 jabolki 10 dag fižola v zrnju 3 dag surovega masla žlička moke 1. 
Zvečer namočimo fižol. 
2. 
Jabolka olupimo in jih skuhamo. 
3. 
Posebej skuhamo fižol in mu po kuhanju odlijemo vodo. 
4. 
K fižolu prilijemo jabolčno vodo in kuhana jabolka ter vse dobro pretlačimo. 
5. 
Iz masla in moke naredimo svetlo prežganje, z njim zabelimo zmes in jo dobro premešamo.

ROVTARSKO, IDRIJSKO, CERKLJANSKO

SESTAVINE Testo 50 dag bele moke 3 dag kvasa 1 čajna žlička sladkorja mleko za zamesenje testa 2 žlici olja 1 žlička soli Nadev 1 jajce 10 dag svežega luštreka 40-50 dag na drobne kocke narezanega suhega svinjskega mesa olje 1. 
Iz navedenih sestavin zamesimo dobro krušno testo, ki naj pokrito vzhaja. 
2. 
Vzhajano testo razvaljamo na debelino 1 cm v pravokotno obliko in namažemo s stepenim jajcem. 
3. 
Kuhano in ohlajeno suho svinjsko meso narežemo na drobne kockice in ga potresemo po testu. 
4. 
Luštrek drobno narežemo (nasekljamo) in ga potresemo po mesu. 
5. 
Namazano testo zvijemo v zvitek, ki ga na obeh koncih stisnemo. 
6. 
Zvitek položimo pomaščen štirioglat pekač in pečemo v pečici približno 45 minut pri temperaturi 160 °C. 7. 
Ponudimo toplo ali hladno narezano na rezine.

Pajtíčke

DOLINA SOČE

Bovški sir

DOLINA SOČE

DOLINA SOČE

DOLINA SOČE

Danes so Goriška brda oz. Brda razpoznavna predvsem po vinih. 
Vendar pa ne kaže prezreti znamenitih briških češenj ali Ččériešenj«, ki še vedno v maju s svojimi cvetovi pobelijo briške brajde. 
Pridelovanje češenj izvira še iz avstro-ogrskih časov, ko so bile izredno ugodne tržne razmere za to sadje. 
Podobno je bilo tudi z breskvami in slivami. 
Češnje so vozili v vsa večja mesta in obmorska letovišča. 
Najprej do trgovcev v Gorici in Krminu, od tam pa naprej po monarhiji. 
Ženske in nekateri moški so jih nosili naprodaj na kolesih in z vlakom do Tolmina, Jesenic in Bleda, Škofje Loke, Ljubljane, Celja in še dlje. 
Bila jih je cela vrsta od zgodnjih do poznih hrustavk, imele pa so različna lokalna imena: Ččúfarce«, Čvipavke« ali Čdrugobernice«, Ččempévke«, Čprváčence«, Čtercínke« (po izviru iz Tarcenta), Čkarnjevke« (po izviru iz Karnije), Ččrnice«, Čcepíke«, Ččrne cepike«, Čnapoleonke« in še druga poimenovanja. 
Pomembnejših sledov v gastronomiji niso pustile, kar dokazuje, da so bile predvsem tržno blago in sadje, ki so ga postregli gostom. 
Briške češnje so še vedno pojem posebne slovenske kakovosti. 
Na sadjarsko dejavnost z bogato kulturno dediščino vsako leto opozarja tudi turistična prireditev ČPraznik češenj« v Dobrovem, ki je največja tovrstna kulturna in turistična prireditev v Sloveniji.

GORIŠKA BRDA

SESTAVINE 1 kg krompirja 3 stroki česna repno zelje, tj. repni listi panceta poper sol 1. 
Krompir olupimo, operemo in skuhamo skupaj s česnom. 
Ko sta kuhana, ju pretlačimo. 
2. 
Repne liste skuhamo posebej. 
Ko so kuhani, vodo odlijemo in jih pretlačimo v krompir. 
3. 
Zabelimo s pocvrto panceto in popramo.

ČFúje«, imenovane tudi Čfúlje« ali Čpunjáve«, so v Brdih posebne vrsta krušnih kuhanih svaljkov ali cmokov, ki jih poznajo tudi v sosednji Furlaniji. 
Jed je le ena v vrsti jedi, ki so jih pripravljali iz starega kruha, obogatenega z mesnimi, začimbnimi in drugimi dodatki, ki so to jed povzdignili na raven doživljanja praznika. 
Fuje so bile namreč ena od značilnih jedi o veliki noči, in sicer so jih v Brdih pripravili že za velikonočni zajtrk.

GORIŠKA BRDA

Ime za to vrsto pečenih štrukljev iz vlečenega testa izvira iz narečne besede Čwljka«, kar pomeni oljka. 
V nadevu za te štruklje so namreč poleg pocvrtih in na rezine narezanih klobas ter salam tudi oljke in začimbe. 
Nadevane štruklje, ki so jih v preteklosti največ pripravljali pozimi ob kolinah, med pečenjem večkrat premažejo z briškim vinom. 
Štruklje so pripravljali iz vlečenega ali kvašenega testa. 
Glede na kuharsko znanje in zahtevnost priprave je bilo izdelovanje štrukljev iz kvašenega testa bolj razširjeno. 
Poleg tega so štruklje iz vlečenega testa vedno pekli, iz kvašenega pa kuhali v vodi tako kot druge vrste štrukljev. 
Zaradi mesnatega nadeva so te štruklje vedno ponudili tople ali vsaj mlačne. 
Pripravljali so jih kot prilogo k zelju, repi ali špinači, pogosto pa so bili tudi samostojna jed. 
V nekaterih družinah so kuhali Čwljkavo« tudi iz krompirjevega testa.

GORIŠKA

GORIŠKA

ČŽvárcet« je značilna goriška in tudi širše primorska telečja obara, ki jo zabelijo z maslom in je ne okisajo kot nekatere druge obare ter omake.

VIPAVSKA DOLINA

Fižolova mineštra

VIPAVSKA DOLINA

Vipavski štruklji

SESTAVINE 25 dag rjavega fižola v zrnju 25 dag krompirja 25 dag kislega zelja 1 pest ješprenja 30 dag prekajenega svinjskega mesa (klobasa ali pršutova kost) 1 lovorov list 1 žlica moke 1 strok česna oljčno olje sol poper 1. 
Fižol namočimo čez noč v vodi. 
Naslednji dan mu dodamo olupljen in na kose narezan krompir, kos prekajenega svinjskega mesa, lovorov list ter zalijemo z večjo količino vode. 
Kuhamo na umirjenem ognju. 
Ko je fižol kuhan, do polovice dodamo še pest ješprenja. 
2. 
Kislo zelje kuhamo v vodi, dokler le-ta ne povre. 
3. 
Iz moke in olja naredimo temno prežganje, ki mu dodamo še strt česen. 
Prežganje vlijemo na kuhano zelje in premešamo. 
4. 
Zelje primešamo krompirju, fižolu in mesu, solimo, popramo, premešamo in kuhamo še 20 minut. če je jota premalo gosta, dodamo še nekaj pretlačenega kuhanega fižola in krompirja. 
Jota je najboljša šele naslednji dan.

Fuži in brkinski slivovec

Istrska jota

Mineštre

SESTAVINE nariban (ali z valjarjem zdrobljen) star bel kruh (krušne drobtine) in naribana pinca (drobtine iz pince) nasekljani koščki pršuta in/ali pancete nariban ovčji sir ali parmezan jajca (na 1 kg drobtin 5 jajc) rozine oljčno olje svež ali posušen šetraj ščepec soli poper kokošja juha 1. 
V večji skledi zmešamo krušne drobtine, ovčji sir, koščke pršuta ali pancete, jajca, rozine in zabelimo tako, da na oljčnem olju pocvremo sesekljan svež šetraj. 
2. 
Dodamo nekaj žlic kokošje juhe, sol, poper in vse dobro premešamo. 
3. 
Iz nastale mase oblikujemo približno 7 cm dolge svaljke in jih kuhamo v slanem kropu (ali juhi), dokler ne splavajo na površje. 
4. 
Ponudimo kot toplo samostojno jed.

SLOVENSKA ISTRA

SLOVENSKA ISTRA

Istrski štruklji

Kalamari

SESTAVINE več manjših kalamarov nekaj strokov česna peteršilj krušne drobtine oljčno olje sol zobotrebci za spenjanje 1. 
Kalamare očistimo in jim odrežemo lovke. 
2. 
Lovke sesekljamo s peteršiljem in česnom, dodamo drobtine in nekoliko posolimo. 
3. 
Z nadevom napolnimo kalamare in jih spnemo z zobotrebci. 
4. 
V kozici segrejemo oljčno olje, polagamo nanj nadevane kalamare in jih dušimo ter cvremo, da se zmehčajo. 
Ko so ocvrti na eni strani, jih obrnemo. 
Med dušenjem jim dolijemo nekaj belega vina. 
Polnjene kalamare lahko pečemo tudi na žaru.

SLOVENSKA ISTRA

Adamlje S., Slovenska kuhinja, Ljubljana 1995. 
Adamlje S., Bogataj J., Kuhinja Slovenije, Ljubljana 2000. 
Bogataj J., Mleko, Ljubljana 1999. 
Bogataj J., Krušni zakladi Slovenije, Ljubljana 2003. 
Bogataj J., Ustvarjalna Slovenija, Ljubljana 2005. 
Bogataj J., Slovenia, The festive table. 
Culinary cultures of Europe, Strassbourg 2005, 397-410. 
Bogataj J., L. Kužnik, Na Gorenjskem je fletno in okusno, Ljubljana 2005. 
Dober tek ded – Bog žegnaj Čuače«, Zbirka receptov narodnih jedi na Cerkljanskem, Cerkno 1999. 
Filiputti W., Furlanija Julijska krajina, Pot okusov, Savigliano, Ljubljana 2004. 
Fras M., Prleška kuhinja, Ljubljana 1999. 
Godina-Golija M., Prehranski pojmovnik za mlade, Maribor 2006. 
Goljat A., Potice, Ljubljana 2003. 
Goljat A., Kruh, Ljubljana 2004. 
Hafner P., Ta dobra stara kuha, Ljubljana 1982. 
Ilc M. (s.
Vendelina), Novak E., Zmeraj sestra Vendelina, Osnove dobre domače kuhinje, Ljubljana 2003. 
Ilich I., Stare slovenske jedi za prijatelje, Ljubljana 1997. 
Khalil K., Nerajska hrana, Črnomelj 1999. 
Kuhar B., Sto značilnih jedi slovenskih pokrajin, Ljubljana 1999. 
Kuhar B., Dolenjska in belokranjska kuhinja, Ljubljana 2002. 
Kuhar B., Štajerska kuhinja, Ljubljana 2003.

Svetik P., Kostelske drobtine, Hrib 2000. 
Štrukelj J., Štruklji za vsak okus, Ljubljana 2000. 
Videčnik A., Zgornjesavinjčani od rojstva do smrti, Mozirje 1999. 
Zadravec J., Značilnosti ljudske prehrane v Prekmurju, Murska Sobota 1998.

KAZALO SLOVENSKIH GASTRONOMSKIH REGIJ IN JEDI

Bleki, 351 Sope, 352 Goriški golaž s polento, 354 Žvarcet, 357 Múlce ali krvavice, 359 Goriške pečenice v vinu, 360 Pinca, 362 Goriška gubanca, 364 VIPAVSKA DOLINA, 367 Vipavska jota, 368 Fižolova mineštra, 371 Šelínka, 372 Skuha, 375 Vipavski pršut, 376 Nanoški sir, 378 Vipavski štruklji, 381 KRAS, 383 Kraška jota, 385 Šelinka, 386 Kraški pršut, 388 Kraška panceta, 390 Kraški zašinek, 392 BRKINI, KRAŠKI ROB, 395 Fuži in brkinski slivovec, 396 SLOVENSKA ISTRA, 399 Kruh z oljkami in figov kruh, 401 Istrska jota, 402 Fritaje ali frtalje, 404

Pašta, 407 Mineštre, 408 Nakelda, 410 Istrski štruklji, 413 Bakala na belo in rdeče, 414 Ribe v šavorju, 418 Kalamari, 420 Pedoči, 423 Figov hlebček, 424

Tóči, 331 Tržiške bržole, 268 Vipavski pršut, 376 Zasavska jetrnica, 222 Zgornjesavinjski želodec, 200 Žabji kraki, 20 Žitna klobasa jáglača ali masteníca in čmar, 71 Žvarcet, 357 PERUTNINA Pečena gos ali raca z mlinci in rdečim zeljem, 66 DIVJAČINA Polšja obara, 50 RIBJE JEDI IN MORSKI SADEŽI Bakala na belo in rdeče, 414 Kalamari, 420 Pedoči, 423 Ribe v šavorju, 418 Soška postrv v ajdovi ali koruzni moki, 308 Ščuka s fižolom, 48 POGAČE, GIBANICE, OMLETE Ajdov krapec, 111 Belokranjska pogača, 75 Belokranjska povitica, 77 Erpica ali jerpica, 101 Fritaje ali frtalje, 404 Frtálje ali cvrče, 326 Funšterc ali knapovsko sonce, 217 Haloška gibanica, 103

Kipjena gibanca ali kvasenica, 148 Koruzna prga ali pršjača, 82 Kozjanska kruhova potica, 97 Ocvirkove pogačice, 121 Pohla, 213 Prekmurska gibanica, 138 Prleška gibanica, 112 Prosta povitica, 78 Sirova zafrk(n)jača, 91 SLADICE Ajdnek, 210 Bizeljska mlinčevka, 85 Blejska kremšnita ali kremna rezina, 272 Bovški krafi, 315 Dražgoški kruhek, 270 Fige Prešernove, 178 Goriška gubanca, 364 Hubánca, 342 Istrski štruklji, 413 Jabolčni štruklji (kuhani in pečeni), 32 Kobariški štruklji, 312 Kozjanska mlinčevka, 95 Ljubljanske skutne palačinke, 42 Ljubljanski štrukelj, 40 Lúštrkajca, 291 Medena potica, 39 Ocvirkovka ali ocvirkova potica, 38 Orehova potica, 36 Pajtíčke, 292 Pehtranova potica, 36 Pehtranovi štruklji, 30

Pohorska omleta, 162 Potice, 34 Repni retaš, 137 Sirovi (skutni) štruklji, 33 Šfojáda, 337 Štruklji, 28 Trentarske kloce ali krafni, 310 Trojanski krofi, 224 Vipavski štruklji, 381 Želševka, 289 Žemeljna potica, 177 SADJE IN SADNE JEDI Briške češnje, 320 Figov hlebček, 424 Hruškova čežana s štrukeljci, 172 Trják ali terják, 275

Abecedno kazalo jedi

Knjiga je tiskana na papirju UPM Finesse. 
EUROPAPIER

