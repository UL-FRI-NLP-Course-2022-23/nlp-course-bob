Tako se mi praviloma dogaja, da na ulicah, poimenovanih po pisateljih, ponavadi ne srečam nobenega mojstra peresa (razen v Ljubljani na Nazorjevi, Čopovi in Cankarjevi). 
Je pač tako, da s(m)o najbolj zaslužni po smrti. 
Pa še takrat je z njimi (nami) velik križ.

Kaj preživlja spolno zlorabljeni otrok

S spolnim nasiljem se je težko soočiti. 
Je kot vihar, ki pustoši po notranjosti. 
Bližji ko so otroku odrasli nasilneži, v večji tornado prehaja. 
Silnice zavesti lomijo otrokovo notranjost kot kopja rebra. 
Predstavljate si otroka ob mami, ki jo ima rad, ki naj bi mu pripovedovala pravljice, ga objela, uspavala, poljubila, mu pojasnjevala svet in stvari v njem, ki jih mali ne razume. 
O tem mu govorijo knjige, filmi, šola, vrtci, otroške pesmice, pravljice, televizija, družina in družba nasploh. 
Morda ta mama vse to počne. 
Morda ga ljubkuje in poljublja. 
Morda je nežna in zaščitniška in otrok je zadovoljen. 
Zadovoljen, vse dokler se ne začne zavedati, kaj pomenijo njena ljubkovanja, poljubi in nežnosti. 
Takrat se zlomi prvo kopje. 
Ko se zave, kaj se dogaja. 
Njena ljubkovanja, poljubi in nežnosti postajajo čedalje bolj neprijetna, bolj in bolj ogabna, ostudna, gnusna. 
Kot sluz so, ki polzi čez otroka. 
Takrat udari drugo kopje. 
Kako se obvarovati, zbežati in zavrniti nekoga, kot je mama. 
Za otroka nastane nepremostljiv precep med ljubeznijo do bližnjega in njegovo zavrnitvijo. 
In konec koncev je od odraslih odvisen. 
Brez njih še ne more obstati v svetu. 
In nič ne naredi. 
Ta nič sproži tretje kopje, morda kasneje v dobi zorenja, še bolj samouničevalno, obtožujoče: nič nisi naredil, dopustil si, celo erekcijo si doživel, kar pomeni, da si sodeloval. 
Ta je najhujši, nepomirljiv prepad med biološkim odzivanjem na spolne dražljaje na eni strani in emotivnim, mentalnim odporom do tega na drugi. 
Ko zlorabljeni otrok pade v ta precep, se začne kaznovalna politika do samega sebe. 
Kaznovati se in se s tem očistiti. 
In odpor do sebe je lahko tako hud, tako močan, da se ljudje poškodujejo, porežejo, udarijo, ubijejo. 
In tu, na tej točki, se začne odpletati pričujoča knjiga.

Halo, oglaševalec, pa vejica?

Hoja po gozdovih pa ima zunaj teh opažanj, postavljenih v književne okvire, lahko za bralca s kateregakoli konca evropske celine posebno razsežnost. 
Pragozdov v Evropi - razmeroma nedotaknjenih širjav, kakršne obdajajo Apalaško stezo - praktično ni več, kajti ljudje in urbanizacija smo se zarinili v domala vse krajinske celote in jih podredili svojim potrebam. 
V Sloveniji imamo tisočletni pragozd priložnost videti v višavskem predelu Kočevja, kjer je neposekan ostal po zaslugi odloka proti sečnji. 
Zanj je v 19. stoletju poskrbel grof Auersperg. 
Izkušnja ob srečanju z drevesnimi orjaki, ki obvladujejo prostor s svojimi zakonitostmi, človeka, navajenega odtujene pokrajine, osupne. 
Brysona in Katza in nas. 
Ampak do sem vse gre. 
Kaj pa, če ti v tej samotni divjini prekriža pot kosmatin?

Herrero poroča o nekem dogodku, ki dobro ponazarja skoraj neuničljivo grizlijevo žilavost. 
Pripoveduje o poklicnem lovcu z Aljaske, z imenom Aleksej Pitka, ki je po snegu zalezoval velikega samca in ga nazadnje podrl z dobro namerjenim strelom v srce iz lovske puške velikega kalibra. 
Pitka bi takrat najbrž moral imeti pri sebi opozorilce: Najprej se prepričaj, ali je medved res mrtev. 
Šele potem odloži puško. 
Lovec se je previdno približal grizliju in minuto ali dve opazoval, ali se bo zganil, in ko se ni, je prislonil puško k drevesu (huda napaka!) ter stopil k njemu, da bi vzel plen. 
Ko je bil ob njem, pa je medved planil pokonci, od spredaj šavsnil s svojimi ogromnimi čeljustmi po Pitkini glavi, kakor bi mu hotel pritisniti krepak poljub, in mu z enim samim ugrizom odtrgal obraz.

V drugo smer, z vzhoda na zahod, sta Ameriko prečkala Avstrijca, brata Stefan in Tobias Micke, doma z Dunaja, v kolesarskem dresu in na biciklih. 
Pardon, vsak na svojem zelenem Gary Fischer Utopia gorskem kolesu z 21 prestavami, darilu podjetja International Bicycles iz Bostona. 
Start: Plymouth Rock, kjer je odmaknjenega leta1620 ladja Mayflower izkrcala na ameriško obalo 41 romarjev. 
Cilj: San Francisco; s simpatično germansko vztrajnostjo in mladostno neomahljivostjo dosežen: 6700 km v 68 dneh.

10. 
Želje so tu zato, da se izpolnijo.

Spet pri močeh, se odpraviva skozi kaduljino pustinjo: v višinski puščavi Oregona prebiva na razdalji 200 kilometrov - natančno prešteto - 60 ljudi. 
In od teh skoraj vsi v eni sami samcati vasici: Junturi. 
Do te točke na najinem zemljevidu hočeva brezpogojno priti, preden začne žgati okrutno popoldansko sonce. 
Pot zato zastaviva navsezgodaj. 
Ker v Valeu sprejemajo kreditne kartice samo na bencinski črpalki (nama pa je gotovina večinoma pošla), v okrepčevalnici na Tobijevo kartico pozajtrkujeva zapečene kroglice iz sesekljanega mesa in krompirjevo sirove krokete.

Hladnokrvna in nepremagljiva kot sva, se odločiva, da jo bova enostavno potegnila do Burnsa. 
Pol poti do tja imava tako in tako za sabo (glede na Vale, seve). 
Vodne zaloge ne dopolniva. 
Le čemu? 
Prvič, za kocke ledu te tukaj oberejo za nekaj čednih centov. 
Drugič, na Prelazu pitne vode (ki leži borih 20 kilometrov odtod), teče izmed kamenja izvirek. 
Tako so nama vsaj povedali v Valeu ...

V moji predstavi so bile puščave vedno ravne, ploske kot likalna deska, gladke kot morje. 
Tale tu je posuta z zoprnimi griči in hribi. 
Že iz velike daljave lahko uzreš muko, ki ti jo ljubeče pripravlja puščavski svet ... 
Tudi puščave niso več, kar so bile nekoč.

V svoji agoniji pobobnam po vratih vlačilca s priklopnikom, ki s prižganim motorjem stoji ob cestnem robu. 
Odpre mi krmežljav možak in se nezaupljivo zabolšči vame. 
Bi mogoče imel malo vode ali kakšne druge pijače zame? 
Ne, nič nima. 
Čisto nič. 
Že zato ne, ker sva ga sredi te pustinje zmotila pri njegovem popoldanskem dremežu. 
(Tega ne reče, a se mu toliko razločneje poblisne iz oči, tik preden se vrata spet ne zadrlesnejo.) 
Tovornjakar s pivskim trebuhom, ki ga cesta pelje skozi puščavo, pa brez pijače?!

Oaza: voda ni bila še nikoli tako čista, tako hladna, tako okusna, tako pitna. 
Rešena sva in menda sva tudi videti, kakor da bi pravkar vnovič ušla smrti iz krempljev. 
Tovornjakar, ki je prejšnji večer odpeljal iz San Francisca in si hoče tukajle, na najinem parkirišču, malo razmajati noge od pritiskanja na sklopko in plin, nama podari lubenico in nekaj zalogajev čipsa.

M

6700 km v 68 dneh (zemljevid, objavljen v knjigi Biciklistični žar)

Toda kaj, ko pa je bila skoraj gluha!

»Če res ne boš nikomur povedal,« je ob postreženi malvaziji nepričakovano vrgla nekega poletnega popoldneva, ko sem bil na dopustu doma in sem v njenem stranišču napeljal vodo za umivalniček, ki si ga je zaželela. 
Razodela se je v svoji materinskosti in če naj bom pravičen, moram reči tudi v ljubezni. 
To je bilo povračilo za mojo, recimo,pozornost do nje.

Za hipec sem lahko ujel prsteni obraz prepadlega: s priprtimi usti je strmel v neskončnost. 
Krepak možakar. 
Človek bi ne rekel, da lahko takega vrže. 
Cerkev se ni takoj pomirila.

»Vi ste bili sosedje, jo boš ti nosil.«

rva esejistična zbirka Uroša Zupana, Svetloba znotraj pomaranče (1996), je razmišljala o Zupanu posebej pomenljivih sodobnih pesnikih sveta. 
Pesem ostaja ista razmišlja o glasbi in je kljub razdeljenosti na kronološka poglavja enovit esej, ki svojo »glasbeno temo« preliva skozi fragmente kakor pesniško temo skozi verze; sugestivno, da se vsak fragment odpira v druge in tudi s tem spominja na odprto sugestijo glasbe.

Prvi vidik glasbene časnosti je spominsko-doživljajski pogled nazaj v trboveljski prostor varnosti in občutje svetlobe sveta, s prijateljstvi, ki jih veže rock in Hesse, z »ritualnim šamanskim plesom« v Mladinskem klubu, z dramatičnim iskanjem zaželene muzike po redkih ploščarskih trgovskih zalogah, z dramatično izbiro v velikih ploščarnah čez mejo, s hlastnim prebiranjem »Džuboksa«. 
»Živeti v glasbi«, skoznjo, nemara pomeni maksimalizirati občutek svetle živosti skozi mravljinčasto fascinacijo, pretres, krč v telesu, kakor pred sliko, ljubeznijo, pesmijo. 
- Osebna doživetja glasbe se v eseju sproti premikajo v njeno občejšo izkušnjo: postaja »kapsula za potovanje skozi čas«, najprej nazaj v mladostno-svetlo Trbovlje, v katerem je rock za Zupanovo generacijo odsev mladostnih sanjarjenj, »kažipot življenja«, in glasbeniki njegovi »kultni profesoriji«. 
Nato pa za potovanje tudi tja, kjer se je glasba pojavljala kot izbruh energije, »kreativnega duha« nekega prostor-časa: s prelivanjem oceana, kopnine in zraka v LA-ju ali v s svetlobo prežarjenim beatniškim San Franciscom ali v jazzovsko melanholični viziji Atlantske Evrope, s »svetlobo, polno vode«. 
- Tretji vidik glasbene časnosti spreminja esej iz »potovanja skozi čas« v odsev stanja neodtujene osvobojenosti od sveta, harmoničnega brezčasja, v katerem se razprši zavest doživljevalca. 
Je metafizična dimenzija glasbe (in vsakršne umetnosti), ki osebno izkušnjo spreminja v univerzalno eksistencialijo tesnobne harmonije ali, kakor ob ljubezni in poeziji, presežene samote v svetu; vzbuja jo počasna, lebdeča, valujoča, mirna, elegična glasba, napolnjena s svetlobo kot sugestija večnosti; kot, povzemam, nežnost do sveta, občutena pred izgubo. 
- Tudi v Zupanovi »avtobiografiji« doživljevalca glasbe se oglaša nostalgija, naj gre za spomin na svetlo varnost mladostnega kraja ali za spomin na čas poznejše bivanjske negotovosti. 
Konec zgodbe o doživljanju glasbe znotraj generacije in pripovedovalca pa ni nostalgičen, temveč odprt v pričakovanja novih zvočnih potovanj, ki so v svojem novem čaru v temelju doživljaja najbrž vselej enako prebojna in silovita; potujoča, kot uvidi Zupan, iz zemlje skozi telo v zračno tišino, telesna in fluidna hkrati in v tem vselej istovetna tako »pesem ostaja ista«.

književni listi

Peter Rak

V spremni besedi Mariborske knjige ste zelo ostro formulirali atmosfero v mestu, katero so v preteklosti obvladovali nepomembni, poslušni aparatčiki, meščane pa ste okarakterizirali kot osebke s topimi obrazi, nasajenimi na zavaljene, krompirjaste trupe, gre skratka za odraz sintagme o hedonističmi letargiji.

To je bila bolj metafora, čeprav si lahko v 60. letih ob prvem razmahu potrošništva opazoval debeluhe iz polproletarskega sloja, ki so si sredi Gosposke ulice sončili svoje gole trebuhe. 
Maribor je s svojo nejasno identiteto pravzaprav kondenzirana podoba Slovenije, če potegnemo vzporednico s pozicijo države pri vključevanju v evropske integracije. 
V Mariboru ni več Nemcev, srbskih vojakov, čeških priseljencev ali ruskih emigrantov, ki so sicer mestu dajali tudi svojo barvo, sedaj smo Mariborčani tukaj sami s seboj in ta slika samozadovoljnega letargičnega hedonizma nikakor ni razveseljiva.

K

Marina Gržinić: Fiction Reconstructed. 
Eastern Europe, Post-Socialism & The Retro-Avant-Garde, Edition Selene, v sodelovanju s Springerin, Dunaj 2000, 218 str.

V takih razmerah je težko vedeti, komu lahko človek zaupa. 
Anil se spoprijatelji z arheologinjo Sarath Diyasena, ki skrbno prikriva svoje politično prepričanje. 
Skupaj se prikopljeta do dokazov o umoru, ki ga je načrtovala in plačala vlada. 
Okostnjak, ki ga najdeta, poimenujeta Mornar. 
A ko se hoče Anil še globlje potopiti v preiskavo okoliščin njegove smrti, se znajde v mreži političnih spletk, paranoje in tragedije.

Slog novega Ondaatjevega romana je manj poetičen in bolj realističen od prejšnjih, pravijo kritiki. 
Ondaatjejeva proza je tokrat lažja, dostopnejša, kar pa ne pomeni, da je pisatelj pozabil na svoje pesniške korenine. 
Anil denimo opisuje kot žensko, ki je imela: »prste na nogah med belimi cvetovi in roke sklenjene, ko je slačila dan in odstranjevala plasti dogodkov, ki jih ni hotela več ob sebi.« 
V delu so opazne tudi druge podrobnosti, ki so zanj značilne: hitri preskoki v pripovednem času, skorajda vročična domišljija, prepletanje preteklosti in sedanjosti glavnih junakov.

