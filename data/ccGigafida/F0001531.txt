Sreda, 28. februarja

Sodelovanje z Bolgarijo. 
Slovenija in Bolgarija morata reševati veliko podobnih problemov, zato je sodelovanje lahko zelo koristno, še posebej pri varstvu okolja, boju proti organiziranemu kriminalu, privatizaciji in razvoju kmetijstva, je med obiskom v Ljubljani menil predsednik bolgarskega narodnega sobranja Jordan Sokolov, gost Boruta Pahorja. 
Bolgarija je pri usklajenosti zakonodaje z evropsko prehitela vse kandidatke prvokategornice razen Madžarske.

Poleg predsednika Francija Buta in dveh podpredsednikov, Darinke Mravljak in Ivana Bizjaka, so na kongresu za predsednika glavnega odbora izvolili Janeza Podobnika, za predsednika sveta stranke Toneta Hrovata, za predsednico nadzornega odbora Marijo Ribič in za predsednika strankinega razsodišča Janeza Lukača. 
Izvoljenih je bilo tudi deset članov izvršilnega odbora (Zvonko Ivanušič, Bojan Šrot, Janez Podobnik, Nada Skuk, Andrej Umek, Franc Kangler, Izidor Rejc, Anton Bergauer, Ivan Obal in Darinka Mravljak), 24 članov sveta stranke ter po štirje člani nadzornega odbora in strankinega razsodišča.

Foto Tadej Regent

Jožeta Duhovnika (na desni) je na volitvah podprlo le 32 delegatov

Med povorko po ulicah okoli zastražene četrti, ki se je je udeležilo kakih 2500 pripadnikov okoljevarstvenih organizacij iz severovzhodne Italije, Slovenije, Hrvaške in Koroške, ni bilo izgredov. 
Le skrajni desničarji, tako imenovani naciskini, ki se niso hoteli srečati s protestniki, so v soboto zavzeli tiskovno agencijo Ansa, v nedeljo ponoči pa so se v neki ulici spopadli s policisti in jih štiri poškodovali. 
Okoljevarstveniki so vdrli tudi v deželno ustanovo za razvoj kmetijstva v Pozzuolu v Furlaniji in iz nje demonstrativno odnesli genetsko popravljene vzorce koruze. 
Sicer pa so se v nedeljo dopoldne protestniki odpravili v Gorico, kjer so na meji pri železniški postaji skandirali gesla o odpravi meje in združitvi obeh mest, glasno pa so zagovarjali svobodno gibanje ljudi, tudi emigrantov.

