Obrambno ministrstvo naj bi letališče dodatno usposobilo v dveh letih

Predlagali so, da naj bi se državljani Slovenije na referendumu izrekli, ali so za to, "da država izda poroštvo za najetje domačih in tujih posojil za financiranje gradnje TET 3 in da vlada RS zagotavlja tako ceno električne energije, da bo pokrivala te obveznosti in še investitorjevo lastno udeležbo".

ANITA VOŠNJAK

Podjetniki in obrtniki (okoli 15 je vseh) ter zbornica sama so kupili prostore od podjetja Čučnik, ki pa je konec novembra odjemno mesto Elektru odpovedalo - v tem pa vidi direktor PE Kranj Matija Nadižar razloge za današnji napovedani odklop: "Gre za to, da smo mi imeli pogodbo le s Čučnikom, ki je tudi pristal na sofinanciranje. 
Ostali najemniki ali lastniki neposredno z nami niso imeli nobene zveze. 
Ker pa je Čučnik odjemno mesto odpovedal, smo mi pač ostalim sporočili, da morajo poravnati prispevek za normalno dobavo energije. 
Podjetje Aquasava (v tuji lasti, ohranilo je zdravi del proizvodnje Tekstilindusa) jim energije pač ne bo moglo več posredovati, nova transformatorska postaja pa seveda zahteva sovlaganje."

Sto odvajalnih tablet na dan

Zaradi popolne liberalizacije uvoza je Slovenija postala smetišče za tekstilne izdelke

Najbolj živahno dogajanje je bilo tokrat opaziti pri že omenjenih delnicah Radenske. 
Borzni posredniki so z njimi namreč sklenili nadpovprečno število poslov in to v teh dneh povsem spoštljivi skupni vrednosti 13 milijonov tolarjev in ob občutnem porastu cene, tako da je ob koncu dneva izračunani enotni tečaj za delnice Radenske kar za dobre 4 odstotke presegel ponedeljkovega, pri čemer javnost ni bila obveščena o kakšnih posebnih okoliščinah ali dogodkih, ki bi lahko vplivali na spremenjeno vrednotenje delnice. 
Takšne situacije so na splošno tipične pri relativno nelikvidnih vrednostnih papirjih, ko na občutno spremembo cene odločilno vpliva že nekoliko večje povpraševanje po vrednostnem papirju.

NLB ne kupuje Blagovne borze

LJUBLJANA, 3. - S puranom, dišeče zapečenim, garniranim z brusničnim prelivom, je prišlo tudi bolj dorečeno okrevanje dolarja. 
Še pred slabim tednom je dolar sicer kazal prebujanje, vendar iz objema 1,73 in 1,75 USD/DEM nikakor ni uspel priti. 
Bolj optimistični pa so napovedovali ponovitev scenarija, pred dobrim mesecem brutalno prekinjenega zaradi daljnovzhodnih borznih nemirov, ko je tečaj dolarja v primerjavi z marko v slabem dnevu zdrsnil za več kot 3 odstotke.

V četrtek bodo objavljeni podatki o ameriški brezposelnosti, produktivnosti, stroških delovne sile in o denarni masi v obtoku, kar lahko nakaže nadaljnje gibanje dolarja v primerjavi z evropskimi valutami. 
V petek objavljeni podatki o ameriškem povprečnem zaslužku na uro, povprečnem trajanju delovnega tedna in o tovarniških naročilih pa bodo trend, ki se bo najverjetneje pokazal v četrtek, le še potrdil.

Na 17. mednarodnem festivalu filmskih šol (nekakšnem študentskem Cannesu), ki je potekal od 22. do 29. novembra v Münchnu, so filmi ljubljanske Akademije za gledališče, radio, film in televizijo prejeli dve nagradi.

Ob tem, doslej daleč največjem uspehu v več kot tridesetletni zgodovini oddelka za filmsko in televizijsko režijo na AGRFT ne gre prezreti, da filmi nastajajo v domala nemogočih produkcijskih, tehničnih in prostorskih razmerah v okrnjeni filmski šoli, ki ima edina na svetu zgolj en oddelek. 
Vse to je seveda povsem neprimerljivo z običajnimi razmerami na filmskih šolah po svetu.

Simon Kardum je novi svetovalec ministra za kulturo za področje gledališča in sorodnih odrskih umetnosti. 
Funkcijo je začel opravljati oktobra, ker pa je bil v našem kulturnem prostoru že pred tem navzoč s publicistično dejavnostjo in kot soavtor različnih projektov in festivalov, njegov "profil" ni neznanka. 
Zanimalo nas je, kaj si lahko gledališko področje obeta z njegovim imenovanjem.

Tudi z novimi mediji je križ...

Simon Kardum (Foto: Bojan Velikonja)

Na velikem odru Mestnega gledališča ljubljanskega bodo jutri ob 19.30 premierno uprizorili predstavo Kaligula avtorja Alberta Camusa, ki je nastala pod režijsko taktirko mladega režiserja Sebastijana Horvata. 
Tik pred premiero pa je nastala razpoka med ustvarjalci predstave in umetniškim vodstvom gledališča.

155

Dva seznama članov, imena pa močno razburjajo tako eno kot drugo stran

Naj ob tem še zapišemo, da je dr. Mramor že zahteval razrešitev dr. Janeza Vrboška z mesta direktorja bežigrajskega ZD, o čemer bo sedanji svet ZDL razpravljal jutri. 
Meni namreč, da dr. Vrbošek ne more opravljati več funkcij hkrati (direktor bežigrajske enote, mestni svetnik, predsednik mestnega odbora za zdravstvo, vodja delovne skupine za pripravo statuta ZD Ljubljana). 
Po njegovem naj bi dr. Vrbošek tudi posegal v pooblastila in naloge, za katere je odgovoren direktor zavoda.

"Drugi del, v katerem direktorju očitajo negospodarno poslovanje enote, ni utemeljen in po naših podatkih ni realen. 
Zahtevamo, da morajo biti takšne pavšalne ocene podprte z argumenti, zato predlagamo, da to poslovanje analizira računsko sodišče," je še zapisano.

nLJUBLJANA, 3. 
- V Galeriji Tivoli, Pod turnom 3, bo v okviru Torkovih večerov naslednji teden, 9. decembra, ob 19. uri nastopila sopranistka Pija Brodnik, ki jo bo za klavirjem spremljala Nataša Valant. 
Predstavili bosta dela Handela, Chaussona, Ravela, Osterca in drugih. 
V torek, 18. decembra, bo ob spremljavi pianista Leona Engelmana ravno tako ob 19. uri zapel basbaritonist Juan Vasle, predstavili pa bodo tudi najnovejšo zgoščenko Slovenski samospevi XX. stoletja. 
Vstop bo tako kot za vse Torkove večere prost. 
(kg)

1. 
Kandidata sta javnosti predložila pisno nalogo z naslovom Predlog zakona o odpravi posledic komunističnega totalitarnega režima. 
Izdelek sta ocenjevala s stališča ustavnega prava in prava človekovih pravic dva povsem neodvisna ocenjevalca. 
Prof. F. Bučar je izdelek označil kot zmazek, prof. Bavcon pa kot brezupno skrpucalo. 
Ocena pisnega dela izpita je torej nezadostno.

Minister Bandelj je med drugim povedal, da so varčevalni ukrepi izredno trdi in da vlada ne pušča veliko "manevrskega prostora", vendar bo skušala v sodelovanju s sindikati doseči ustrezno rešitev. 
Vsi problemi so se namreč strnili v državnem proračunu, iz katerega je v zadnjih letih največ šlo za plače, socialne trasferje in pokojninsko blagajno. 
Ti odhodki so iz leta v leto tako naraščali, da je letos za ohranitev delovnih mest v gospodarstvu potreben drastičen poseg tudi v plače javnega sektorja. 
Slednji ukrep, ki bo pomenil zamrznitev teh plač, bo po ministrovem mnenju sicer najtežji, ne pa tudi najhuši, to pa je odpuščanje delavcev. 
Čeprav naj bi v prihodnje na ministrstvu za notranje zadeve število zaposlenih zmanjšali za 540 ljudi, po drugi strani pa je slovenska državna uprava bistveno manjša kot drugje v Evropi, je notranji minister dejal, da v državni upravi ne bodo odpuščali ljudi. 
(STA)

JOŽE POGLAJEN

Zahtevajo hitrejše odločanje

Predlani ustanovljeni vladni komisiji, ki se ukvarja s približno 400 primeri, ko so sodbe o izselitvi pravnomočne, so še priporočili, naj svoje delo pospeši in prednostno obravnava tiste stanovalce v nezakonito vseljenih vojaških stanovanjih, ki so bolni ali živijo slabih socialnih razmerah.

MARIBOR, 3. - Avtocestna smer med vzhodom in zahodom bo do konca stoletja v celoti prevoz2na, promet pa bo začasno potekal tudi še po drugih cestnih odsekih, smo lahko slišali na včerajšnjih cestarskih dnevih v Mariboru. 
Na tradicionalnem srečanju cestarskih strokovnjakov so prvič predstavili osnutek prometne politike države, zasnovo nacionalnega programa ohranjanja in razvoja državnih cest ter osnutek rebalansa nacionalnega AC-programa.

SONJA H. VOGRIČ

O lustracijskem zakonu pa so na včerajšnjem poznopopoldanskem sestanku razpravljali tudi člani izvršilnega odbora SKD: do zaključka redakcije razprave še niso končali, vendar pa, kot so napovedovali, kakšnih posebnih sklepov v zvezi s tem niso nameravali sprejeti. 
(shv)

Včeraj smo objavili pregled delodajalcev, ki so za september 1997 izplačali višje povprečne plače od 740.000 tolarjev bruto. 
Večinoma gre za prvega človeka ištitucije, sklada ali ministrstva, ponekod pa je takšno bruto plačo prejelo več oseb. 
Na ustavnem sodišču so v to povprečje vključeni predsednik in 8 sodnikov ter generalni sektretar. 
Kot nam je pojasnil Janez Čebulj, prejema predsednik ustavnega sodišča plačo po individualni pogodbi na podlagi zakona o ustavnem sodišču v višini plače predsednika državnega zbora, ustavni sodniki pa plačo podpredsednika državnega zbora, medtem ko sekretarju plačo določi ustavno sodišče v sorazmerju s plačo sodnikov v višini 90 odstotkov, višino osnove pa določi državni zbor in je taka kot za sodnike.

Povprašali smo za plače direktorjev, ki spadajo pod okrilje ministrstva za finance, in od generalne sekretarke Stanke Šinkovec dobili podgovor, da so za mesec oktober prejeli naslednje bruto plače: direktor Carinske uprave RS 642.286 tolarjev, direktor Davčne uprave RS 650.286 tolarjev, direktor Urada RS za preprečevanje pranja denarja 603.286 tolarjev, Direktor Urada RS za nadzor prirejanja iger na srečo 603.286 tolarjev, direktor Urada za zavarovalni nadzor 603.286 tolarjev in glavni devizni inšpektor 566.944 tolarjev. 
(ab)

Generalni direktor Zavoda za pokojninsko in invalidsko zavarovanje (ZPIZ) Janez Prijatelj nam je zaupal, da je bila njegova zadnja plača z vsemi dodatki bruto 687.711 tolarjev, neto pa 352.179 tolarjev, direktor Republiškega zavoda za zaposlovanje Jože Glazer pa je z vsemi dodatki prejel 496.000 tolarjev bruto in 242.000 tolarjev neto. 
Profesor dr. Primož Rode, direktor Kliničnega centra je imel novembra 330.000 tolarjev neto, direktor Zavoda za zdravstveno zavarovanje pa je prejel neto 320.524 tolarjev. 
(mu/mk)

LJUBLJANA, 3. - Ob mednarodnem dnevu invalidov je sklad za nagrajevanje inovacij na področju usposabljanja, življenja in dela invalidov včeraj slovesno podelil tri nagrade in pet priznanj posameznikom oziroma projektom, ki so se odzvali na skladov razpis in prijavili izboljšane ali nove pripomočke, s katerimi invalidi lažje uveljavljajo svoj enakovredni položaj v družbi.

Tudi letos je sklad objavil razpis in povabil inovatorje k sodelovanju. 
V osmih razpisih so doslej podelili že 32 nagrad in 33 priznanj za preproste, a učinkovite pripomočke pa tudi za zelo zahtevne aparature na specialno pedagoškem področju.

Približno čez deset minut sem prišla do jaška. 
Odprla sem vrata in vstopila.

Potem se mi je pogled ustavil na tovornem dvigalu, ki je viselo nad globokim jaškom. 
Sestavljeno je bil iz enostavne police, ki je bila zavarovana z mrežo. 
Postalo mi je slabo in zašibila so se mi kolena. 
Na polici je ležalo več jeklenih količkov in vedela sem, da so to vrtalni vijaki. 
Eden od njih je zbil mojega očeta.

Sledilo je glasno cviljenje, dokler se dvigalo ni popolnoma ustavilo. 
Udarila sam ob tla.

"In kdo sta to?"

"Vsak dan pridem po delu sem, da pogledam, ali je vse v redu. 
Kot lastnik rudnika imam do tega vso pravico." 
Obrnil se je in mi rekel, naj mu sledim. 
Takoj sem mu sledila in nekaj minut kasneje sva bila pri izhodu iz jaška.

Tkachuk sam ugnal Florido

Slovenska ženska rokometna reprezentanca je uvodni nastop na SP končala s porazom

Drugi del se je začel dobro za Slovenijo, toda pri vodstvu s 14:13 je naša reprezentanca v slabi minuti dobila kar tri zadetke in to je bil začetek njenega konca. 
Katastrofalno igro v napadu (skupaj kar 27 zgrešenih strelov in 30 tehničnih napak) je z odličnimi obrambami "pokrivala" Brezovarjeva (skupaj 17 obramb), ki je preprečila še hujši poraz. 
Makedonke so zaigrale "obliž" na Šturmovi in naše igralke so med 36. in 55. minuto dosegle samo en (!) zadetek iz igre. 
Na nasprotni strani so Makedonke v hitrih protinapadih polnile slovensko mrežo, pri čemer je izstopala komaj 22-letna Valentina Radulović, ki pa je morala zaradi tretje izključitve in rdečega kartona predčasno v garderobo v 58. minuti.

Kljub kolektivnemu uspehu naše reprezentance pa je nujno potrebno omeniti prvega moža naše selekcije na tekmi z Nemci. 
Brez dvoma je to Marko Tušek, ki se je s svojo izjemno močjo in odločnostjo, ne pa tudi z višino, uspešno kosal z visokimi Nemci. 
Skakal je za vsako našo zgrešeno žogo v napadu in jih kar sam tudi ujel. 
To je glede na višino nemških igralcev pravi podvig. 
Igral je skoraj brez predaha, saj je bil na igrišču 37 minut in bil ves čas zelo aktiven tako v obrambi pri pokrivanju nemških centrov kot tudi v napadu, kjer je dosegel 23 točk.

JANEZ DRVARIČ

Slovenija v Zagrebu premagala Hrvate

Hevir oddal le točko

"Za Slovenijo pomeni odločitev avstrijskega olimpijskega komiteja, s katero so Senza Confini premagale v športnem svetu tako ugledna kandidata kot sta Salzburg in Kitzbühel, priznanje in zaupanje našim organizacijskim sposobnostim in izkušnjam, ki smo jih pridobili z organizacijo tekmovanj tako v alpskem smučanju, v skokih, pa tudi v hokeju, po drugi strani, pa je kandidatura Iger treh dežel pomembna promocija naše države v svetu," je zbranim novinarjem še pristavil Vojteh Budinek.

ROKOMET: 1. 
SRL moški, danes ob 19. uri: Sevnica - Pivovarna Laško.

Najdražji je rally Safari

Dovolj moči za zmago

KOŠICE, 3. - Najboljši slovaški center Julius Mihalik je sobotno kvalifikacijsko tekmo za evropsko prvenstvo v košarki proti Grčiji "prešprical" zaradi zvina gležnja in tudi danes je njegov nastop v dvoboju s Slovenijo ob 17. uri vprašljiv.

9. december - 37 let bo slavil nekdanji hokejski reprezentant in igralec, sedaj pa trener Olimpije Matjaž SEKELJ iz Ljubljane; 19. rojstni dan bo praznovala odlična mariborska plavalka Metka SPARAVEC.

ALEŠ VAROGA

Predraga letalska vozovnica

Osmega decembra se bo v Groningenu začelo svetovno šahovsko prvenstvo po novem receptu

Da bi ukrotil rivala iz obeh federacij, je Iljumžinov Karpovu in Kasparovu omogočil preskok do polfinalnih dvobojev in neposredno osvojitev svetovnega prvenstva že z zmago samo v dveh igrah, pri čemer pa bi lahko vsak izmed njiju zaslužil še več sto tisoč dolarjev.

Sergeju se je slačila pred nosom

Bruno ima petintrideset let in že skoraj deset let jemlje razna poživila. 
Sam pravi, da ima osemtedenska obdobja, v katerih na splošno jemlje parabolan in androtardyl. 
Prvi je anabolik in povečuje mišično maso, drugi pa je izvleček moškega spolnega hormona testosterona in naj bi povečeval moč ter vzdržljivost.

Slovenska košarkarska reprezentanca je odlično začela kvalifikacije za evropsko prvenstvo, ki bo leta 1999 v Franciji. 
Najprej je v Atenah premagala Grčijo, potem še na Polzeli Nemčijo, danes pa bo skušala zmagati še tretjič - tokrat na Slovaškem. 
Junak uvodnih zmag je bil Marko Tušek, ki je skupaj dosegel 39 točk in imel v dveh tekmah kar 20 skokov. 
Nemec Henning Harnisch (levo) je napenjal mišice, toda Tušek (desno) je bil tako dober, da si je sredi igrišča na Polzeli lahko privoščil krajši počitek in malo "zalegel". 
(Foto: Nace Bizilj)

Blejski osmerec je postal svetovni veslaški prvak med veterani

Krmarila je Tinkara

"Če ne bi videl, ne bi verjel..."

HRASTNIK, 3. 
- "Turobno ponedeljkovo popoldne nikakor ni napovedovalo tega, kar sem doživel zgodaj zvečer, ko sem se "iz doline" čez "štirc" (nasipe) nad hrastniškim rudnikom vračal domov, k ženi v stanovanje na Ulici mladih borcev v Hrastniku," je včeraj začel pripoved o nenavadnem dogodku 1. decembra okrog 18.30 sedemdesetletni upokojeni rudarski nadzornik Milan Kocman.

Milan Kocman je še dodal, da ga je dogodek do te mere vzburil, da bi se rad povezal s kom, ki se s takšnimi pojavi bolj konkretno ukvarja.

Da se upokojenci ne bi morda dolgočasili, jim vlada socialistične in ljudske stranke ponujata združenji, ki nenehno skrbita za zabavo. 
Ponudba sega od sodelovanja v kakšnem klasičnem dunajskem schrammel kvartetu, prek tečajev stepa, karateja in računalništva, vse do potovanj po svetu. 
Poskočni avstrijski upokojenci in upokojenke obiskujejo festivale flamenka v Andaluziji, hodijo k brezplačnemu frizerju, športniki k plavalnim učiteljem v pokrite bazene. 
Upokojence v Avstriji razvajajo tudi po socialni plati: veljajo za najbolj zaslužne, da mladina ni brezposelna. 
Kdor prekorači 55 let, se čuti skoraj moralno odgovornega, da pri prvi priložnosti "da možnost mlajšim".

1840 - V Pišecah pri Brežicah se je rodil slovenski jezikoslovec Maks Pleteršnik, avtor slovensko-nemškega slovarja, ki je postal klasično delo slovenske leksikografije.

ČUDEŽNO ZDRAVILO

Grešiti je mogoče tudi v mislih.

Izjemen pojav minule jeseni sta bila le hud mraz, ki je zajel Slovenijo konec oktobra, in sneženje

Povprečno novembrsko količino padavin so tako izmerili le na Štajerskem, v Prekmurju ter na Dolenjskem in v Beli krajini. 
Drugod je padlo več padavin od povprečja. 
Več kot dvakratno povprečno količino padavin so izmerili v Postojni in na letališču Portorož v Sečovljah. 
V Postojni je padlo 220, v Sečovljah pa 243 odstotkov povprečne količine padavin. 
Okrog 700 litrov padavin so novembra izmerili na Voglu, takšna količina pa pomeni za ta kraj "le" 188 odstotkov novembrskega povprečja. 
V Ljubljani je v 17 padavinskih dneh (povprečje je 14) padlo 212 litrov padavin na kvadratni meter, kar je 156 odstotkov povprečne novembrske količine.

Bernsteinov metronom cenijo na 75 dolarjev. 
"Celo če imaš v lasti najmanjši njegov predmet," je izjavila Bernsteinova znanka Laureen Bacall, "lahko razločno občutiš, kaj je obdajalo tega velikega glasbenika: družina, toplina in ljubezen."

Nevešči gobarji zamenjujejo zimske kolobarnice s številnimi sorodnimi gobami - z vretenasto, pogubno, milnato in kdove katero kolobarnico še vse, ki pa se v marsičem razlikujejo od sivke. 
Slednja ima namreč izrazito vlaknast in gladek (svilen) siv klobuček, rumene odtenke na sicer belem betu in lističih in svojevrsten okus, ki ga je težko opredeliti (nekateri trdijo, da ima okus po moki). 
Najraje raste v borovih gozdovih, najdemo pa jo tudi pod listavci.

Debelušen, sam s seboj zadovoljen, se je bolnik smehljal z nasmehom, pri katerem pa oči niso sodelovale. 
Spremljal je z očmi hitre in gibčne kretnje ženske, ki ni bila več rosno mlada, vendar je obdržala svojo lepoto in svež obraz.

"Ronald Gray? 
Tisti, ki je sestrelil štiri letala naenkrat in je bil zato odlikovan?"

Čeprav je še avgusta, ko je FPÖ napovedovala zbiranje podpisov, kazalo, da so Avstrijci glede nove valute zelo skeptični, so bolj aktualne teme, kot je bilo pogajanje o pokojninski reformi, skrbi z evrom potisnile ob stran. 
Napovedi, da bodo svobodnjaki lahko privabili vsaj polovico volilcev proti EU - na referendumu leta 1994 je proti EU glasovalo 1,5 milijona ljudi - se niso uresničile niti od daleč. 
Od znanega potenciala se je akciji odzvala le šestina in še to pretežno starejša generacija, ki je že doživela tako popolno razvrednotenje denarja kot spremembo imena. 
Neuspeh referenduma (zbiranja podpisov) je po eni strani pripisati skromnemu Haiderjevemu osebnemu prispevku in dejstvu, da na FPÖ-jeva prizadevanja ni bilo nobenega strankarskega odziva. 
Organizatorka celotne akcije Susanne Ries-Passer, ki je v začetku veljala za možno predsedniško kandidatko, se je tako znašla v nekakšnem praznem prostoru, kjer je brez šefove podpore, v vsaj za avstrijske konsevativne pojme moški temi, delovala nekoliko izgubljeno.

Rusija še išče svojo karizmatično osebnost

Pri svoji obnovi hodi ruska cerkev z roko v roki z državo. 
Poznavalci ugotavljajo, da je nekdanji množični ateizem zamenjala množična religioznost, vulgarni ruski marksizem pa ljudska religija. 
Nekateri opozarjajo tudi na nevarnost državne religije in cerkveno totalitarnost. 
Spominjanja pa so deležne tudi nekdanje predrevolucionarne demokratične institucije, na primer ustavodajna skupščina, ki se je sestala po zružitvi carizma, in provizorna vlada, ki ji je sledila. 
Z njuno likvidacijo je bil v Rusiji konec demokratičnega razvoja. 
Spomin nanju je vplival tudi na sedanjo rusko dumo.

In kako je z razbitinami starega? 
Raziskave javnega mnenja ob 80-letnici rdečega oktobra kažejo tudi navdušene manifestacije tistih, ki povzdigujejo včerajšnji sistem. 
Te manifestacije dokazujejo, da kljub zlomu prejšnjega še žive množice, ki se z novimi razmerami niso sprijaznile. 
Še vedno je skoraj polovica Rusov (48 odstotkov) prepričana, da so prej bolje živeli. 
Vendar bi samo 15 odstotkov podprlo revolucijo, drugi so za mirno, demokratično pot. 
Polovica je še vedno prepričana, da je revolucionarni sistem prinesel več dobrega kot slabega. 
Išče se tudi nova pot, ki ne bi fetišizirala starega in zanikala novega. 
Ruska komunistična stranka je še preveč v starih okovih. 
Prenove po zahodnih komunističnih vzorcih še ni. 
Verjetno bo prišlo do nove delitve med prenovitelji in ortodoksnimi komunisti. 
Trije ortodoksni skrajneži že vabijo konservativce v svojo novo skupnost (Socializem ali smrt). 
Tudi Gorbačov s svojim institutom išče novo, tretjo pot. 
Vendar ima za zdaj še premalo odziva. 
Prenovo bo morala izvesti sama komunistična stranka Zjuganova.

Med pravoslavjem in nacionalizmom se lahko porajajo nove ideje, zanimive tudi za Zahod, samo za zdaj iz še vse preveč ortodoksnih krogov. 
Vse kaže, da so ruske množice dovzetne za nove poti, ki ne bi bile samo negiranje sedanjega in malikovanje starega, temveč resnične demokratične poti, ki bi vodile iz sedanjih težav.

Skupni trg za sadje in zelenjavo

Atentator Ali Akca je do zdaj že nekajkrat spremenil svojo zgodbo o atentatu. 
Pred meseci je odločno zatrjeval, da se je za napad na papeža odločil sam. 
To je bilo takrat, ko so bili zaradi atentata pred sodiščem trije Bolgari, ki pa so jih morali zaradi pomanjkanja dokazov izpustiti. 
Njegovo najnovejše pričevanje pa povezujejo tudi z zatrjevanjem nekdanjega sovjetskega tajnega agenta Viktorja Sejmonova, ki zdaj živi v Ameriki. 
Novinarjem je povedal, da so se v Kremlju vsekakor skušali otresti papeža, ker je bil največji izziv za ves komunistični svet. 
Sejmonov zatrjuje, da je sam videl tajno naročilo za papežev umor, ki naj bi ga podpisali vsi člani takratnega sovjetskega komunističnega vodstva, med njimi tudi Gorbačov.

Nacistično zlato žrtvam vojne?

Sfor, ki so ga tako kot njegovega predhodnika v Bosni Ifor, ministri soglasno ocenili kot izredno uspešno operacijo, naj bi po vsem sodeč dobil svojega naslednika. 
Morebitne prihodnje sile pa naj bi imele drugačne naloge kot Sfor, saj Nato od bosanskega prebivalstva in oblasti pričakuje, da bosta svojo usodo vedno bolj jemala v lastne roke. 
O tem, kaj bo Sfor v Bosni počel do konca svojega 18-mesečnega mandata, do junija 1998, bo 9. in 10. decembra v Bonnu razpravljal t. i. svet za uresničevanje miru na osnovi daytonskih mirovnih sporazumov, 16. in 17. decembra pa bodo o tem v Bruslju odločali zunanji ministri Nata. 
Tedaj bodo tudi podpisali pristopne protokole s Češko, Madžarsko in Poljsko, ki naj bi jih do spomladi 1999 ratificirali v parlamentih, saj bodo tri kandidatke šele tedaj lahko postale polnopravne članice Nata, kar se bo zgodilo na izrednem vrhunskem srečanju, s katerim bo zavezništvo proslavilo 50. obletnico ustanovitve.

Švicarska vojska je nekakšna ljudska vojska in še vedno temelji na staromodni ideji o splošni ljudski obrambi. 
Velja pa tudi za eno najdražjih v Evropi. 
Vsako leto porabi dvanajst milijard frankov, od tega polovico za prave vojaške potrebe, polovico pa za različna socialna nadomestila za vojake in rezerviste. 
Švica tako vojski vsako leto nameni kar kakšnih 12 odstotkov svojega proračuna. 
V zadnjih letih so skušali nekoliko varčevati tako, da so število vojaških obveznikov zmanjšali za dobrih sto tisoč, tako da je zdaj le 490.000 Švicarjev dolžnih nositi orožje.

