V Treh lilijah - Partizan!

PNL, 7. kolo - Vipava : Košana 1:0, Plama : Gažon 1:0, Izola : Vodice 6:1, Venus Rakek : Adria Fermaval 0:3; vrstni red: Izola 19, Komen 12, Adria in Vipava po 11, Plama 10, Gažon 9, Vodice 3, Košana 1, Rakek 0. 
J. K.

»Železarji« so v Celovcu izgubili z 1:3, kar sploh ni tragično glede na moč 25-kratnega avstrijskega prvaka kot tudi črne spomine na celovško sejemsko dvorano, v kateri jeseniško moštvo ni okusilo zmage že od davne jeseni '92. 
Povrh vsega so prav takrat Jeseničani imeli najboljšo igralsko zasedbo v zadnjem desetletju. 
»Igramo iz tekme v tekmo bolje, a z enim golom na tekmi ne moremo pričakovati zmage. 
Celovčani so izkoristili naše napake, mi pa njihovih ne,« je razmišljal Elvis Bešlagič, branilec Acronija Jesenic, ki se po številnih spodrsljajih že pripravljajo na svoj trenutek resnice - prihajajoči nedeljski derbi z Olimpijo v Podmežakli.

Koper - Peter Koželj, doslej vratar kranjskega nogometnega prvoligaša Živil Triglava, se po devetih letih vrača na Bonifiko. 
To bo izjemno velika okrepitev obalnega prvoligaša in zagotovo si je trener Marin Kovačič pred derbijem s Primorjem močno oddahnil. 
Peter Koželj se je, kot je povedal sekretar kluba Valter Valenčič, s Koprčani dogovoril za enoletno sodelovanje z možnostjo, da se podaljša. 
J. K.

1. 
MNZ Ljubljana, 7. kolo - Svoboda K : B. Krajina 2:1, Vrhnika : Jevnica 1:1, Radomlje : Cerknica 4:3, Tabor G : Ihan 3:2, Jezero : Dren-Dragomer 4:3, Kamnik : Dolomiti 4:0; vrstni red: Ihan 15, Tabor G in Cerknica po 13, B. Krajina 12, Vrhnika in Radomlje po 11, Kamnik 10, Jevnica 9, Dolomiti 8, Svoboda K 6, Dren-Dragomer in Jezero po 5. 2. 
MNZ, 7. kolo - Hermes : Mirna 8:2, Medvode : Črnuče 2:1, VIR : Induplati 0:3; vrstni red: Hermes in Induplati po 14, Medvode 10, Črnuče 8, Mirna 6, VIR 5. 
S. K.

Premočno Šepec in U. Silvester

Šepec se je brez težav uvrstil v finale, kjer je tudi zlahka premagal Mariborčana Luko Petriča (Maister). 
Pri deklicah sta premočno zmagovali sestri Urška in Špela Silvester (TOM Mirna), kot tolikokrat doslej pa je tudi tokrat starejša Urška v družinskem finalu ugnala Špelo.

Sanremo - Škot Colin McRae je za volanom Subarujeve impreze (na sliki) slabo začel enajsto preizkušnjo letošnjega svetovnega prvenstva, rally Sanremo, ki ga je sicer dobil dvakrat zapored, lani in predlani. 
V prvi od treh zadnjih dirk sezone (še Avstralski rally od 5. do 8. novembra in britanski RAC rally od 21. do 24. novembra), ki bodo odločale o naslovu svetovnega prvaka, si je obetal veliko, saj za vodilnim Carlosom Sainzom zaostaja za devet točk, tako kot tudi aktualni prvak Tommi Mäkinen, vendar oba omenjena v Sanremu še nikoli nista zmagala. 
Toda McRae je izgubil veliko časa v 3. hitrostni preizkušnji prvega dne, ko je moral do cilja pripeljati s prazno zračnico, poleg tega pa ni bil zadovoljen z nastavitvijo podvozja, ki so jo morali mehaniki spremeniti po peti preizkušnji. 
Najhitreje je začel prav Mäkinen z mitsubishijem, ki mu je bil edini resen tekmec drugi Subarujev voznik, domačin Piero Liatti z vsega dvema sekundama zaostanka. 
Vodilni Carlos Sainz (toyota) si je do konca prvega dneva na 4. mestu za moštvenim kolegom Diderjem Auriolom nabral za 27 sekund zaostanka, McRae pa na 9. mestu že debelo minuto.

