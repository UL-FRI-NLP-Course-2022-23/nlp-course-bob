V drugem pismu pa se sklicuje na doslej še nezanikano izjavo generalnega državnega tožilca Antona Drobniča ob dnevu upora proti okupatorju. 
Po Kučanu so javno izrečena stališča, ki izražajo nespoštovanje države, njenih temeljev, zakonov, simbolov in praznikov, nezdružljiva z visoko in odgovorno funkcijo generalnega državnega tožilca. 
Izrazil je pričakovanje, da bo vlada zmogla oblikovati tehtno stališče do tega vprašanja.

New York - Generalna skupščina svetovne organizacije (OZN) je začela svoje 20. posebno zasedanje, posvečeno skupnemu boju proti mamilom. 
V treh dneh, kolikor bo trajalo, se bodo na govorniškem odru zvrstili državniki 150 držav, med njimi 35 predsednikov držav in vlad. 
Slovenijo tokrat zastopa minister za notranje zadeve Mirko Bandelj.

Predsednik DZ Janez Podobnik je po srečanju povedal, da so pripravili delovni gradivi dokumentov in ju bodo poslali vodstvom parlamentarnih strank. 
Menil je, da sta deklaracija in izjava akta, ki imata delovni značaj in h katerima bodo vodstva strank lahko podala redakcijske pripombe. 
Ključno pa je, je dejal Podobnik, da ugotovijo, ali sta primerna podlaga za nadaljnje delo. 
»Menimo, da bi bila lahko primerna podlaga in da bi dokumenta konec tega meseca oziroma v začetku julija skupaj pripravili in vložili v parlamentarno proceduro.«

Več na 2. strani.

