Ko je šport nujno politika

V tem času so nasprotnike Uniona Olimpije pretresle nove nevšečnosti. 
Najprej si je reprezentančni dirigent Davide Bonora 20. decembra huje poškodoval gleženj in se vrnil šele ta konec tedna. 
Po štirih kolih evrolige se je Hugo Sconochini zapletel v dopinško afero in bo šele konec meseca izvedel za razplet, pred tednom pa je moral na operacijo meniskusa desnega kolena še najboljši košarkar moštva Antoine Rigaudeau, tako da bo zagotovo izgubil vsaj prvi dve tekmi dvoboja do dveh zmag z Ljubljančani. 
Toda izkazalo se je, da je trener Ettore Messina, ki vodi Kinder že dobro desetletje in ima največ zaslug za popolno uveljavitev Raša Nesterovića, res imel srečno roko pri sestavi moštva. 
Če je bilo v prejšnjih sezonah v glavnem odvisno od Danilovićega navdiha, je letos izjemno dobro uravnoteženo in ima vse potrebne atribute. 
Zato ga niti poškodba Antoina Rigaudeauja, ki s povprečjem 13,5 točke sicer ni bil najučinkovitejši v ekipi, zato pa je bil strelec večine ključnih košev, ni tako omajala, kot bi pričakovali.

Se ravnate po svoji notranji uri?

