TRŽIŠČE - Letos so v krajevni skupnosti Tržišče asfaltirali cesto na Vrhku do Štiha v dolžini 1.200 metrov, cesto na Druščah v dolžini 1.700 metrov, cesto na Trščini v skupni dolžini 2.600 metrov pa so posodobili družno s sosednjo KS Mokronog. 
H koncu gre izgradnja gasilskega doma, po prvi zaključujejo še drugo fazo gradnje telefonskega omrežja. 
Pogovarjajo pa se tudi, kako bi se lotili dela, da bi v kratkem zgradili mrliško vežico.

P. P.

Sevniški paberki

PODPIS: R. KLINAR

PODPIS: SIRARNA

SIRARNA TUDI NA STUDENCU - Direktor Kozjerejske zadruge Capra Bohor inž. Ivan Doberšek je kandidatu za župana Jožetu Peternelu, ki na svojih predvolilnih nastopih pogosto govori tudi o dopolnilnih kmetijskih dejavnostih, posebej še o sirarnah, razkazal sirarno, ki jo urejajo pri Matkovih na Studencu. 
Predelala bo lahko 600 do 1000 litrov mleka na dan. 
Capra ima zaenkrat 18 kooperantov, tudi izven sevniške občine. 
Mira Matko je povedala, da redijo 48 koz srnaste pasme, s katerimi je precej dela. 
Peternel je poudaril, da je potrebno izdelati kakovostne sire, da jih bo prišel kupec iskat. 
Omenil je, da so naši hribi podobni avstrijskim in da tam ni sramota pasti npr. 100 ovac, zakaj ne bi potemtakem pri nas razvijali tudi kozjereje, ko pa ima Evropa preveč kravjega mleka! 
(Foto: P. Perc)

