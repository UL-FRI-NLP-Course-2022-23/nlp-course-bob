AMSTERDAM - DVAJSET LET POZNEJE 2.

Potem pa me v Amsterdamu ni bilo celih dvajset let. 
Medtem sem živel bolj ali manj zgledno skromno uradniško življenje. 
Včasih sem sicer malce pogledal v kozarec, to moram pač priznati, na obletnici mature denimo, ali pa na poroki kakšnega mojega prijatelja. 
Pred dnevi, morda je od tega preteklo štirinajst dni, pa sem se po naključju znova znašel v tem mestu. 
Pa sem, omotan z debelo naslago spominov, takoj šinil v zloglasno rdečo četrt in seveda v prvi coffeeshop. 
Stari klasični hipiji so v tem obdobju že popolnoma izginili z ulic, ljudje so oblečeni nevsiljivo, tako da sem se tudi sam kot neopazna siva prepelička popolnoma elegantno zlil mednje, enak med enakimi. 
Niti tistih kompleksov, ki me včasih popadejo na ljubljanskih ulicah, ko ti z vsem poslovnim elanom v skoraj boleči napetosti pribrzi nasproti mlad poslovnež v dično skrojeni obleki s kravato in pagerjem v roki, nisem imel, saj tovrstnih uspešnežev tam ni opaziti, čeprav bržčas obstajajo, a so zakamuflirani. 
Seveda pa sem se bliskovito osramotil v coffeeshopu. 
V želji, da bi ustvaril vtis, da pač nisem neka naivna škofjeloška podeželska jeba, temveč veteran iz že skoraj herojsko pionirskega obdobja flower powerja, sem se z poznavalsko zarotniškim izrazom obraza naslonil na šank, izklobasal, da bi mi teknilo pivo, potem pa strežniku namignil, naj se skloni k meni in ga povprašal, če ima kaj dobre robe, denimo kakšnega mehko-mastnega mazar-i-sharifa. 
Pa se je le debelo zazrl vame, češ o čem da mu bebec klatim. 
O hašišu da govorim, sem mu pojasnjeval, o pravem afganistancu, s tem da ga o kašmircu niti ne upam povprašati. 
Pa mi je le omalovažujoče pojasnil, da roba z vzhoda zaradi bolj ali manj negotovih trgovskih zvez v glavnem izostaja, ter me pri tem gledal, kot da bi bil kakšna človeška ribica oziroma močeril ali kakšen podoben relikt, da pa ima prvovrsten domači skunk, pa tudi izvrstno travo z Jamajke. 
Končno sem se zadovoljil z nekim marokanskim keefom, pa še ob tem me je sumničavo opazoval, češ od kod je pa tega ptiča prineslo. 
Tudi pri mizi, kjer sem si po vseh starih hipijevskih pravilih ponosno zvijal joint, so me ostali počenci začudeno gledali, kaj da počnem z nekim hašišem, saj se tu vendarle kadi trava, pije pa gusto ali vsaj kakšen red bull odnosno flying horse. 
Kar nenadoma sem se sam sebi zazdel butast kot kmet, ki pride v restavracijo, opremljeno v ljubljanskem slaščičarsko šiptarskem slogu, polno zrcal in medenine, ter se navkljub dejstvu, da vsi naročajo ocvrte kalamare, pommes frites in zeleno solato, slastno loti kranjske klobase, kislega zelja in praženega krompirja z ocvirki. 
Zato sem se v nelagodju umaknil na ulice, pred izložbe z kurbami. 
Za dobro voljo sem v bližnjem lokalčku zvrnil par starih genevrov, jih poplaknil s pivom ter si dolgo in natančno ogledoval razstavljene vlačuge. 
V želji, da bi vsaj delno sledil novejšim trendom, sem posebno pozornost namenil njihovim pizdam, pravzaprav pričeskam na njih, saj se zdi, da so prav te postale prestižni del tovrstne ponudbe. 
Ja, sem na koncu zaključil, tudi tu je odklenkalo starim časom, ko so dlake na tem delu telesa rasle svobodno, mehko in bujno kot ščavje globoko noter med ritnice v tistem malomarnem, a toplem gospodinjskem stilu, zdaj so moderne kratke, bodljikave cherokee frizurice, nič ni več tako, kot je bilo včasih.

foto DIEGO A. GOMEZ

Certifikati

foto BARBARA SRŠEN

foto BARBARA SRŠEN

Skladov ne zavezuje noben predpis, kdaj se mora začeti trgovati z njihovimi delnicami. 
So pa stimulirani, da se pojavijo na trgu vrednostnih papirjev čim prej, saj dobijo družbe za upravljanje praktično polovico svojih provizij v obliki delnic investicijskih skladov. 
Družbe bodo prišle do likvidnih sredstev šele v trenutku, ko bodo te delnice prodale. 
Zato bodo tudi stimulirane, da se kmalu trguje z delnicami investicijskih skladov.

To je nedvomno velik problem, s katerim se bomo morali soočiti. 
Pojav izredno varnih in donosnih vrednostnih papirjev BS na borzi pomeni tudi zmanjšanje cen ostalih vrednostnih papirjev, predvsem delnic. 
V kolikor se bodo ukrepi BS nadaljevali tudi v času, ko se bo začelo trgovati s privatizacijskimi delnicami iz javnih prodaj, bo lahko to imelo v začetku za posledico velik padec njihovih cen in odprlo možnost za velike špekulativne nakupe delnic. 
Zato bo morala vlada skupaj z BS in ostalimi finančnimi ustanovami ob pritoku privatizacijskih delnic razmišljati o tem, kako zmanjšati maneverski prostor za varne in donosne vrednostne papirje BS. 
Ne glede na to pa se bodo ukrepi BS verjetno tako sami prilagodili spremenjenim okoliščinam. 
Prihod privatizacijskih papirjev bo obstoječa obnašanja in pravila na trgu vrednostnih papirjev deloma spremenil. 
Vendar to ni vse. 
Istočasno bo potrebno vzpodbujati kupno moč različnih posrednikov na trgu vrednostnih papirjev. 
Njihova kupna moč, posebno ko gre za investicijske in državne sklade, se počasi in vztrajno krepi. 
Zaradi večanja kupne moči bo potrebno resno razmisliti tudi o dilemi, kdaj in v kakšnem obsegu spustiti na trg vrednostnih papirjev tujce. 
Tujcem bo potrebno odločno preprečiti, da bi prišli na borzo zgolj kratkoročno s špekulantskim denarjem, kar se je zgodilo v nekaterih vzhodnoevropskih državah, ko so pokupili delnice, za kratek rok dvignili njihovo vrednost, jih prodali in zapustili trg. 
Za njimi so ostale opustošene borze, saj je vrednost delnic po njihovem odhodu naglo padla.

Vincenc Rogelj, ki je vojaško službo opravljal kot inštruktor vojaških pilotov v Pulju in Zadru, pritrjuje njegovemu mnenju: »Stanovanjsko pravico sem dobil pravzaprav s prvim dnem službe v JLA, na stanovanje pa sem čakal vse do leta 1965. 
Nato sem živel v različnih mestih na Hrvaškem, upokojen pa sem bil leta 1988. 
Poseben zakon iz leta 1986 je določal, da lahko po upokojitvi živiš tam, kjer si želiš, če le lahko dobiš primerno stanovanje. 
Žena in hčerka sta Slovenki tako kot jaz in normalno je bilo, da smo si želeli domov. 
Zato sem prošnjo za zamenjavo stanovanja oddal že maja 1986. 
Prošnja je bila na čakalni listi v tretji, torej v zadnji skupini. 
Vsi, ki so prihajali v službo v Maribor, so imeli prednost pred mano. 
Tako se iz Zadra v Maribor enostavno nisem mogel preseliti, čeprav sem dvakrat na leto prihajal v Slovenijo in poskušal zamenjati stanovanje tudi prek armadnega časopisa Narodne armije. 
Šele 16. septembra 1991 sem dobil odločbo o dodelitvi stanovanja. 
V Zadru sem svoje stanovanje po zakonu oddal vojaškemu stanovanjskemu skladu in tukaj dobil drugo stanovanje. 
Obtožbe ministrstva za obrambo, da imamo stanovalci vojaških stanovanj več stanovanj, zato preprosto ne držijo.« 
Tudi vojaškemu pilotu Dragu Vražiču, enemu prvih pobudnikov za ustanovitev združenja Jernejeva pravica, je vojaško stanovanje v Brežicah, kamor je bil poslan »kazensko«, šele med moratorijem uspelo zamenjati za stanovanje v domačem Mariboru. 
Med vojno leta 1991 ni želel leteti nad Slovenijo, zato so ga v JLA spravili v zapor, takoj po upokojitvi pa ga je slovensko obrambno ministrstvo »nagradilo« s tožbo in zahtevalo izpraznitev stanovanja. 
Enako se je zgodilo družini Jocić. 
Čeprav je soprog Marije Jocić pravočasno pobegnil iz enot jugoslovanske vojske in se prijavil v TO, je ostal brez zaposlitve in vseh zagotovljenih pravic. 
Družino danes mečejo na cesto samo zato, ker država ne priznava njene odločbe o dodelitvi vojaškega stanovanja, izdane med moratorijem. 
Drago Vražič opozarja na pravno nekonsistentnost takšnih tožb obrambnega ministrstva: »Združenje Jernejeva pravica trdi, da niti ena tožba proti njegovim članom ni utemeljena, in to zato, ker se tožbe sklicujejo samo na ustavni zakon, ta pa določa, da Slovenija prevzema vojaško premoženje zgolj v upravljanje, ne pa v lastništvo. 
Iz tega izhaja, da so naše odločbe zakonite, ker jih je izdal lastnik.«

teater

»Ko bom rekel zdaj, ne boste več gledalci, temveč priče. 
Zdaj!« je 94 izbranih gostov predstave »Ljubezen in država« svečano nagovoril režiser Dragan Živadinov. 
Bili smo v rdeče osvetljeni Festivalni dvorani pred leseno kupolasto konstrukcijo, ki je na železnem ogrodju ležala dvignjena med balkone dvorane. 
Izpod nje je v ravni vrsti nepremično stalo šestnajst v rdeče pajace oblečenih igralcev z elastičnimi kapami poveznjenimi prek glave. 
Oni, igralci, in mi, gledalci, iz oči v oči, vsak na svoji strani kot dve nogometni ekipi. 
»Prosim, podajte jim roke «, je sledilo navodilo. 
Zvrstili smo se v strnjeni kači, si stiskali dlani, se vljudnostno priklanjali, voščili prijeten večer. 
In ko so se iz dveh lukenj v kapi njihove oči srečale z našimi, smo jih prepoznali. 
Jonasa, gledališko divo Ano Zupančič, slovenskega Alaina Delona Maria Šeliha, z bučnim aplavzom na koncu predstave nagrajenega Ivana Tita Godniča, Marka Mlačnika, Mojco Partljič, Matejo Rebolj, Pavla Ravnohriba. 
Šestnajst jih je bilo. 
16 pogodbeno sodelujočih. 
Pogodbeno? 
Ja, tako je bilo sklenjeno davnega leta 1991.

DETONACIJE. 
Tistega zoprnega leta (z desetdnevno vojno in moratorijem), ko se je poletje prevesilo v jesen, se je Dragan odločil javno nastopiti. 
Prvič in zadnjič, je rekel. 
(In mi bi lahko dodali, da od takrat dalje njegov nastop še traja. 
Z odra pravzaprav ni sestopil več. 
Dragan sam je postal gledališče. 
Živo gledališče.) 
Sklical je tiskovno konferenco, kar pet ur je trajala, in na njej sprožil 11 detonacij, 11 bolj ali manj utopičnih projektov, bodočih načrtov, idej in predlogov, in prvi med njimi, najbolj nor in privlačen hkrati, se je glasil »Projektil Noordung 1995 - 2045«. 
Nekako takole nam je bilo razloženo, če seveda lahko povzamemo s svojimi besedami, posoljenimi s kančkom interpretacije. 
Prvič: umetnost je v svojem razvoju ubirala vedno takšna pota, da je iskala nov jezik, nove stile in nove forme, skozi katere je vsakič drugače utelešala isto lepoto sveta, ki jo je pričarjevala. 
V gledališču naj bi to storila v dveh velikih razvojnih korakih: v posnemovalnem, mimetičnem, govorjenem gledališču šekspirjanskega tipa do 20. stoletja, in v neposnemovanem, nemimetičnem, abstraktnem in simbolnem gledališču 20. stoletja. 
Sedaj, danes, smo na točki, ko sta oba gledališka tipa dovršeno izčrpana v svojih možnostih. 
Ne nudita novega izkustva, temveč le nove kombinacije. 
Za novo umetnost pa je potrebna nova izkušnja. 
Ta bi bila mogoča v vesolju, v območju gravitacije nič 36.000 km nad Zemljo, v stanju levitacije, lebdenja. 
Drugič: astronavtika je zato postala ključna možnost za nova izkustva in potemtakem tudi za novo evolucijo. 
Njeni začetki kipijo od sanjarij, želja in fantazmagorij, pri katerih je bila pogosto ločnica med znanostjo in znanstveno fantastiko vražje tanka. 
Eden takšnih fantastov in vizionarjev je bil tudi Slovenec Herman Potočnik Noordung, ki je leta 1928 v Berlinu izdal knjigo Problem vožnje po vesolju in v njej izdelal zamisel za geostacionarni satelit (na breztežni krožnici okoli Zemlje krožeča obljudena vesoljska postaja), ki bi moral biti oddaljen 35.900 km od površine zemlje, krožil pa bi s hitrostjo 3080 m/sek. Potočnikov geostacionarni satelit je prva inženirsko načrtovana vesoljna postaja na takšni krožnici in kot taka nekakšna prazasnova komunikacijskih satelitov. 
Najdete jo lahko tudi na 29. strani Cambridgove Encyclopedia of Space ob Noordungu, pozabljenem Slovencu, jasnovidnem sanjaču, pionirju raketne in vesoljske tehnike, ki je postal mitološko jedro Živadinovega dela. 
Od leta 1991 dalje mu je posvetil vse predstave in o njem govoril, kjerkoli je mogel, in vsakomur, ki mu je prisluhnil. 
Zakaj Noordung in zakaj bitka za novo umetnost? 
Ker ju je Dragan tistega poznega poletnega dne leta 1991 sestavil v 50 let trajajočo predstavo.

Leta 1936 pošlje čete v demilitarizirano Porenje, da bi testiral reakcijo zahodnih zaveznikov. 
Opogumljen potem leta 1938 priključi še Avstrijo in zahteva sudetsko Češko. 
S Chamberlainom podpišeta znamenito münchensko mirovno pogodbo, ki pa jo v letu prekrši. 
Priključi namreč še preostanek Češkoslovaške.

JANEZ JANŠA o tem, kdo ima prav

foto BORUT KRAJNC

Obrambno ministrstvo je izdalo dovoljenje za tranzit preostalega orožja šele, ko je Hrvaška dala soglasje za uvoz orožja oz. tranzit prek svojega ozemlja. 
Sicer bi se kaj lahko zgodilo, da bi bilo orožje zaplenjeno že na hrvaški meji, Slovenija pa bi bila že takrat osramočena.

Kaj pa del neprodanega orožja? 
Mislim, da je okrog 600 pištol znamke Makarov prevzelo obrambno ministrstvo in te pištole prav tako prodalo.

Vseeno je v javnosti slišati očitke, da je približno 10 odstotkov orožja prodalo ministrstvo za obrambo (brez sodelovanja ministrstva za notranje zadeve), izkupiček milijon dolarjev pa naj ne bi šel v proračun.

Za tranzit, ki je bil dovoljen, so bila na podlagi pisnih prošenj ministrstva za notranje zadeve in sosednje države izdana ustrezna dovoljenja in iz dokumentacije je mogoče natančno ugotoviti, kdaj in kje je orožje zapustilo ozemlje države.

Toda zakaj bi se šli to igro, če imenovane, kot pravite, z materialnimi dokazi lahko nedvoumno postavite pred dejstvo, da so bili obveščeni?

To je temeljni princip ugotavljanja resnice na podlagi ugotavljanja protislovij, ki ga pozna tudi pravni sistem. 
Tudi v zborniku zato ne bomo objavili vseh ključnih, bremenilnih dokumentov. 
Objavljenih ali omenjenih pa bo več deset dokumentov, ki jih je med procesom in prvim razčiščevanjem izdelala Služba državne varnosti (Udba). 
Npr. analize, kako naj pred takratno skupščinsko komisijo na vprašanja odgovarjajo vpleteni - od takratnega predsednika predsedstva Janeza Stanovnika do zadnjega udbovca. 
O tem, kaj naj odgovorijo, če vprašajo tako, in kaj, če se bo vprašanje glasilo drugače, so bile izdelane cele študije. 
Prav tako so bile izdelane uradne študije, kako naj Udba v zvezi s tem procesom nastopi v javnosti. 
Mimogrede, Udba je analizirala vsak posamičen nastop delegatov v parlamentu, ki so razpravljali o tem, in jih je delila na »prave« in »neprave«, ocenila je vsak članek, ki je bil napisan v zvezi s tem. 
Ena od študij je bila namenjena javnim medijem oz. analizi, kaj piše v posameznem časopisu in katere dezinformacije je treba podtikati sredstvom obveščanja ipd. 
Ljudje, ki so delali analize, to področje poznajo tudi danes in to mirno lahko delajo še naprej, npr. če bosta zaslišana Kučan in Stanovnik. 
Le zakaj bi dajali osumljenim možnost, da se že vnaprej izognejo vprašanjem?

Med procesom se je v javnosti ustvaril napačen vtis, da stare (zdrave) sile sodelujejo z Beogradom in armado, napredne sile s Kučanom na čelu pa z njima ne sodelujejo. 
Pogosto je bila stvar ravno nasprotna: v vojski oz. med njenim oficirskim kadrom ali v varnostni službi je bil France Popit, neformalni vodja starih sil, veliko bolj osovražen kot Kučan, ki je doma veljal za naprednega. 
Za Beograd je bil Kučan veliko bolj sprejemljiv.

Trdite, da je bil Kučan obveščen o vsem, isto pa vam očita avtor knjige Operacija marinec (knjiga govori o ozadju incidenta v Depali vasi). 
Trdi, da ste osebno nadzorovali aretacijo Smolnikarja in bili med akcijo obveščeni o njenem poteku.

Tragika za državo, da se spušča v take stvari. 
In po tej akciji je predsednik Kučan izjavil: »Srečen je narod, ki ima tako policijo.« 
To je izjavil za policijo, ki infiltrira svoje dvojnike v legitimne organe svoje države!? 
V starih časih so morda res delovali tako, za demokracijo je pa to nesprejemljivo.

Kot obrambni minister ste imeli možnost ugovora pri predsedniku vlade. 
Toda ali niso nekatera vaša dejanja kazala, da ste dejansko opozicija v vladi (in ne njen konstruktivni del)? 
Ali ni logično, da so vas odstranili iz vlade?

Če bi ostalo po starem, bi se te stvari gotovo skušale vnovčiti v korist določenih političnih sil. 
Med razpravo so prišle na dan nove stvari, ki so bile prej strogo varovane. 
Namreč to, da so velik del dolgov, ki naj bi jih Slovenija odplačala konzorciju komercialnih bank, odkupili Srbi, in to v sodelovanju s slovenskimi institucijami oziroma z institucijami, ki so v lasti Slovencev. 
Del teh dolgov so po previsoki ceni odkupile celo slovenske banke in Saftijeve finančne institucije. 
Sedaj pa hočejo izgubo pokriti iz naših žepov.

Predsednika države?

Predsednik države pa je prav na vrhu.

Odgovor je preprost: policija je hotela nasesti.

Ali niso z vašimi nasprotniki počistili tudi v kriminalistični službi?

Po mojem je bila Vidmarjeva vlada še najbolj poštena od vseh vlad v zadnjih 45 letih in je tudi največ naredila za Ljubljano. 
Ta vlada je bila najbolj pod nadzorom javnosti, na vsak njen korak pa se je prežalo s posebno pozornostjo. 
Pri tem je zlasti izstopal ljubljanski Dnevnik. 
Ta je vsak dan eno stran posvetil napadom na to vlado, tako da je bila od dne imenovanja ena najbolj napadanih. 
Kljub napadom in blokadi v mestni skupščini, ki ji je botrovala predvsem LDS, je morala vlada delovati. 
V pravni praznini, ki je nastala, se je morala odločati za poteze, ki so jim potem nasprotovali. 
Pri tem je najbrž naredila tudi nekaj napak.

Neposrednih instrumentov torej nikoli nismo imeli v rokah, smo pa vseskozi opozarjali na dvoje. 
Prvič, brezposelnost se lahko racionalno zmanjšuje samo z odpiranjem produktivnih delovnih mest, za kar so potrebna vlaganja. 
SDSS je najbolj odločno terjala zmanjšanje obrestnih mer, saj predrag denar onemogoča vlaganje in s tem odpiranje novih delovnih mest. 
Nasprotovali smo ureditvi, po kateri so nekatere institucije, npr. banke, izplačevale velikanske odpravnine zaposlenim, denarja pa je zmanjkalo za odpuščene delavce v proizvodnji. 
In, drugič, uprli smo se organiziranim stečajem, saj je po našem mnenju skoraj polovica ljudi brezposelnih zaradi umetnih stečajev, s katerimi rdečeliberalna mafija načrtno zmanjšuje vrednost tovarn in opreme, meče delavce na cesto, nato pa tovarne in opremo kupuje po smešno nizkih cenah.

Toda ali niste bili tudi vi član Zveze komunistov? 
Zaposleni ste bili celo na takratnem republiškem sekretariatu za ljudsko obrambo, kjer se verjetno ni mogel zaposliti vsak.

Drži, da so bili predavatelji razmeroma slabi, z nekaterimi izjemami. 
Vpisal pa sem se zaradi zanimanja za vprašanja vojne in miru.

Cerkev je enakopraven sogovornik. 
Res je, da je njen položaj neurejen oziroma da je večinoma urejen tako, kot je bil (ne)urejen v socializmu. 
Ko sem kot član vlade sodeloval v mešani krovni komisiji vlade in cerkve, je bilo soglasno sprejeto stališče, da instituciji sodelujeta na podlagi spoštovanja ustavnega reda države, mednarodnega dokumenta o človekovih pravicah in da se sprejme zakon, ki bo natančno uredil odnose med njima in njune obveznosti. 
To je bilo dobro stališče, a je bilo kasneje zaradi spremenjenega razmerja sil v parlamentu - predvsem zaradi združitve LDS - spremenjeno. 
Prišlo je do preobrata, delo komisije pa je bilo blokirano. 
V parlament so prišli Jelinčičevi predlogi, cerkev pa je potem zahtevala, da se država o tem pogovarja z Vatikanom. 
To vprašanje se je s stopnje dogovarjanja prelilo na stopnjo konflikta. 
Toda ne po krivdi cerkve.

Kaj menite o papeževi encikliki?

Se strinjate s počastitvijo 50. obletnice zmage nad nacizmom in fašizmom?

Viko Luskovec

15. 
»Po mojem je bila Vidmarjeva vlada še najbolj poštena od vseh vlad v zadnjih 45 letih in je tudi največ naredila za Ljubljano.

Tule doli, trideset metrov nižje od vhoda v jamo, je narava delala v nadurah, da je lahko izdolbla, sklesala, razrezala in obrusila množico fantastičnih podob. 
Peklenskih ali božanskih? 
Kljub nadurnemu delu naravnih sil je trideset let star poseg, ko je nekdo dobronamerno razstrelil del stene in ostre skale zložil v gladko sigasto strugo, da bi naredil prehod čez potok, izgledal kot povsem sveža rana. 
Čas tu doli teče drugače, po milimetrih. 
Voda zdaj skale počasi razmetava in odnaša v ponor. 
Je čista, menda tako čista kot voda Savice. 
Kapniki, ki sredi Beneškega pristana, dela jame, kukajo iz vode in štrlijo proti stropu, še vedno rastejo. 
In Križna jama slovi kot ena najlepših jam na svetu. 
Le penica, ki se nabira v špranji pred manjšim sifonom, dokazuje, da se tam zgoraj, na Blokah, od koder priteka voda, s kanalizacijo in industrijo dogaja nekaj, kar vodi ne godi najbolj.

»Vse je povezano!« bi rekel raziskovalec podzemlja. 
Kriminalnega in kraškega. 
Finance z mafijo, mafija s policijo in politiko. 
Pivka in Rak z Unico, Unica z Ljubljanico. 
24. junija 1912 je inženir Pick po navodilih prof. dr. Timeusa iz Trsta zmešal kilogram uranina, 60 litrov vode in 35 gramov anonijaka ter tekočino zlil v Unico. 
Ob vseh znanih izvirih Ljubljanice je postavil opazovalce in jim naročil, naj vsakih 15 minut preverijo barvo vode. 
Šele 29. junija, torej čez pet dni, se je pokazalo, da iz izvira Ljubljanice teče obarvana voda. 
Od ponora Unice pa do izvira Ljubljanice je sicer le piškavih dvanajst kilometrov zračne razdalje, pa vendar je voda potovala pet dni in šestnajst ur. 
A povezanost je bila dokazana. 
Še bolj spektakularno vajo so leta 1927 izvedli sodelavci Kraljevskega inštituta za morsko biologijo iz Rovinja, ko so v Reko zmetali posebej označene jegulje. 
Te so skozi brezna Škocjanskih in drugih jam v doglednem času priplavale do izvirov Timava. 
Zmaga!

AC DC?

Z deli mozaika zapolnite levi lik in od zgoraj navzdol ter od leve proti desni boste prebrali 15 avtomobilskih znamk. 
Za vsako znamko stoji črno polje, za pomoč pa so kosi Kacinove razbitine vpisani na prava mesta. 
Neuporabljene dele mozaika pustite tam, kjer so, na koncu pa po vrsti ter znotraj vsakega posebej, od zgoraj navzdol in od leve proti desni, preberite poglavitna razloga za krvavi prometni davek. 
Ugotovitve na kuponček in srečno pot.

7. 
In ne nazadnje, kje je moralno-etična osnova za tako dejanje (tekmo), saj v Divjem jezeru ni ležal rekord, pač pa truplo nesrečnega potapljača, na bregu pa je bila njegova žena? 
M

Potapljač Oliver Isler, ki ima posebno opremo za varne potope do globine 150 metrov

Foto Tone Stojko

IZJAVE TEDNA

zdr. vzg. - zdravstvena vzgoja

119 dni

foto BORUT KRAJNC

foto BORUT KRAJNC

Kevin Kaufmann, ameriški arhitekt, je s skupino metelkovcev v letu dni pripravil dokaj podroben načrt prenove Metelkove. 
Razdelil ga je v tri faze. 
V prvi, ki bi se lahko končala že do konca letošnjega leta, naj bi popravili vsa okna, vrata in žlebove. 
V največji stavbi Pešakih bi popravili in izolirali teraso. 
V stavbi ob vhodu z Masarykove, ki se imenuje Lovci, bi preuredili stranišča za hendikepirane in zanje zgradili rampo pred vhodom. 
Poslopje, imenovano Šola, ki je pred časom gorelo, naj bi dobilo streho in strešno teraso, v njem pa naj bi prenovili tudi stranišča. 
V Hlevu, kjer domujejo motoristi in ki ga je prejšnja mestna oblast skoraj povsem porušila, bi prenovili fasado, zgradili začasno pregrado in usposobili sanitarije, da bi bile dostopne hendikepiranim. 
Garaže, ki stojijo nasproti Hleva in so bile prav tako porušene, bi delno popravili, delno pa bi le očistili ruševine in stavbe zavarovali pred propadanjem. 
Nekdanje zapore bi prenovili in v njih uredili mladinski hotel. 
V Hangarju bi popravili in zaščitili streho ter odstranili poškodovani strop. 
Poleg tega naj bi odstranili parkirni prostor pred glavno stavbo in razširili zelenice. 
V prenovljenem Hlevu naj bi začela obratovati pekarna Sonček, v Hangar naj bi se preselilo gledališče Glej, v Garažah bi uredili nove prostore za ateljeje. 
Drugi uporabniki - panksi, stripkorovci, slikarji, kiparji, homoseksualci, motoristi in različna društva - pa bi obdržali prostore, ki jih že imajo.

METELKOVE ČEZ NEKAJ LET NE BO VEČ

Res je, da je mestna občina kot lastnik odgovorna za to, da stvar deluje. 
Gotovo nismo pripravljeni prevzeti odgovornosti za priklop elektrike in vode, dokler ne bodo papirjev, na katerih bo pisalo, da je to varno, podpisali v uradnih institucijah. 
Na Metelkovi je že gorela hiša in je nekdo umrl, če se to zgodi še enkrat, se bo vedelo, kdo je odgovoren. 
Nam je do tega, da Metelkovo usposobimo za normalno delovanje, da priklopimo elektriko in vodo s čim manjšimi možnimi stroški. 
Za to potrebujemo elaborat, v kakšnem stanju so objekti.

Najkasneje prvi teden maja. 
Naslednji korak je priklop vode in elektrike. 
Računam, da bi morali na eni od prihodnjih sej mestnega sveta predstaviti širšo informacijo, v katero bi bil vključen tudi predlog, kako naj bi bile te stvari videti v prihodnosti. 
Pogovori z Mrežo so zelo odkriti in jasni. 
Tudi sami vedo, da bodo tam lahko samo nekaj časa, ne vem, do katerega leta, ko bo mesto začelo izvajati vlaganja po mestnih urbanističnih načrtih.

2. 
Lovci: preureditev sanitarij za henikepirane, dostop za hendikepirane

3. 
Šola: Postavitev nove strehe in zgraditev terase, nove sanitarije

V domovini se ukvarjajo z vprašanjem, ali naj se stari komunisti in kolaboracionisti spravijo. 
Brzezinski pa navaja, kako je dal Hitler pobiti 17 milijonov ljudi, a zločine nacistov so strogo kaznovala mednarodna sodišča, še dandanes se pripeti, da se pred sodniki znajde naposled razkriti nacistični starček, saj nacistični zločini ne zastarajo. 
Po drugi strani pa je Stalinovih žrtev med 20 in 30 milijonov. 
»Z moralnega stališča je naravnost nezaslišano, da po razkritju Stalinovih zločinov v vsem bivšem sovjetskem bloku zaradi stalinističnih zločinov ni bil postavljen pred sodišče niti en sam funkcionar tajne policije, poveljnik koncentracijskega taborišča, mučitelj ali rabelj.«

Ali bi Karadžići, Mladići in podobni monstrumi tako lahkotno ukazovali uničevanja mest, etnična čiščenja, ustanavljali koncentracijska taborišča, ko bi poprej v Jugoslaviji doživeli procese zoper komunistične zločince?

Skratka, države, v katerih množičnih zločinov niso preganjali po sodni plati, nimajo nikakršnega zastraševalnega garanta, ki bi zagotavljal moralni strah potencialnim samodržcem. 
Saj velja princip, če država zmaga v vojni, da so vojni zločini njenih soldatov pozabljeni.

Tekst, ki je napisan na roko korupciji. 
Kaj nam namreč zagotavlja, da državni uradnik ne bi padel v skušnjavo in se s kakim ponudnikom ne dogovoril za provizijo, če mu dodeli ta posel? 
Saj že v razpisu stoji črno na belem, da zanj ni odločujoča cena ponudnika.

V prvem napadu kriminalistov so njihove pesti, brce, treskanje ob zid, in zastraševanje s strelnim orožjem na svojih telesih občutili: trije dijaki Slovenjegraške srednje šole (Gregl Hinko, Kurečič Sašo. 
Tesič Milovoj), 25-letni invalidski upokojenec Pritržnik Franjo in 26-letni delavec lokala Lužnik Milan.

Istega dne v večernih urah so kriminalisti ponovno udarili v isti lokal. 
To pot so se brutalno znesli nad 50-letnim invalidom Klančnik Antonom, 47-letnim invalidom Strodovnik Andrejem, delavcem Pavlič Maksom, remšak Francom, Petek Milanom…

10.087 udarcev

Brez števila besed se je usulo na strani Mladine iz Melitinega intervjuja znane Nemke. 
Da ni odstavka, v katerem ne bi bilo kakšne nejasnosti ali zmede je verjetno iskati vzrok v tem, da gospa Uta očitno hitro menja prepričanje, če ji to pomaga uresničiti kak projekt (npr. ugodna poroka).

Drug izpad intervjuvanke, ki kaže na določeno nevrotično prizadetost je stavek: »Zgodba o Jezusovem brezmadežnem spočetju temelji na predpostavki…« itd. 
Neverjetno. 
Katoliška teologinja ne ve, da nikjer ni govora o kakšnem Jezusovem brezmadežnem spočetju. 
Cerkev trdi natančno in jasno: Marija je bila »spočeta brez madeža izvirnega greha«, kar pomeni, da je bila od spočetja »obvarovana izvirnega greha« in kot taka bila »vredna nositi« Jezusa. 
Iz govorjenja gospe Ute bi nepoučen bralec utegnil razumeti, da se katoličanom »delanje« otrok gravža. 
Haha! 
Presneto z veseljem in izdatnim blagoslovom katoliške Cerkve jih »izdelujemo«, seveda v okoliščinah in na način, ki je prijazen naravnim zakonom, okolju, ljudem, predvsem pa zakoncema in otrokom.

»V vrtec in osnovno šolo je potrebno poleg sedanjih obveznih predmetov uvrstiti še dve ure verouka tedensko zato, ker …. 
To bi bilo za mularijo vsekakor primernejše in koristneje, kot če bi jo deset let po dve uri na teden učili o filmu, računalnikih, o spolnosti, o medčloveških odnosih, o mamilih, o astrologiji, o medicini, o bioenergetiki, o politiki, o kmetovanju, o gledališču, o tujih kulturah, o človeški neumnosti…«

Pravijo, da je bolezen pomanjkanje zdravja. 
Je tudi revščina pomanjkanje blaginje? 
Ali je revščina bolezen?

»Danes govoriti, da je država draga ... 
Koga to zanima? 
Njim so obljubili boljše življenje, kot je bilo v Jugoslaviji. 
Če so politiki to govorili na pamet, je to problem politikov in njihove politične morale. 
Kajti morala politika se meri po tem, koliko je sposoben realizirati politične obljube, ki jih je dal zato, da si pridobi glasove volilcev.«

- »Dedek, kaj pa vam je, zakaj obleko mečete skozi okno?«

Sociala

Avtobomba

Slovenija naj bi v kratkem imenovala svojega izrednega in pooblaščenega veleposlanika na Kubi, eni redkih še preostalih dežel socializma. 
Razlogi za ta korak so predvsem gospodarski (liberalizacija kubanskega tržišča ter dolg kubanskih podjetij, ki slovenskim partnerjem dolgujejo okoli 40 mio dolarjev), zadevajo pa tudi diplomatski bonton (v Sloveniji že deluje kubanski veleposlanik). 
Ker naj bi slovenski veleposlanik na Kubi uradoval iz Madrida, bo ta čast bržkone pripadla tamkajšnjemu veleposlaniku Francu Juriju.

Izven nadzora

Vlada je po obravnavi interpelacije proti pravosodni ministrici Meti Zupančič sklenila, da bo državnemu zboru predlagala, naj interpelacijo zavrne. 
Tak sklep vlade je bil pričakovan kljub Drnovškovemu izmikanju, da bi se eksplicitno opredelil za ali proti interpelaciji. 
No, na seji, na kateri je vlada interpelacijo zavrnila, dr. Drnovška ni bilo, ker se je mudil v Španiji. 
Naključje ali spretna politična poteza, s katero si je premier zagotovil manevrski prostor, če bi parlament ministrico vendarle razrešil?

Ozonska luknja nad Slovenijo!

Vlada je imenovala direktorja urada za gospodarsko promocijo in tuje investicije. 
Urad, ki zaenkrat še ne obstaja, bo deloval v sestavi Deželakovega ministrstva za ekonomske odnose in razvoj, vodil pa ga bo krščanski demokrat Matej Kovač. 
Kovač, bivši tabornik in panker, je od avgusta 1993 dalje izvršni direktor Gospodarskega foruma pri krščanski demokraciji, je pa tudi predsednik nadzornega sveta družbe za upravljanje z investicijskimi skladi S-Hram. 
Je diplomirani fizik in še nekoliko mlajši kot Zoran Thaler. 
Je letnik 1964. o

Pred dvajsetimi leti so bratje Ramones izdali svoj prvenec, ki je med zbiralci rokenrol trivie zaslovel zaradi podatka, da oblasti komadov z albuma niso hotele požegnati s copyrightom, češ da ne gre za nikakršne pesmi, kvečjemu za fragmente, v najboljšem primeru refrene. 
Eksplozija britanskega panka jih je potem prepričala v nasprotno. 
Toda - če odmislite manchestrsko obdobje mračnjaštva in težko metalurgijo - kdaj je britanski zvok po l. 1976 svet zadnjič prepričal v karkoli? 
Postpankerska negotovost in novovalovska letargija sta se zlili v skrajno lepljivo gmoto: britanski pop, ki so ga za hip ali dva presegli The Smiths, nadgradili Primal Scream ter nabrusili Inspiral Carpets. 
Ostalo, skupaj s čislanimi Suede, se je sfižilo ter kratkomalo gravitiralo v smeri najmanjšega odpora, v objem MTV-ja, ki smetje tipa grunge prodaja kot edino pravo stvar, depresivce, ki klonijo pod pravili izbrane igre, pa kot odrešenike in karizmatične žrtve. 
Skratka, Elastica iz mlakuže britanskega steriliziranega popa splavajo tako, kot so nekoč Ramones iz glasbene uniformiranosti uspavanih '70: z jedrnatimi, ponavadi dvominutnimi udari kitarskega roka, ki ga Elastica v primerjavi z Ramones znajo času primerno kontrolirati in vmesno dozirati. 
Tri punčare (in en tip), ki za razliko od nepotešene »luknje« Courtney Love v resnici zgledajo boljše kot na slikah, si brez slabe vesti, patetike, sentimentalnosti in brez neskončnih solaž ter refrenastih mašil verjamejo, da so najboljši bend na svetu. 
Z istoimenskim prvencem hladnokrvno eklektično, v popolni odsotnosti glamurja odpirajo nov predalček z napisom pankpop, ki ne pridiga, marveč zapoveduje, da se rokovskega izročila ne meri s kapaciteto cedejke, metrom ali uro, temveč z ušesom. 
Z Elastico so v prijeten sveženj konstruktivne nostalgije speti ženska intuicija po vzoru Blondie, artikulirani naboj Buzzcocks ter tiste redke note, ki so jih Sonic Youth pozabili zmaličiti do nerazpoznavnosti. 
Mimogrede, z albuma, ki v 40 minut razvrsti 16 komadov, so sneli že tri single; a zagotavljam vam, da njihovih tekkno/dance/funky remiksov ne boste slišali. 
No way!

Reminiscenca na Druge godbe in bližajočo se letošnjo. 
Letnica izdaje (aktualnost ali kaj?) pri etno godbah odpade. 
Podoba muzikantov z Nila, eksotična, misteriozna, nas vendarle opozarja, da so bili in še vedno so profesionalci, v duhu časa usmerjani in varovani pod taktirko francoskega izvedenca Alaina Webra, sicer na zahodnih odrih ne bi preživeli. 
Romski pedigre v arabskem, egiptovskem okolju zraslih muzikantov, je zgodba zase, spet podložena s tisto o kulturi v kulturi, ki spraševanja še podžge ob fantastičnih zvokih dvostrunskih gosli rababa ali ob unisonem igranju predirnih zvokov oboe mizmar ali melanholičnega starodavnega klarineta argul in mogočnem, nastopaškem prepevanju starih epov in napevov mogočnega Shamandi Tewfiqa Metqala. 
Album, ki jih je lansiral v svet world music, je delikaten izdelek, v moči izvajanja, virtuoznosti lep vstop v zvoke, ki iritirajo z neznansko privlačnostjo. 
(iv)

V DEVETI DEŽELI

Zgodba teče o prijateljstvu med gospodom in psom. 
Prvih petdeset strani je sicer jezikovno blestečih, drugače pa suhoparnih, propovedujejo pač o gospodovem opazovanju narave na sprehodih. 
Tu nastopa pes kot nekaj podložnega, nakaj, kar najde smisel le v tekanju okoli gospodarja.

